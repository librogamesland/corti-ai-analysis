[
    [
        "157582",
        "FinalFabbiX",
        "SETTIMANA #2 (fino a dom 5)4 - Nel nome di Magellano5 - Un Viaggio allucinante6 - Star3Votate scegliendo quale dei tre volete in finale. Lasciate un commento (bastano poche righe) dove spiegate perch\u00e9 avete preferito quel corto rispetto agli altri due, tenendo conto anche di:- Quanto i corti siano attinenti al tema il viaggio- Quanto i corti siano facili da giocare tenendo tutto a mente, utilizzando al massimo le ditaSolo chi vota 3 volte potr\u00e0 votare anche il ripescaggio e le finali.Buona lettura!"
    ],
    [
        "157583",
        "Pallo",
        "Fantascienza a go-go in questa edizione! Ne sono felice!"
    ],
    [
        "157584",
        "GGigassi",
        "Li ho leggiocati solo una volta ciascheduno ma la qualit\u00e0 generale di questo girone mi sembra eccellente."
    ],
    [
        "157587",
        "Budellaro",
        "GGigassi ha scritto:Li ho leggiocati solo una volta ciascheduno ma la qualit\u00e0 generale di questo girone mi sembra eccellente.mi fa davvero piacere leggere questo commento perch\u00e8 mi sentivo profondamente antipatico a stroncarli tutti e tre. Evidentemente, com'\u00e8 ovvio e risaputo che sia, i gusti sono molto soggettivi, perci\u00f2 le mie valutazioni personali non significano niente.Voglio solo dire agli autori che ho trovato scritti bene tutti e tre i lavori e che, probabilmente, i difetti che ho riscontrato in tutti e tre sono dovuti a lacune mieNel nome di Magellano,ho trovato tanti lati positivi:il tema \u00e8 sicuramente centrato al 100%,i disegni sono bellissimi e in alcuni c'\u00e8 anche dell'interazione (come era stato per il corto dell'esploratore Groot) il che va benissimo perch\u00e8 qui si riesce molto bene a sposare la meccanica del classico librogame con quella del punta e clicca.Inoltre mi pare ci sia una buona conoscenza dell'argomento il che da credibilit\u00e0 al tutto (cosa molto importante),\u00a0- Infine la scrittura \u00e8 buona.Ho trovato anche alcuni lati negativi che mi hanno un po disturbato:il fatto che proprio all'inizio una freccia mi colpisca alla testa e non mi uccida non ha alcun senso. Se una freccia ti colpisce alla testa sei morto s\u00ec o s\u00ec. Non ci sono altre possibilit\u00e0. Tanto pi\u00f9 che poi cado in acqua e l'acqua salata mi riempie i polmoni quindi sembra quasi che ora sono anche morto annegato. Morto due volte in due righe, salvo poi essere vivo e vegeto.Sono il cronista della spedizione ma mi comporto come fossi il capitano. Perch\u00e8?Bello il fatto dei tre simboli ma a un certo punto ne salta fuori un quarto senza che sia stato introdotto in nessun modo. Perch\u00e8? Cos'\u00e8? Posso andarci o no? (in realt\u00e0 ho giocato poi una seconda run e ho trovato la spiegazione a quel simbolo ma rimane il fatto che nella prima run, mi ha parecchio confuso)Un viaggio alllucinanteAnche qui il tema \u00e8 centrato in pieno e anche qui la scrittura va bene. L'ambientazione, per quanto sia ovvia e voluta la citazione, \u00e8 bellissima e sfruttata ben poco a mio parere. Mi \u00e8 piaciuta.Buona l'idea di scegliere a chi dare retta di volta in volta ma secondo me sfruttata illogicamente pi\u00f9 di una volta. Se trovare la pista giusta dipende dai consigli dei tre esperti, i loro consigli devono essere chiari e netti. Invece qui a volte due di loro dicono cose pressoch\u00e8 simili, altre volte dicono cose diverse ma non mi vengono forniti indizi utili a capire chi potrebbe avere ragione e perch\u00e8, e infine, in qualche occasione, uno dei tre esperti nemmeno si esprime eppure mi viene comunque data la possibilit\u00e0 di seguirlo. Alla fine si ha l'impressione di scegliere a caso e se sbagli perdi tempo. Un true path affidato alla fortuna. Peccato. Inoltre ho avuto problemi a tenere a mente i secondi.Star-3Sono partito gasatissimo per via della copertina fighissima e della pagina con le caratteristiche tecniche, molto evocativa, ma purtroppo il mio entusiasmo si \u00e8 presto smorzato. Ho fatto fatica a capire e gestire le regole, il fatto di aggiungere 100 o 200 poteva essere gestito meglio secondo me, ad esempio l'opzione poteva essere esplicitata nel paragrafo stesso come faceva il corto precedente. Peraltro, proprio come nel precedente, scegliere a chi dare retta mi sembrava sempre abbastanza casuale e, anche ascoltando i consigli di entrambi, non riuscivo a raccapezzarmi su cosa fosse pi\u00f9 logico fare. L'ho provato e riprovato, giocato e rigiocato, ma non sono riuscito a finirlo. Mi dispiace davvero essere antipatico, anche perch\u00e8 le potenzialit\u00e0 c'erano, ma non sono riuscito a trovare un senso al tutto. Sicuramente c'era e sono io a non averlo colto. Segnalo la chicca divertentissima del messaggio alieno di 23mila caratteri.Penso che debba passare il turnoNel nome di Magellano"
    ],
    [
        "157588",
        "Prodo",
        "E cominciano le scelte difficili. I corti di questa settimana sono tutti e tre molto interessanti, tutti e tre con molti pregi e qualche difetto, tutti e tre di qualit\u00e0. Ognuno di essi meriterebbe di passare il turno per almeno un paio di validi motivi, ma purtroppo dobbiamo sceglerne uno solo. Vado con i commenti.1) Quando ho letto il titolo ho sperato che il corto parlasse davvero del viaggio di Magellano e non fosse una trasposizione in chiave fantascientifica. Sono stato esaudito e gi\u00e0 questo \u00e8 un grande valore aggiunto all'opera secondo me, perch\u00e9 l'avventura del comandante portoghese \u00e8 stata grandiosa e in ambito interattivo non si \u00e8 mai scritto nulla o quasi al riguardo. Il corto mi \u00e8 piaciuto: c'\u00e8 cura nel raccontare la storia, una certa corrispondenza con le vicende dell'epoca e la scelta delle caratteristiche che regoleranno la nostra evoluzione \u00e8 molto azzeccata, poich\u00e9 rispecchiano lo spirito dei tempi. Il corto \u00e8 poliedrico: inizia in in un modo, poi, a dispetto dello scarso spazio a disposizione, si evolve in altri differenti, alternando momenti a mappa, con altri a scelta multipla e struttura a uovo, di deveriana memoria. Esplorare \u00e8 fondamentale, scoprire il pi\u00f9 possibile anche per conquistare l'epilogo migliore. Probabilmente, a causa della brevit\u00e0 dell'opera, di tanti elementi introdotti nessuno \u00e8 approfondito in modo completo e questo forse \u00e8 il difetto principale di Nel Nome di Magellano (unito a una certa facilit\u00e0 a conquistare fin dalla prima run l'epilogo vincente). Complessivamente per\u00f2 l'opera \u00e8 molto divertente, e rimane la curiosit\u00e0 di vedere cosa succede esplorando le strade tralasciate in prima battuta. Da questo punto di vista ottima \u00e8 stata la pensata della modalit\u00e0 scout. Il giudizio complessivo \u00e8 molto positivo.2) Un Viaggio Allucinante \u00e8 un corto ironico, ben raccontato e intelligentemente pensato. La storia \u00e8 divertente, la licenza presa dalla vicenda di Roswell, che tutti conoscono, decisamente coinvolgente e solidamente ispirata ad alcuni classici della letteratura, interattiva e non, che raccontano la miniaturizzazione e il viaggio di un equipaggio di studiosi nel corpo umano. Il ritmo \u00e8 serrato e l'elemento regolamentare principale, il tempo che trascorre, perfetto per essere gestito nell'ambito di un corto che non prevede l'uso di un registro. Da questo punto di vista forse \u00e8 il pi\u00f9 forte dei tre in gara questa settimana. I difetti: le scelte non sono sempre perfettamente coerenti ai consigli e a l ruolo che hanno i membri del nostro equipaggio e talvolta ci sono evoluzioni non proprio solidissime (e la stessa individuazione del traditore, complessivamengte resa bene, in minima parte ne risente). Ma questo \u00e8 un problema minore. Quello che personalmente mi \u00e8 piaciuto di meno, ma si tratta di una mia preferenza personale, \u00e8 la falsa struttura a bivi: questo racconto non offre reali percorsi alternativi, ma una storia lineare condizionata da trivi che si susseguono, infliggono un malus pi\u00f9 o meno pesante, senza modificare di una virgola il corso degli eventi. Non \u00e8 un vero difetto e so che\u00a0 a molti opere di questo tipo piacciono, ma per me la mancanza di veri bivi ha un peso. Il corto \u00e8 ottimo, e se a mio giudizio non passer\u00e0 il turno dipende solo da questo.3) Star3, fin dal titolo, si presenta come un omaggio a Star Trek, fatto molto bene considerando lo scarno spazio a disposizione. Si respira l'atmosfera delle prime stagioni del telefilm, l'equipaggio, pur con i nomi modificati, \u00e8 assolutamente riconoscibile e le avventure proposte coerenti con lo spirito dell'opera ispiratrice. Chiunque ne sia appassionato trover\u00e0 tanti tocchi di classe in questo racconto. Nello stile dell'autore, che credo di aver riconosciuto, ci sono parecchi percorsi alternativi, indizi nascosti, enigmi disseminati, veri o presunti, e un sistema di coordinate finale che mi ricorda quello implementato da Steve Jackson nel suo Fighting Fantasy spaziale. Il tutto abbellito da tavole e un sistema di consultazione dell'equipaggio che ricorda le preveggenze di Grecia Antica/Autolico e e che funziona bene. Il difetto principale di Star3 \u00e8 la complessit\u00e0. Tenere conto di tutto in un breve racconto senza registro \u00e8 difficile, e si finisce per perdersi un bel po', rischiando di mancare gli indizi necessari per complarare l'esplorazione e tornare sulla terra. La vedrei bene come opera ampliata e sviluppata in un contesto meno stringente di questo e magari commerciale, ha tutte le caratteristiche per risultare ottima perfezionata in questo modo. In una situazione come quella de I Corti, dove si impongono i genere racconti snelli e senza supporti esterni, secondo me paga un po' dazio.Alla luce di quanto detto, dopo essermi arrovellato,opto per Nel Nome di Magellano. Ma un plauso anche agli altri concorrenti, una settimana di alto livello in cui pi\u00f9 di altre volte contano, nella decisione finale, le propensioni personali."
    ],
    [
        "157589",
        "GGigassi",
        "Budellaro ha scritto:GGigassi ha scritto:Li ho leggiocati solo una volta ciascheduno ma la qualit\u00e0 generale di questo girone mi sembra eccellente.mi fa davvero piacere leggere questo commento perch\u00e8 mi sentivo profondamente antipatico a stroncarli tutti e tre.In merito al mancato realismo dell'attacco a Pigafetta (e scusandomi per l'off-topic) le cronache sono piene di casi di sopravvissuti a situazioni che trasposte nella fiction troveremmo irrealistiche: al poliziotto Serpico, quello su cui hanno anche fatto un film, spararono in faccia ma sopravvisse, le cronache della Guerra Civile americana riportano di soldati che continuavano a combattere anche con mezzo cervello che usciva dalla scatola cranica, durante la Prima Guerra Mondiale vennero istituiti degli ospedali speciali per quelli che erano stati ricuciti dopo essere saltati su una mina. Non era un bel vedere."
    ],
    [
        "157590",
        "Pallo",
        "NEL NOME DI MAGELLANOCosa mi \u00e8 piaciutoIl corto \u00e8 scritto bene, senza grandi vette, ma con uno stile asciutto e diretto che ho apprezzato. La struttura \u00e8 interessante, con tanta carne al fuoco (o, meglio, al rogo!) gestita per\u00f2 abbastanza bene; la storia \u00e8 interessante e spinge ad andare avanti.Le meccaniche mi sono piaciute, non sono particolarmente originali ma sono 'vestite bene'.Spoiler(e poi il punteggio finale mi ha ricordato il mio 96/21 e quindi l'ho apprezzato particolarmente!)Cosa non mi \u00e8 piaciutoHo trovato poco coerenti i passaggi tra alcuni paragrafi nella prima parte del Corto; inizialmente pensavo fossero bug, ma rileggendoli pi\u00f9 volte credo siano solo poco legati tra loro, forse per risparmiare paragrafi e usare gli stessi per pi\u00f9 scelte diverse. Faccio un paio di esempi:SpoilerAl paragrafo 16, se concludiamo con la scelta:Dici la tua: \u00abSe qui ci fosse stato Magellano... ti avrebbe convinto a restare, per il bene della Missione!\u00bbIl paragrafo di arrivo (18) esordisce cos\u00ec:Cominci a declamare una preghiera in memoria di Magellano. Il tuo accorato intervento viene per\u00f2 interrotto da un beffardo Elcano.E la stessa sensazione di straniamento si ha arrivando al paragrafo 18 dal 30 (intascando la croce d'oro nella cabina di Magellano).Mi ha lasciato un po' 'meh' anche la seconda parte, dove si cerca di uscire dalla tempesta, che per chi non conosce i termini e i fondamenti della navigazione si pu\u00f2 ridurre a un 'clicca e prova' fino a che in qualche modo non si riesce ad andare avanti.Tema del viaggioCentratissimo, nulla da dire.Semplicit\u00e0 delle meccanicheInizialmente avevo dei dubbi sugli eventi memorabili, ma alla fine si sono rivelati gestibilissimi anche a mente. Per il resto, l'uso delle icone e delle etichette cromatiche per i valori ne semplifica ancor di pi\u00f9 l'uso, gi\u00e0 molto agevole per chi mastica librogame.Giudizio finaleNonostante tutto, ho trovato questo Corto molto interessante; ho terminato tutte le mie 3 run (per provare i 3 valori) con il finale migliore, non so sinceramente se per un'eccessiva semplicit\u00e0 o se \u00e8 stata ripagata la mia smania di esplorare in lungo e largo... :-DComunque, nonostante qualche difetto evidenziato, lo promuovo a pieni voti, in attesa di esaminare gli altri due corti del girone."
    ],
    [
        "157591",
        "DuckMadeOfWood",
        "Pubblico anche io le recensioni una alla volta per questo turno. Metter\u00f2 il voto alla fine.Nel nome di MagellanoSetting: Storico. Impersoni Antonio Pigafetta, cronista ufficiale della spedizione diMagellano, partito da Siviglia il 10 agosto 1519 per poter scrivere e raccontare dei viaggi alla ricerca della via per le Indie. Il corto \u00e8 ben documentato e dimostra un ottimo lavoro di ricerca e passione per l\u2019argomento.Avventura: Il viaggio di Antonio Pigafetta dopo la morte di Magellano lo porta a cercare di concludere l\u2019impresa tenendo alti gli ideali del defunto Capitano. Il viaggio lo porta alla ricerca di cibo ma soprattutto alla scoperta di informazioni e storie da raccontare al suo ritorno in patria. Le scelte sono guidate principalmente dai \u201cprincipi\u201d del protagonista e la scelta iniziale limita le decisioni anche se nel corso del Libro \u00e8 possibile acquisirne di nuove o anche di cambiare la scelta iniziale una volta. Il viaggio si divide in alcune fasi principali. Una prima introduzione alla situazione iniziale, una ricerca di cibo e storie con l\u2019ausilio di una mappa molto ben fatta e, dopo una breva tappa alle Molucche alla corte di un re che \u201dha tanta voglia di arricchirsi con i suoi chiodi di garofano\u201d, una prova di conoscenza nautica per doppiare Capo di Buona Speranza e infine il racconto del proprio viaggio dopo il ritorno a Siviglia.Le scelte fatte non influenzano il racconto che \u00e8 lineare ma concorrono all\u2019attribuzione di un punteggio finale. Menzione speciale per le bellissime illustrazioni all\u2019acquarello che contribuiscono a far calare il giocatore nel racconto, come fossero schizzi fatti dal protagonista durante il viaggio.Viaggio: Il viaggio \u00e8 tema portante e centrale del corto. Promosso a pieni voti.Meccaniche: Come ho gi\u00e0 detto per Terra Promessa non trovo che la meccanica della scelta iniziale di un\u2019abilit\u00e0 su tre renda il gioco pi\u00f9 interessante. In questo caso mi ha personalmente spinto ad affrontare il viaggio \u201cun principio alla volta\u201d rigiocandolo tre volte per trovare le differenze. Di per se non troppo negativo ma unito alla storia lineare toglie moltissimo valore dalle decisioni prese. Anche la ricerca di cibo non sembra effettivamente avere un impatto sulla storia in quanto si pu\u00f2 comunque proseguire. All\u2019arrivo al Capo di Buona Speranza la storia diventa un mini gioco dove improvvisamente per ragioni non chiare il povero Antonio si ritrova a dover comandare la nave durante un fortunale cercando di navigare non tanto tra acque sconosciute ma tra termini marinareschi con cui il lettore non ha alcuna familiarit\u00e0. Pena per la scelta sbagliata il rimanere bloccati perennemente in una tempesta senza fine. Da quel poco che conosco di navigazione a vela mi sembra che tutte le azioni da prendere abbiano senso ma non sono sicuro di questa sessione che apprezzer\u00e0 solo chi mastica un po di gergo marinaresco anche se indubbiamente stuzzica la voglia di andar a cercare pi\u00f9 informazioni a riguardo. Da ultimo il finale a punti non \u00e8 veramente necessario in mia opinione, come la modalit\u00e0 scout, in quanto i tre principi gi\u00e0 sono motivo sufficiente a spingere alla ri-lettura. Questa meccanica probabilmente troverebbe maggior spazio in un\u2019opera, al di fuori delle ristrettezze del Concorso, dove in base alle decisioni prese si guadagna un punto in una delle tre qualit\u00e0 e alla fine del racconto si ottiene un finale diverso in base alla qualit\u00e0 col punteggio pi\u00f9 alto.Giudizio: Plauso alla qualit\u00e0 della ricerca storica, delle illustrazioni e dell\u2019atmosfera che immergono il lettore nel periodo. La storia \u00e8 molto molto lineare e le scelte non hanno impatto se non nel punteggio finale che comunque non \u00e8 il punto forte del corto. Tema del viaggio centrato in pieno.Nota sul colpo di freccia alla testa. Penso basti specificare con un \"colpo di striscio\" comunque dolorosissimo, io l'ho interpretato in questo modo. Ovvio che una freccia conficcata nel cranio avrebbe portato il povero Antonio ha una fine prematura dell'avventura."
    ],
    [
        "157595",
        "DuckMadeOfWood",
        "Un Viaggio AllucinanteSetting: Roswell - 2 luglio1947. Siamo al comando di un sommergile che sta per intraprendere un viaggio all\u2019interno del corpo di un alieno durante la famosa autopsia nel tentativo di rimuovere un coagulo di sangue che sta per uccidere la creatura. \u201cSalto nel buio\u201d incontra X-files (e anche Rick & Morty se vogliamo). Ambientazione molto interessante e che crea qualcosa di nuovo a partire da dei concetti conosciuti e amati.Avventura: L\u2019avventura segue una trama lineare. Le scelte sono legate alla meccanica di gioco di cui parler\u00f2 nell\u2019apposita sezione. Il viaggio \u00e8 interessante e ogni sua parte riserva delle sorprese e delle decisioni da apprendere. Il rischio di prendere una decisione \u201csbagliata\u201d comporta di non riuscire a portare a termine la missione in tempo e quindi di \u201cperdere\u201d. La scelta ricade sempre su quale dei suggerimenti dei tre compagni di viaggio sar\u00e0 meglio seguire. Uno di loro \u00e8 un traditore (che ho scoperto correttamente al primo tentativo per fortuna e intuizione) che se non scoperto correttamente potrebbe far fallire la missione (o la fuga).Viaggio: Viaggio all\u2019interno del corpo di un alieno. Promosso.Meccaniche: Le meccaniche sono anche in questo Librogame quello che forza un po\u2019 la mano alla storia. Non mi \u00e8 dispiaciuto \u201cil gioco\u201d di scegliere la persona giusta o di scoprire il traditore ma uccide molto la voglia di ri-giocare (come premesso ho preso il 90% delle decisioni \u201ccorrette\u201d e scoperto il traditore al primo colpo, altrimenti credo che avrei riletto il Corto per provare di nuovo). Le scelte comportano SEMPRE una perdita di Tempo da 5 a 15 punti. Bisogna tenere conto di quanti punti rimangono dei 60 iniziali. Il fatto di usare multipli di cinque invece di un sistema da 0, -1, -2 mi ha fatto confondere almeno un paio di volte (\u201ca quanto stavo? 15 o 20? ooops) costringendomi a cercare di tornare indietro per ricontrollare.Rivelare che era un gioco con traditore mi ha fatto stare in guardia e credo notare un indizio che mi ha portato a identificarlo correttamente ma avrei preferito che fosse una sorpresa la prima volta, sicuramente avrei riletto per cercare gli indizi una seconda volta.Giudizio: Molto carina l\u2019ambientazione. Meccaniche molto simili a un videogioco che in effetti mi hanno dato ispirazione in quella direzione (sto studiando da Game Programmer) ma che hanno un po' penalizzato l'esperienza \u201cLibro\u201d invece di renderla pi\u00f9 interessante. Comunque le scene e i problemi sono eseguite molto bene e creano una bella tensione nel dover scegliere di chi fidarsi. Un ottimo lavoro nel complesso di cui, magari, rivedrei leggermente le meccaniche (un sistema pi\u00f9 facile per il tempo, per esempio con +1, 0 e -1 da poter tenere sulle dita di una mano, dove parti da cinque e se arrivi a zero hai perso). E forse non dar via immediatamente che uno dei tre compagni sia un traditore e tenerlo come svolta della storia e un incentivo a rigiocare."
    ],
    [
        "157596",
        "DuckMadeOfWood",
        "Star3Setting: Chiaramente ispirato a Startre(k) come da titolo. I viaggi della nave Perihelion nel tentativo di ritornare a casa dopo un viaggio inaugurale sfortunato. Ad aiutare il lettore/capitano i due validi secondi, Primo Ufficiale e Ufficiale Scientifico.Avventura: Ottima presentazione e premessa ma ahim\u00e8 devo dire che l'immedesimazione con il capitano della nave spaziale mi ha portato a perdermi in questo libro. Ho provato e riprovato a trovare la strada in cerca di un indizio mancato o di un paragrafo non esplorato ma non sono riuscito a venirne a capo. Come ci si aspetta l\u2019avventura \u00e8 ricolma di\u00a0 technobabbles scientifiche che definiscono molto bene l\u2019ambientazione e la parodia. Ma i pericoli del viaggio sono quasi disconnessi e l\u2019investigazione \u00e8 resa pi\u00f9 difficile da una delle due meccaniche principali.Viaggio: Il viaggio della Perihelion \u00e8 complicato e non sempre facile da seguire ma certamente \u00e8 il tema centrale della storia.Meccaniche: Le due meccaniche principali sono:In primo tenere in considerazione la struttura della nave che \u00e8 piuttosto semplice da fare (con solo tre punti da ricordare). La seconda \u00e8 quella di chiedere il parere dei due ufficiali. Solo quando un paragrafo \u00e8 sottolineato si pu\u00f2 chiedere il parere di uno dei due (sommando rispettivamente 100 e 200 al paragrafo). Ho trovato molto tedioso di dover continuamente andare al paragrafo corretto visto che poi di solito la storia prosegue direttamente da quel paragrafo e avrei preferito che la scelta fosse integrata nella narrazione come in \u201cViaggio Allucinante\u201d visto che le informazioni ottenute seguendo i consigli corretti sembrano importanti (dico sembrano perch\u00e8 nonostante aver rigiocato diverse volte non sono riuscito a capire se effettivamente alcuni degli indizi ottenuti fossero utile o meno visto che sono comunque rimasto bloccato).Giudizio: Bella l\u2019ambientazione anche se forse si poteva tentare di creare un omaggio pi\u00f9 che una parodia e in maniera pi\u00f9 sottile. Avrei preferito una maggior caratterizzazione dei due ufficiali invece di relegarli a paragrafi \u201copzionali\u201d da raggiungere con dei salti in fondo al libro. Prover\u00f2 di nuovo a completare il libro in settimana per cercare di vedere un finale che mi aiuti a esprimere un giudizio pi\u00f9 completo."
    ],
    [
        "157598",
        "djmayhem",
        "faccio una digressione generale, visto che i corti vengono ben analizzati dagli altri utenti.cosa mi aspetto (io Dj Mayhem, ormai vecchio e bilioso) da un corto? che in poche pagine mi emozioni, soprattutto nel paragrafo finale, con una chiusura drammatica, epica, col twist ending o simile, qui invece trovo finali anonimi, che anzi quasi mi rimandando all'inizio, ed emozioni poche.I corti sono ben scritti e hanno anche buone meccaniche di gioco (anche se qualcuno, Magellano, mi ha spedito in un loop da cui non uscivo pi\u00f9), peccano di originalit\u00e0 ma \u00e8 normale all'inizio ispirarsi a film/serie/romanzi per qualche idea.Dei tre voto il viaggio allucinante, che ha aggiunto al viaggio anche la sottotrama \"giallistica\", anche se non originale."
    ],
    [
        "157599",
        "DuckMadeOfWood",
        "Credo che questo punto sull'originalit\u00e0 sia molto importante e mi piacerebbe aprire un dibattito su questo argomento. Come creativo \u00e8 molto importante nel mio lavoro chiarire cosa sia \"originale\" o \"innovativo\" perch\u00e9 sono parole che vengono usate spesso nelle conversazioni. Nel mondo attuale dove siamo soffocati dai media \"creativi\" \u00e8 molto difficile creare nuove storie che non siano gi\u00e0 state raccontate o create da qualche altra parte. Dal mio punto di vista pertanto, in primo luogo, essere originali pu\u00f2 anche voler dire di raccontare una vecchia storia in una chiave diversa o in un medium diverso. Ad esempio il musical \"Wicked\" racconta la storia del \"Mago di OZ\" con un diverso twist, da un punto di vista alternativo e con un medium diverso. Quindi l'originalit\u00e0 non sta nella storia ma nel modo in cui viene raccontata. Possiamo dire che ha elementi di originalit\u00e0. In secondo luogo una storia originale non \u00e8 per forza una buona storia se l'esecuzione non \u00e8 buona. Premiare un racconto scritto male perch\u00e8 nessuno l'ha mai fatto prima in un modo non convenzionale che non funziona \u00e8 corretto? E' molto importante dare il giusto peso all'originalit\u00e0 e fare attenzione. Una storia non originale (Sherlock Holmes investiga un omicidio) pu\u00f2 avere elementi (Ma l'omicidio ha cause sopranaturali) di originalit\u00e0. Di fatto combinando elementi di generi diversi in una storia essa assume caratteri di originalit\u00e0. L'importante \u00e8 dare il giusto peso a questi elementi e non cadere nella trappola del \"fanatismo di originalit\u00e0\". Sono d'accordo che chi sceglie una nuova strada rispetto a chi sceglie una strada pi\u00f9 sicura e conosciuta dimostra coraggio e pertanto, se la storia \u00e8 ben fatta, merita un plauso ulteriore per aver osato. Ma allo stesso tempo non dovrebbe essere premiato solamente in virt\u00f9 del coraggio. E' uno scivolo che porta ad avere molti racconti \"originali\" ma dalla struttura povera. Fin'ora nel concorso ho avuto esperienza di molte meccaniche innovative che non mi convincono o che non hanno funzionato bene. Questo perch\u00e8 innovare \u00e8 un processo lungo e tortuoso. E pertanto alcuni corti appaiono come dei prototipi o delle sperimentazioni di meccaniche pi\u00f9 che delle storie complete (in mia umile opinione). Ora che ho scoperto questo covo di appassionati mi sento di dire che \u00e8 un ottimo luogo dove discutere di meccaniche e originalit\u00e0 proprio per testare e affinare idee prima di lanciarsi in un concorso. Ma il concorso stesso forse non \u00e8 un luogo di test adatto? A meno che non sia questa l'idea dietro ai \"Corti\"? (Chiedo venia visto che \u00e8 il mio primo anno qui). Personalmente il brief del concorso mi ha dato l'idea che il risultato avrebbe portato a dei LibroGame pi\u00f9 classici e pi\u00f9 orientati verso la narrazione. Al momento i primi sei (e alcuni degli eliminati) mi sembrano pi\u00f9 esperimenti di meccaniche innovative che hanno penalizzato un po' lo story telling. Comunque questa \u00e8 la mia opinione da \"vecchio\" Merlino dei LibroGame (probabile che siamo della stessa generazione Re Dei Refusi) e sicuramente \"Conservatore\", quindi prendete pure l'opinione con le pinze e anzi discutiamone. Sono sempre contento di ascoltare punti di vista diversi e aperto a cambiare opinione."
    ],
    [
        "157601",
        "TinenTweeni",
        "Uh, seconda settimana! Anche questa volta valuter\u00f2 secondo Storia, Stile, Game design.Nel nome di MagellanoStoria: il tema \u00e8 stato rispettato. Nessun dubbio su questo. Il resto purtroppo non mi ha preso. Esattamente come fu per La Terra Promessa nella scorsa settimana, il corto tenta di narrare un periodo storico lunghissimo, e lo fa a totale scapito dell'immersivit\u00e0. Non mi sono sentito assolutamente coinvolto nella vicenda, non mi veniva di tifare per il protagonista. E di conseguenza non mi importava di vincere o perdere. Piccolo punto a favore: si vede che la penna si \u00e8 informato sulle rotte marine e le manovre delle navi.Stile: siamo molto lontani dallo stile di scrittura moderna. Totalmente esterni dal punto di vista, completamente raccontato, con errori di sintassi sparpagliati qua e l\u00e0.Game design: il punto a favore del brano. Ho apprezzato scegliere una categoria e sfruttarla in alcuni punti. Carina, anche se forse non estremamente necessaria, la possibilit\u00e0 di cambiarla una volta per Run. Certo anche qua ci sono stati un po' di scivoloni: es. la struttura della nave in tempesta ridondante e senza uno scopo reale.Un viaggio allucinanteStoria: bella, personalmente mi \u00e8 piaciuta. La penna sa bene l'argomento trattato, e quando succede non pu\u00f2 che beneficiarne il resto del testo. Storia per altro originale e fuori dai soliti clich\u00e9. Bene.Stile: bene ma non benissimo. La scrittura scorre piacevolmente e sono arrivato al finale senza problemi. Purtroppo, anche qui mi sono sentito esterno alla trama e non riuscivo a empatizzare col protagonista. Protagonista quasi assente per scelta, tra l\u2019altro, visto che tutta la storia si basa sullo scegliere a chi affidarsi -ma ne parliamo nel Design. Consiglio non richiesto: la Soggettivizzazione del punto di vista \u00e8 estremamente ricercata nella scrittura moderna, anzi ormai \u00e8 una necessit\u00e0; i librogame non fanno eccezione.Game design: semplice da un lato, complicato dall'altro. Tutta la struttura si basa sullo scegliere a chi affidarsi. Questo ci permette anche di capire che un PG potrebbe essere un traditore. Se a livello di Stile questo scelta non mi \u00e8 piaciuta, l'autore/trice ne ha guadagnato in design, quindi per me \u00e8 ok. Un po' complicato invece il meccanismo a sottrazione da 60. Ammetto che dopo qualche paragrafo non ero pi\u00f9 certissimo a quanto fossi.Star3Storia: come altri corti, soffre della volont\u00e0 di fare una cosa troppo grossa. Aveva bisogno di pi\u00f9 respiro. Purtroppo, senza di quello mi \u00e8 sembrato di aver vissuto singoli episodi sporadici abbozzati. Eppure, si intuisce che l\u2019autore/trice aveva ben in mente la storia, e sono certo che, se avesse avuto pi\u00f9 spazio, avrebbe certamente sviluppato una bella trama.Troncare e riassumere forzatamente a causa dello spazio ridotto non \u00e8 mai la soluzione, o almeno questo \u00e8 il mio punto di vista. Anche questo brano ne \u00e8 risultato penalizzato.Stile: semplice, lineare. Soffre come gli altri di un estremo riassunto e raccontato a causa della Storia (vedi sopra), ma si legge bene.Game design: L\u2019idea di chiedere all\u2019ufficiale o al consulente mi \u00e8 piaciuta. Simile ma forse sviluppata meglio di \u201cun viaggio allucinante\u201d, dove invece era proprio la struttura di tutto il brano. La struttura dei paragrafi \u00e8 sicuramente studiata, sicuramente molto difficile raggiungere il finale positivo, ma \u00e8 una scelta voluta, e non la trovo forzatamente un difetto.Chi voto dunque?Per l\u2019originalit\u00e0 della trama e il tema centratissimo senza cadere nei soliti clich\u00e9, se pur con qualche riserva sul game design, il mio voto va aUn Viaggio Allucinante."
    ],
    [
        "157602",
        "Pallo",
        "UN VIAGGIO ALLUCINANTECosa mi \u00e8 piaciutoIl corto ha un buon ritmo, \u00e8 scritto discretamente ed il 'viaggio' \u00e8 descritto bene. Carina l'idea di far pesare sulla 'valuta' rappresentata dal tempo le diverse scelte, derivate dall'affidarsi ad uno o all'altro compagno di viaggio, cos\u00ec come la meccanica del traditore.Cosa non mi \u00e8 piaciutoL'assoluta mancanza di originalit\u00e0 della storia, che non \u00e8 un adattamento, ma un vero e proprio scopiazzamento del film \"Viaggio allucinante\" del 1966 (vi invito a leggere la trama online).Alcuni passaggi sono poco coerenti con la scelta fatta al paragrafo di provenienza e con il ruolo del compagno di viaggio al quale ci si \u00e8 affidati. I finali sono un po' debolucci.In generale, come gi\u00e0 evidenziato da qualcun altro, non ci sono veri e propri bivi ma solo delle piccole deviazioni dalla storia; un tipo di struttura che personalmente non mi entusiasma.Tema del viaggioAmpiamente rispettato, nulla da dire.Semplicit\u00e0 delle meccanicheLa gestione delle unit\u00e0 di tempo poteva essere semplificata; non \u00e8 il massimo tenere a mente multipli di 5 partendo da un totale di 60.Giudizio finalePurtroppo questo corto non mi ha convinto per nulla; seppure scritto in modo dignitoso e ampiamente in tema con il bando, non riesco a farmi andare gi\u00f9 il fatto che chi scrive non si sia minimamente impegnato a produrre qualcosa di originale. Inoltre la gestione del tempo a mente \u00e8 molto difficoltosa. Si poteva fare di pi\u00f9."
    ],
    [
        "157604",
        "DuckMadeOfWood",
        "Dopo lungo pensare Il mio voto va a:Nel Nome di Magellano.(recensioni nei post precedenti)."
    ],
    [
        "157605",
        "Martinico",
        "Considerazioni...Tutti e tre i corti mi sono piaciuti veramente molto, e quello di Magellano l'ho vinto alla prima Run (si dice cos\u00ec?), invogliandomi subito a giocarci una seconda volta, scegliendo una delle tre opzioni diverse (avevo scelto Fede).Il problema \u00e8 che, anche a una seconda lettura, la sua trama non \u00e8 riuscita a crearmi ... problemi.La bellezza del gioco risiede in una pacifica scoperta di eventi straordinari, come giustamente l'autore stesso evidenzia alla fine, invitandoci a trovare almeno un altro paio di tali scoperte.\"Un viaggio allucinante\" mi \u00e8 piaciuto per la chiarezza delle dinamiche; anche qui, molto lineare, come per la storia di Pigafetta, ma con un po' di pepe in pi\u00f9, dato dalla sfumatura di giallo (c'\u00e8 un traditore da individuare); il piccolo grande difetto \u00e8 che \u00e8 una trasposizione in chiave di corto game di una trama gi\u00e0 esistente; apprezzo molto che l'autore non abbia nascosto questo dato, scegliendo con onest\u00e0 anche lo stesso titoloPassiamo a Star3. Non conosco molto Star Trek, e pu\u00f2 darsi che anche gli incontri interstellari della Perihelion si rifacciano a episodi della serie; non posso saperlo; tuttavia, succedono talmente tante cose, che si ha la sensazione di poter scegliere veramente tra tipi differenti di viaggio (ci sono almeno due mete, in figura 2), e di influenzare con le proprie scelte il destino della nave; c'\u00e8 insomma una discreta variet\u00e0 di incontri e di pericoli.Il problema \u00e8 che non ne esco. La soluzione di Star3 io non la trovo, muoio sempre. Ci ripro!ver\u00f2 e sapr\u00f2 a chi dare il mio soggettivissimo voto"
    ],
    [
        "157606",
        "djmayhem",
        "comunque plaudo anche alla partecipazione nelle votazioni, quest'anno siamo partiti bene con diversi utenti che danno il loro contributo, e non siamo i soliti \"mammalucchi\" a votarebravi"
    ],
    [
        "157608",
        "Dlv95",
        "Il mio voto va sicuramente a \"Nel nome di Magellano\".Ho adorato la ricerca storica, la mappa interattiva (mi ha ricordato un p\u00f2 \"Gordon Pym\" della Watson, uno dei miei LG preferiti) e le illustrazioni. E in generale l'ho sentito abbastanza \"fratello\" del mio sfortunato cartografo.Mi \u00e9 sembrato per\u00f2 che l'autore abbia inserito troppo. O meglio, troppo per 16 pagine di corto. La meccanica della mappa \u00e9 bella quanto davvero risicata nel poco spazio a disposizione. Alcuni passaggi fra paragrafi sono fin troppo bruschi, e risulta un p\u00f2 spaesante in alcuni momenti.Comunque mi \u00e9 sembrato davvero un ottimo prodotto, soffocato dal formato \"corto\".Un viaggio allucinanteBella l'idea di declinare la storia omaggiata gi\u00e0 dal titolo in chiave aliena. Molto interessante la meccanica del decidere a chi dare ascolto, ma non mi \u00e9 sembrato sia stata gestita al meglio. In alcuni momenti \u00e9 davvero difficile capire a chi dare ascolto perch\u00e9 gli indizi nella situazione sono troppo pochi. In generale comunque mi \u00e9 piaciuto, e il mio voto va a Magellano prettamente per gusto personale.Star3Purtroppo sono scarso con gli enigmi e mi sono bloccato al paragrafo 1. Ci riporver\u00f2 e nel caso aggiorner\u00f2 il post. Per ora l'unica cosa che posso dire \u00e9 che le illustrazioni mi sono piaciute molto."
    ],
    [
        "157616",
        "giax",
        "DuckMadeOfWood ha scritto:Fin'ora nel concorso ho avuto esperienza di molte meccaniche innovative che non mi convincono o che non hanno funzionato bene. Questo perch\u00e8 innovare \u00e8 un processo lungo e tortuoso. E pertanto alcuni corti appaiono come dei prototipi o delle sperimentazioni di meccaniche pi\u00f9 che delle storie complete (in mia umile opinione). Ora che ho scoperto questo covo di appassionati mi sento di dire che \u00e8 un ottimo luogo dove discutere di meccaniche e originalit\u00e0 proprio per testare e affinare idee prima di lanciarsi in un concorso. Ma il concorso stesso forse non \u00e8 un luogo di test adatto? A meno che non sia questa l'idea dietro ai \"Corti\"? (Chiedo venia visto che \u00e8 il mio primo anno qui). Personalmente il brief del concorso mi ha dato l'idea che il risultato avrebbe portato a dei LibroGame pi\u00f9 classici e pi\u00f9 orientati verso la narrazione.Sono uno degli organizzatori del concorso di quest'anno, ma in effetti non sono qui da cos\u00ec tanto tempo. Da quello che so, per\u00f2, \u00e8 che in passato al concorso partecipavano corti ben pi\u00f9 lunghi e complessi. Il bando di quest'anno segue la scia degli ultimi concorsi e, come hai notato, pende verso la narrazione. Ma non tanto perch\u00e9 i corti debbano essere tutti cos\u00ec, quanto per evitare la partecipazione di corti \"troppo\" game, che richiederebbero a chi legge troppo tempo e sforzo rispetto alla mole di corti da leggere.In generale, sono d'accordo con quello che dici. Meglio un corto bello rispetto a uno \"originale\" ma scritto male. Al tempo stesso, credo che la ricerca di meccaniche \"non standard\" sia imputabile sia ad autori gi\u00e0 affermati (che sfruttano la possibilit\u00e0 data dal concorso per testare qualche idea particolare) sia ad autori esordienti (che spesso si lasciano prendere la mano, inseguendo l'idea originale pi\u00f9 che la solidit\u00e0 della struttura). Ma sono errori che abbiamo fatto tutti, e il concorso serve anche a migliorarsi, grazie ai feedback della community.L'unica cosa importante, per\u00f2, \u00e8 che chi legge giudichi in base al proprio metro di giudizio. Se ti senti di premiare maggiormente i corti pi\u00f9 narrativi, ben venga, il voto popolare funziona per questo motivo. Le uniche due indicazioni che abbiamo dato le abbiamo specificate (tema e tenere tutto a mente), il resto del giudizio sta alle vostre inclinazioni."
    ],
    [
        "157617",
        "Martinico",
        "Discussione interessante, da cui prendo spunto per parlare del mio voto!\"Nel nome di Magellano\" \u00e8 affascinante; un tesoretto, a livello narrativo, grafico, interattivo.La parte suspence c'\u00e8; nel finale devi acquisire qualche conoscenza nautica, o almeno, ricordare mentalmente i numeri di paragrafo gi\u00e0 provati, se non si vuole naufragare per cinque minuti girando su se stessi, dando veramente l'impressione, in tempo reale, di stare andando alla deriva.Il lavoro \u00e8 pregiato, ma ripeto, se un gioco non mi d\u00e0 del filo da torcere, non mi destabilizza un po', \u00e8 meno \"giocoso\" per me (e pi\u00f9 giocabile per altri).\"Un viaggio allucinante\" mi \u00e8 piaciuto subito, per stile di scrittura, e meccanica di gioco fruibile; forse avrebbe vinto, per me, se non fosse per la trama non originale (anche se si tratta di una trasposizione ben fatta, e ripeto, mi \u00e8 piaciuto un sacco giocarci).Ho chiesto la soluzione a uno di voi per uscire fuori da \"Star3\" (), e mi sono resa conto che il percorso c'era, abbastanza evidente, ma bisognava leggere davvero tutto il corto, da cima a fondo, e all'ennesima run, tutti gli indizi sarebbero emersi. S\u00ec, a questo punto all'autore consiglieremmo tutti di semplificare/togliere, ecc... ma io voto la sua opera perch\u00e9 mi \u00e8 piaciuto giocarci pi\u00f9 volte; quando incontravo quei \"cosi\" o quegli alieni, davvero sentivo tutte le probabilit\u00e0 e le incognite del sopravvivere/scamparla; i due ufficiali erano solitamente un valido conforto, quindi si respirava anche un'aria familiare, quella stessa della serie, se non sbaglio, in cui l'equipaggio \u00e8 un unico corpo, proteso verso un'unica meta.Insomma, l'anima del gioco mi \u00e8 piaciuta molto, e anche il meccanismo +100 e +200 \u00e8 stato interessante.Voto Star3"
    ],
    [
        "157618",
        "djmayhem",
        "giax ha scritto:DuckMadeOfWood ha scritto:Fin'ora nel concorso ho avuto esperienza di molte meccaniche innovative che non mi convincono o che non hanno funzionato bene. Questo perch\u00e8 innovare \u00e8 un processo lungo e tortuoso. E pertanto alcuni corti appaiono come dei prototipi o delle sperimentazioni di meccaniche pi\u00f9 che delle storie complete (in mia umile opinione). Ora che ho scoperto questo covo di appassionati mi sento di dire che \u00e8 un ottimo luogo dove discutere di meccaniche e originalit\u00e0 proprio per testare e affinare idee prima di lanciarsi in un concorso. Ma il concorso stesso forse non \u00e8 un luogo di test adatto? A meno che non sia questa l'idea dietro ai \"Corti\"? (Chiedo venia visto che \u00e8 il mio primo anno qui). Personalmente il brief del concorso mi ha dato l'idea che il risultato avrebbe portato a dei LibroGame pi\u00f9 classici e pi\u00f9 orientati verso la narrazione.Sono uno degli organizzatori del concorso di quest'anno, ma in effetti non sono qui da cos\u00ec tanto tempo. Da quello che so, per\u00f2, \u00e8 che in passato al concorso partecipavano corti ben pi\u00f9 lunghi e complessi. Il bando di quest'anno segue la scia degli ultimi concorsi e, come hai notato, pende verso la narrazione. Ma non tanto perch\u00e9 i corti debbano essere tutti cos\u00ec, quanto per evitare la partecipazione di corti \"troppo\" game, che richiederebbero a chi legge troppo tempo e sforzo rispetto alla mole di corti da leggere.In generale, sono d'accordo con quello che dici. Meglio un corto bello rispetto a uno \"originale\" ma scritto male. Al tempo stesso, credo che la ricerca di meccaniche \"non standard\" sia imputabile sia ad autori gi\u00e0 affermati (che sfruttano la possibilit\u00e0 data dal concorso per testare qualche idea particolare) sia ad autori esordienti (che spesso si lasciano prendere la mano, inseguendo l'idea originale pi\u00f9 che la solidit\u00e0 della struttura). Ma sono errori che abbiamo fatto tutti, e il concorso serve anche a migliorarsi, grazie ai feedback della community.L'unica cosa importante, per\u00f2, \u00e8 che chi legge giudichi in base al proprio metro di giudizio. Se ti senti di premiare maggiormente i corti pi\u00f9 narrativi, ben venga, il voto popolare funziona per questo motivo. Le uniche due indicazioni che abbiamo dato le abbiamo specificate (tema e tenere tutto a mente), il resto del giudizio sta alle vostre inclinazioni.da \"momoria storica\" del sito e del concorso (unico sopravvissuto alla prima edizione) posso dirvi in effetti che nelle prime edizioni non c'erano molti vincoli nelle meccaniche di gioco, c'era il limite di spazio e/o paragrafi, ovviamente, ma si poteva utilizzare qualsiasi sistema di gioco basato su dadi, tabelle e quant'altro. Nei primi concorsi si dava semplicemente da scegliere una traccia tra tre proposte, o scrivere un corto partendo da un incipit oppure una illustrazione.Negli ultimi anni si \u00e8 deciso, per vari motivi, di limitare l'uso di \"ausili\" esterni, invitando cos\u00ec ad inventare meccaniche pi\u00f9 moderne, che non richiedessero i soliti tiri di dado o lanci alla tabella del destino, e in effetti abbiamo visto anche qua ottimi risultati."
    ],
    [
        "157619",
        "DuckMadeOfWood",
        "djmayhem ha scritto:Negli ultimi anni si \u00e8 deciso, per vari motivi, di limitare l'uso di \"ausili\" esterni, invitando cos\u00ec ad inventare meccaniche pi\u00f9 moderne, che non richiedessero i soliti tiri di dado o lanci alla tabella del destino, e in effetti abbiamo visto anche qua ottimi risultati.Remember, remembCapisco. Magari potrebbe essere un premio a parte corto con miglior \"Meccanica Innovativa\"? Scusa faccio un attimo il puntiglioso e replico: non credo che meccaniche con dadi o tabelle siano per forza di cose \"non moderne\" ma credo che siano spina dorsale di quello che \u00e8 un LibroGame. Secondo me ci sono qualit\u00e0 che un LibroGame dovrebbe avere per ... sapere di LibroGame e senza dubbio tirare dadi per combattere sono una delle possibili caratteristiche.Altre qualit\u00e0 dovrebbero essere la narrazione in seconda persona, il protagonista \"vuoto\" da riempire con la propria immaginazione, i dialoghi diretti per i PNG ma indiretti per il protagonista (per poter riempire con la propria risposta), i capitoli che NON sforano da una pagina all'altra se non in casi particolari, le piccole illustrazioni riempitive per i vuoti, i finali multipli e via dicendo.Ma capisco di avere una visione molto classica di come un LibroGame si dovrebbe presentare perch\u00e8 sono cresciuto a zuppa e fighting fantasy ovviamente e mi interessa comunque vedere un \"nuovo approccio\". Ed \u00e8 pure sacrosanto innovare o vivremo ancora tutti nelle caverne.Diciamo che ho interpretato il brief indossando i miei occhiali da \"vecchio nerd\" e ora son testimone di qualcosa di nuovo e diverso, che non fa mai male."
    ],
    [
        "157621",
        "Pallo",
        "STAR 3Cosa mi \u00e8 piaciutoBeh, \u00e8 un omaggio (neanche tanto velato) a Star Trek!La storia \u00e8 interessante e le situazioni, i luoghi, i personaggi sono resi bene. Lo stile di scrittura \u00e8 asciutto ed accompagna bene l'azione (le onomatopee, ad esempio, sono sapientemente utilizzate). Ho apprezzato le diverse trovate (come il traduttore automatico che non riesce a rendere bene il nome della razza aliena, o il gi\u00e0 citato riferimento al messaggio di 23mila caratteri) e il mood generale del racconto. Anche il meccanismo della 'preveggenza' per chiedere il parere ai due ufficiali mi sembra ben implementato.Cosa non mi \u00e8 piaciutoBeh, \u00e8 un omaggio (neanche tanto velato) a Star Trek!No, non \u00e8 un refuso (non sia mai!), \u00e8 che si ricade un po' anche qui nella mancanza di originalit\u00e0, seppure qui ci sia un maggiore sforzo nell'inventare nomi, situazioni, personaggi. Un'altra cosa che mi ha dato abbastanza fastidio - e che mi sembra strano nessun'altro abbia notato - \u00e8 che l'ufficiale scientifico Saak nel primo paragrafo \u00e8 una donna, mentre nel resto del corto diventa il signor Saak... Poi c'\u00e8 qualche refuso (in particolare qualche E maiuscola accentata con l'apostrofo), ma nulla di eclatante.Tema del viaggioBeh, \u00e8 un omaggio a Star Trek!Semplicit\u00e0 delle meccanicheSia la 'preveggenza' che il conto dei punti struttura della nave sono, secondo me, ben realizzati e semplici da usare.Giudizio finaleIl corto mi \u00e8 piaciuto molto; ho dovuto giocarlo pi\u00f9 volte per finirlo e questo mi ha fatto apprezzare i piccoli dettagli disseminati qua e l\u00e0. Chi scrive ci ha messo passione e cura e il prodotto finale lo dimostra ampiamente."
    ],
    [
        "157622",
        "Pallo",
        "Vi prego, per\u00f2, qualcuno scriva pure su Facebook, fatemi compagnia!"
    ],
    [
        "157623",
        "ffdesign",
        "Quest'anno la pagina LGS non va di pari passo con il forum. L'anno scorso la stragrande maggioranza delle discussioni avveniva proprio l\u00ec, forse complici corti con tematiche pi\u00f9 sentite.Si erano affacciati nuovi utenti e, anche se solo per una breve chiamata alle armi dei vari concorrenti, avevano dato un po' di pepe e visibilit\u00e0 alla pagina.C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniAttendo fiducioso"
    ],
    [
        "157626",
        "djmayhem",
        "ffdesign ha scritto:C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniQuando arriva quello di Powerbob?"
    ],
    [
        "157628",
        "powerbob",
        "djmayhem ha scritto:ffdesign ha scritto:C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniQuando arriva quello di Powerbob?E io che c'entro? XD"
    ],
    [
        "157629",
        "djmayhem",
        "powerbob ha scritto:djmayhem ha scritto:ffdesign ha scritto:C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniQuando arriva quello di Powerbob?E io che c'entro? XDI tuoi corti non generano sempre risse tra deveriani e jacksoniani?"
    ],
    [
        "157630",
        "powerbob",
        "djmayhem ha scritto:powerbob ha scritto:djmayhem ha scritto:ffdesign ha scritto:C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniQuando arriva quello di Powerbob?E io che c'entro? XDI tuoi corti non generano sempre risse tra deveriani e jacksoniani?Azz, sotto sotto \u00e8 veroL'anno scorso mi sono comunque dovuto inchinare a Periodonikes, stiamo a vedere quest'anno chi genera il maggior polverone hahaha"
    ],
    [
        "157631",
        "Periodonikes",
        "powerbob ha scritto:L'anno scorso mi sono comunque dovuto inchinare a PeriodonikesParliamo diNEL NOME DI MAGELLANOche \u00e8 meglio...SpoilerChiamata all\u2019avventura:Il corto si apre con un incubo che mi cala subito nel dramma del protagonista, in un racconto storico visto dagli occhi del cronista ufficiale della spedizione. Un regolamento snello ma non banale stuzzica la mia curiosit\u00e0: il poter cambiare ideale mi fa presagire una certa difficolt\u00e0, oltre a farsi apprezzare per le immagini che fanno sempre ambiente.Cominciamo!Prima soglia:Scelgo SCOPERTA e chiedo indietro il corpo del capitano. Elcano mi sfotte e parla di eleggerne uno nuovo, ingoio l\u2019orgoglio e mi limito a offrire i miei servigi\u2026 E sblocco un nuovo simbolo! Che bomba! Ma ancora le Molucche sono lontane e il cibo scarseggia, cos\u00ec esploro le isole per riempire le stive\u2026 E dopo l\u2019incontro con un simpatico re che mi aiuta con le provviste, incontri gli zingari del mare e dei cannibali mi fanno decidere di ripartire. Ecco le Molucche! Carichiamo le navi di chiodi di garofano mentre fraternizzo con gli schiavi, poi partiamo verso Capo di Buona Speranza. Purtroppo scoppia l\u2019ennesima tempesta e riduco le vele per evitare che si strappino, ma questo ci porta fuori rotta\u2026 Tribordo o babordo? Da cronista quale sono, non ho idea di cosa significhino questi termini\u2026 Facciamo tribordo. Onde alte sessante piedi ci attaccano da sinistra, raddrizzo il timone sempre con la paura di sfasciare qualcosa. Andiamo verso sud\u2026 Che fare ora?Passo minuti su minuti immerso in scelte nautiche di cui capisco poco, e quando sto per perdere la speranza\u2026 Ecco il porto di Sanlucar! Piango le perdite dei miei compagni di viaggio e ho un\u2019udienza dal re: ho conosciuto e scoperto cose mai viste prima. Questo mi chiede di elencarle e rimango stupito da come mi siano rimaste impresse nella mente: sono stato interprete, ho visto bajau e cannibali, ho scritto un dizionario\u2026 Ma quante altre cose avrei potuto scoprire! Il corto stesso mi invita a riprovare.Sono davvero galvanizzato dalla lettura e voglio trovare tutti gli eventi memorabili! Si parte!Prova centrale:Partiamo dalle illustrazioni: splendide e ti calano nell\u2019ambientazione, \u00e8 stato un piacere cercare tutti gli eventi memorabili vedendone alcuni accompagnati da un\u2019illustrazione. Ho apprezzato tantissimo l\u2019ottenimento di nuove abilit\u00e0 in base alle scelte iniziali: rendono ogni run unica e mi hanno messo ancora di pi\u00f9 voglia di esplorare. E una serie di scelte sbagliate pu\u00f2 anche portare a un malus! Un vero tocco di classe. Ho trovato intelligente la richiesta di cibo per incentivare l\u2019esplorazione nella seconda parte, anche se non c\u2019\u00e8 nessun check meccanico che impedisce di andare avanti senza, posto che trovare provviste \u00e8 abbastanza facile, essendoci una scelta per ogni ideale. Il labirinto marittimo l\u2019ho trovato frustrante durante la prima run: non conoscendo i termini ho scelto a caso, finch\u00e9 non ho preso nota mentalmente dei percorsi errati e ho trovato la via d\u2019uscita a colpi di trial&error. Il bilanciamento degli ideali e bonus \u00e8 minuzioso, e la possibilit\u00e0 di cambiare ideale l\u2019ho trovata un\u2019idea interessante, ma che non ho mai sfruttato: \u00e8 stato bello godersi il viaggio seguendo, appunto, un ideale; per\u00f2 capisco che sia stata una scelta obbligata per permettere alla modalit\u00e0 SCOUT di essere sempre risolvibile. A tal proposito, questa modalit\u00e0 \u00e8 molto stuzzicante: un sistema di achievement ben implementato e che lascia davvero la curiosit\u00e0 di trovarli tutti. Le meccaniche le ho trovate ben amalgamate con una parte narrativa che non dimentica di far provare emozioni a chi legge.Mentore:Per quello che riguarda la freccia in testa, anch\u2019io l\u2019ho pensata come una ferita di striscio. Per la difficolt\u00e0, concordo: \u00e8 difficile perdere, anche giocandolo in \u201cspeedrun\u201d almeno 3 eventi memorabili li incontri\u2026 Poi oh, ricordarseli \u00e8 un altro paio di maniche. A questo punto forse ci stava aumentare i valori per il finale medio e migliore. La mancanza di ID direi che \u00e8 una scelta voluta di chi scrive per non rendere il corto frustrante (anche se il labirinto finale ci ha provato); di base apprezzo opere del genere se hanno buona variabilit\u00e0, che invoglia a rigiocare per scoprire paragrafi, storie e finali diversi. In questo caso, la variabilit\u00e0 \u00e8 data, come dice Duckmadeofwood, dai tre ideali e dalla modalit\u00e0 scout, senza cambiare davvero la storia. Avrei preferito una ramificazione narrativa, ma capisco che con un corto storico c\u2019\u00e8 poca manovra. In ogni caso a me \u00e8 piaciuto molto rigiocarlo e ammetto che certi eventi (la maledizione, i sacrifici fatti per procedere) danno un sapore diverso alla storia.Elisir:Ho poco da consigliare a chi ha scritto questo corto. Forse nell\u2019ultima parte avrei preferito dei check in base all\u2019ideale, potendo accedere al rispettivo finale solo se scoperti certi \u201ceventi memorabili\u201d. Per esempio: il finale al 43 \u00e8 stato quello che ho preferito, ma in una run fatta con gli altri ideali perde molto del carico emotivo. Altro aspetto migliorabile \u00e8 la coerenza: la raccolta di informazioni storiche e la fedelt\u00e0 con cui sono state inserite \u00e8 lodevole, ma in effetti \u00e8 strano che le decisioni le prenda un semplice cronista/interprete.Via del ritorno:Questo corto mi \u00e8 piaciuto. Molto. Non \u00e8 il mio genere preferito, e proprio per questo l\u2019averlo apprezzato mi stupisce ancora di pi\u00f9. Proprio come Pigafetta, ho esplorato, mi sono meravigliato vedendo uccelli di Dio e fichi lunghi, ho assistito a eventi memorabili, ho avuto paura per la maledizione degli indigeni e mi sono perso nel mare per raggiungere Siviglia.Il tutto secondo la mia opinione soggettiva."
    ],
    [
        "157639",
        "Pirata delle Alpi",
        "Ecco a voi le mie recensioni dei tre corti di questa settimana. Faccio i miei pi\u00f9 sinceri complimenti agli autori, continuate cos\u00ec!Nel nome di MagellanoQuesto Corto \u00e8 stato una gradevole sorpresa: oltre alla sua bellezza grafica, l'autore misterioso ha uno stile letterario molto bello e ha creato un sistema di gioco semplice, ma efficace.Il tema del Viaggio \u00e8 centrato in pieno: chi meglio dei grandi esploratori come Magellano illustra il concetto del viaggio? Quindi, ci siamo!L'autore ha uno stile di scrittura che mi \u00e8 piaciuto molto e il fatto di sfruttare un'ambientazione storica cos\u00ec bene ha dato un tocco in pi\u00f9 ad un opera che parte gi\u00e0 benissimo. Bene l'attenzione ai dettagli storici, navali e alla variet\u00e0 di popoli di quelle zone.Dal punto di vista ludico, c'\u00e8 qualche pecca, ma inizierei con i punti forti di questa opera: la scelta dei Valori \u00e8 una buona cosa che determina il tono che avr\u00e0 tutta l'avventura. Le parole-chiavi da sbloccare sono un sistema ormai conosciuto, ma mi piace trovare questi elementi per ottenere dei finali diversi. Il fatto di guadagnare un \"Valore\" supplementare a seconda delle scelte \u00e8 stato molto gradito.Ahim\u00e8, alcune cose non mi hanno convinto:Se si sceglie un Valore (Fede, Gloria, Esplorazione) vuol dire che si sceglie un tono specifico per tutta la run del Corto. Non ha molto senso \"tradire\" un Valore per sceglierne un altro nel corso della stessa run. La \"Maledizione\" non mi ha fatto niente quando me la sono beccata, perch\u00e9, per me, era insensata.Le parole-chiavi sono buone, ma ho trovato che averne \"solo\" quattro per ottenere il finale migliore era un po' troppo facile. Forse l'autore misterioso avrebbe dovuto distribuire queste parole con pi\u00f9 parsimonia.La \"battaglia finale\"contro la tempesta \u00e8 davvero epica: belle descrizioni e si percepisce il senso di pericolo e di morte imminente. Purtroppo, anche se c'\u00e8 un corretto uso della terminologia nautica che conferisce un tocco di realismo a questo momento drammatico, il risultato rimane crittico a chi non ha mai preso il mare! Ricordate quando Fantozzi e Filini sono \"invitati\" da un loro capo sul suo yacht e devono fargli da mozzi e non capiscono niente agli ordini? Beh, mi sono sentito come loro... autore misterioso, abbia piet\u00e0! Sono andato un po' a caso per uscire da questa tempesta, ne sono uscito vivo, ma non mi ricordo come abbia fatto! Questa scena mi ha ricordato quella delle botti in \"Yaga!\".Quindi, un Corto che sfrutta dei fatti storici in un modo intelligente, con una bella narrazione, delle meccaniche di gioco facili, ma non scontate che hanno bisogno di un po' d'olio negli ingranaggi.Un viaggio allucinanteOh, questo Corto mi rammenta il film \"Salto nel buio\" di Joe Dante: uno dei miei film preferiti quando ero piccolo, chiss\u00e0 se l'autore misterioso abbia voluto fare riferimento a questa pellicola di fantascienza.Il tema del viaggio \u00e8 rispettato, almeno secondo me: i personaggi devono recarsi in un luogo preciso e seguire un certo tragitto per arrivarci, quindi \u00e8 un viaggio.L'ambientazione non \u00e8 male: il caso Roswell pu\u00f2 essere sfruttato in mille modi diversi e questo Corto ha esplorato un sentiero originale e interessante. L'unica pecca \u00e8 , al mio umile parere, questa misteriosa agenzia che, gi\u00e0 nel 1947, utilizza del materiale alieno (o futuristico) e che c'\u00e8 almeno uno esperto di anatomia extraterrestre... non quadra con il fatto che l'incidente di Roswell sarebbe (e insisto sul condizionale) il primo incontro fra umani e alieni \"grigi\".Lo stile \u00e8 interessante: bene l'attenzione ai dettagli anatomici che creano un'atmosfera molto rara nel campo del fantasy e della fantascienza. I dialoghi sono forse un po' sbrigativi, ma questo \u00e8 un male minore per via delle dimensioni ridotte delle opere.A livello ludico, ci siamo: il protagonista \u00e8 un po' assente e i veri personaggi principali (oltre al povero alieno) sono Ross, Gray e Mercury. Mi \u00e8 piaciuto il sistema delle unit\u00e0 di tempo e il gioco del Cluedo in huis-clos per smascherare il sabotatore.Quindi, amico autore, hai scritto un buon Corto!Star3Questo \u00e8 di nuovo un Corto fantascientifico a tema viaggio spaziale, il titolo \u201cStar3\u201d mi fa un po' pensare a \u201cStar Trek\u201d\u2026 sar\u00e0 voluto?Faccio i miei complimenti all'autore misterioso per le illustrazioni e l'impaginazione a mo' di \u201cLibroNostro\u201d, se ci fosse il Totoautori, avrei sicuramente scommesso su un utente noto per le sue capacit\u00e0 grafiche.Il Viaggio \u00e8 centrato, niente da dire.Lo stile \u00e8 molto buono, da autore navigato e le meccaniche di gioco sono molto semplici, ma efficaci. Mi \u00e8 piaciuta l'indicazione nascosta in una delle figure e le scelte supplementari quando si chiede il parere al consigliere giusto. Sar\u00e0 che sono vecchio, ma ci rivedo un po' il sistema de \u201cIl Senza Piet\u00e0\u201d scritto da Anima di Lupo qualche anno fa.Non ho molto da dire di pi\u00f9 su questo Corto: \u00e8 scritto bene, funziona benissimo dal punto di vista ludico, ci sono vari finali e il path giusto permette di scoprire una sconcertante verit\u00e0 che cambia tutte le carte in tavola, scelta che mi \u00e8 piaciuta molto.Questa settimana, la lotta per scegliere il Finalista \u00e8 stata molto difficile: ognuno dei Corti ha i suoi pregi e difetti, i loro autori sono stati bravissimi e spero che torneranno tutti nelle prossime edizioni dei Corti o con un LibroNostro. Ma, per via della bellezza della prosa, la scelta azzeccatissima dell'ambientazione, delle meccaniche di gioco che permettono di rigiocare spesso per apprezzare l'opera al 100% (nonostante qualche errore, secondo me) e perch\u00e9 da la voglia di rispolverare qualche nozione di Storia,scelgo \u201cNel Nome di Magellano\u201d come finalista!"
    ],
    [
        "157640",
        "Zakimos",
        "Non so se i raggruppamenti siano stati casuali o se la triade abbia selezionato i vari gruppi, ma nel secondo caso devo far loro i complimenti perch\u00e9 anche qui abbiamo tre corti in grado di competere ad armi pari. Tutti e tre infatti hanno pregi simili, ma anche difetti paragonabili.Per prima cosa, il tema del viaggio \u00e8 sempre centrato, che sia \"allucinante\" come nel famoso film, verso le Indie oppure nello spazio profondo.Secondariamente, tutti e tre i corti sono ben scritti e affrontano un tema interessante, dando il loro meglio nella parte iniziale: appena ho cominciato a leggerli, mi sono emozionato all'idea di cosa avrei potuto trovare.Terzo, la parte gioco non troppo \u00e8 invadente ma neppure scarna: \u00e8 la giusta via di mezzo, che potrebbe essere limata a seconda del caso (le numerose parole chiave da memorizzare in Nel nome di Magellano, i continui salti di paragrafo per consultare i comprimari in Star3, il dover pensare in termini di decine e non di unit\u00e0 in Un viaggio allucinante).Come dicevo per\u00f2 tutti e tre i corti condividono anche il medesimo difetto, che \u00e8 perdersi un po' dalla met\u00e0 in poi, senza riuscire a esprimere al meglio il proprio potenziale. Nel nome di Magellano parte davvero a bomba, ma ho trovato il \"labirinto di paragrafi\" nella seconda met\u00e0 poco legato organicamente alle premesse, e utile solo per dare una longevit\u00e0 artificiale al corto [in realt\u00e0 leggo dalle altre recensioni che c'era una logica dietro le scelte, ma io nella mia lettura non sono riuscito a trovarla]. Un viaggio allucinante risente tantissimo del fatto che ci sia un unico tipo di interazione per tutto il lavoro, ripetuto troppe volte, mentre Star3 \u00e8 limitato da una narrazione sbrigativa rispetto agli avversari, che si fa sentire soprattutto nei finali, e da una cura complessiva inferiore.Visto che i tre lavori sono molto simili per me, decido di premiareStar3usando il terribilmente soggettivo parametro del gusto personale e del divertimento che mi ha trasmesso, ma mi riservo di recuperare gli altri due nel ripescaggio."
    ],
    [
        "157642",
        "Pallo",
        "VOTO PER LA FINALENel complesso, ho trovato il livello dei corti di questa settimana pi\u00f9 alto rispetto alla precedente.In particolare, mi sono piaciuti molto sia \"Nel nome di Magellano\" che \"Star 3\"; ho giocato entrambi con gusto e li ho trovati dei prodotti ben fatti e confezionati.Il mio voto per la finale va a Star 3, che ho trovato pi\u00f9 solido nella scrittura e nella struttura. Nel nome di Magellano, per ora, va nel mio cassetto dei ripescaggi. Alla prossima settimana!"
    ],
    [
        "157650",
        "giax",
        "Star3Un corto ispirato a Star Trek, con una struttura e delle meccaniche interessanti e l\u2019unico finale davvero ben nascosto.Mi \u00e8 piaciuta molto la possibilit\u00e0 di appellarsi a due consiglieri (il non avere l\u2019opzione esplicita \u00e8 una buona scelta per far faticare almeno un pochino chi legge), cos\u00ec come il fatto che abbiamo la possibilit\u00e0 di perderli entrambi, in base alle scelte fatte. Ho apprezzato tantissimo il finale nascosto, che d\u00e0 davvero grande soddisfazione nel raggiungerlo.Mi \u00e8 piaciuta poco la frequenza di instant death non sempre ben giustificate (come al paragrafo 35, la nave \u00e8 davvero troppo sospetta per punire la scelta di evitarla). Ancora meno i finali che giungono per \u201craggiunta fine dello spazio\u201d, come al paragrafo 4. Le immagini sono carine, ma speravo che quelle iniziali sull\u2019astronave avessero una loro utilit\u00e0.In generale, un buon corto che \u00e8 riuscito a divertirmi e sorprendermi, ma si \u00e8 rivelato a volte frustrante in alcuni finali negativi troppo inattesi."
    ],
    [
        "157651",
        "giax",
        "Un viaggio allucinanteUn corto scritto molto bene, che ripercorre in salsa interattiva un classico della letteratura (e del cinema) di fantascienza.Mi \u00e8 piaciuta l\u2019interazione continua con i tre personaggi, dovendo scegliere di volta in volta a chi affidarsi per superare l\u2019ostacolo di turno. Mi \u00e8 piaciuta tantissimo la presenza di un traditore e la necessit\u00e0 di doverlo scoprire. Mi sono piaciuti lo stile di scrittura e l\u2019adrenalinica corsa contro il tempo.Mi \u00e8 piaciuta poco l\u2019assenza totale di strade alternative (non \u00e8 un male in assoluto, ma qualcosa qua e l\u00e0 l\u2019avrei inserita). Non mi \u00e8 piaciuto il non aver trovato molti indizi per capire l\u2019identit\u00e0 del colpevole (magari gli altri votanti sapranno illuminarmi). La morte dell\u2019accusato a causa del linfocita \u00e8 una forzatura che richiedeva almeno una minima giustificazione (un accenno di scena d\u2019azione con una spinta ai danni del malcapitato sarebbe stato sufficiente). Peccato per i refusi, che contrastano con l\u2019alto livello di scrittura (segno probabile del poco tempo dedicato alle riletture finali).In generale, un bel corto che mi ha intrattenuto e mi ha dato davvero la sensazione di navigare all\u2019interno del corpo alieno. Purtroppo l\u2019identificazione del traditore, che sarebbe potuta essere una chicca clamorosa, non mi ha dato la gratificazione che avrei desiderato."
    ],
    [
        "157652",
        "giax",
        "Nel nome di MagellanoUn bel corto storico, con la scelta di tre diversi approcci per esplorare il pi\u00f9 possibile.Mi \u00e8 piaciuta l\u2019ambientazione storica e lo studio dei fatti e dei nomi dell\u2019epoca. Mi \u00e8 piaciuta la possibilit\u00e0 di scegliere tra tre ideali, e il fatto di poter fare un cambio a piacimento, in modo da non vincolare troppo chi legge. Mi \u00e8 piaciuta la sensazione di esplorazione della seconda parte e la sfida marinaresca della terza, con l\u2019introduzione di due scene ben calate nella trama. Mi sono piaciute molto le illustrazioni.Mi sono piaciuti meno i cambi di paragrafo a volte troppo bruschi, chiaramente per salvare spazio. Mi \u00e8 piaciuto poco che non ci fossero indizi o suggerimenti per risolvere la prova della nave in tempesta, basata su concetti che possono essere totalmente estranei per chi legge. Mi \u00e8 sembrata un\u2019occasione persa il fatto che le parole chiave del finale siano state messe in unico calderone invece di essere legate ai tre ideali, avrebbe reso il tutto pi\u00f9 bello e personalizzato.In generale, un bel corto che mi ha dato grande soddisfazione nel leggerlo e completarlo, lasciandomi la voglia di rigiocare pi\u00f9 volte.Il mio preferitodi questa settimana."
    ],
    [
        "157653",
        "giax",
        "Pirata delle Alpi ha scritto:Oh, questo Corto mi rammenta il film \"Salto nel buio\" di Joe Dante: uno dei miei film preferiti quando ero piccolo, chiss\u00e0 se l'autore misterioso abbia voluto fare riferimento a questa pellicola di fantascienza.Che poi credo che \"Salto nel buio\" sia ispirato al film \"Viaggio allucinante\".... il mistero si infittisce"
    ],
    [
        "157654",
        "giax",
        "Zakimos ha scritto:Non so se i raggruppamenti siano stati casuali o se la triade abbia selezionato i vari gruppi, ma nel secondo caso devo far loro i complimenti perch\u00e9 anche qui abbiamo tre corti in grado di competere ad armi pariNiente complimenti, \u00e8 stato fatto tutto a caso"
    ],
    [
        "157657",
        "djmayhem",
        "giax ha scritto:Pirata delle Alpi ha scritto:Oh, questo Corto mi rammenta il film \"Salto nel buio\" di Joe Dante: uno dei miei film preferiti quando ero piccolo, chiss\u00e0 se l'autore misterioso abbia voluto fare riferimento a questa pellicola di fantascienza.Che poi credo che \"Salto nel buio\" sia ispirato al film \"Viaggio allucinante\".... il mistero si infittisceViaggio Allucinante \u00e8 un romanzo di Asimov del 1966 da cui \u00e8 stato tratto l'omonimo fim.Salto nel Buio \u00e8 una sorta di versione moderna dello stesso romanzo."
    ],
    [
        "157665",
        "giax",
        "djmayhem ha scritto:Viaggio Allucinante \u00e8 un romanzo di Asimov del 1966 da cui \u00e8 stato tratto l'omonimo fim.Salto nel Buio \u00e8 una sorta di versione moderna dello stesso romanzo.Era quello che sapevo anche io, ma quando ho letto questo corto sono andato a informarmi per sicurezza, e sembra che la storia sia pi\u00f9 strana: il romanzo e il film sono usciti praticamente insieme, e Asimov scrisse il romanzo su commissione dopo aver ricevuto la sceneggiatura del film."
    ],
    [
        "157667",
        "sephirot0",
        "Eccomi qua per le mie impressioni su questa terna.Premetto che mi sono piaciuti tutti e 3 i racconti, credo che tutti rispettino il tema del bando e tutti hanno un buon sistema di gioco, semplice ed efficace.Nel nome di MagellanoBella l'ambientazione, scrittura scorrevole e ottimo uso dei simboli e della mappaUn viaggio allucinanteCome gi\u00e0 scritto da altri ricorda la pellicola cinematografica degl'anni 80. Appena ho letto che dovevo tenere a mente un punteggio che poteva arrivare a 60 ho pensato che non fosse cos\u00ec semplice, poi per\u00f2 mi sono ricreduto, visto che i punteggi sono tutti multipli di 5, quindi facilmente memorizzabili. Buona scritturaStar 3Anche qui abbiamo un bel po' di richiami alla cinematografia di genere. Buona scrittura, mi piacerebbe vedere il racconto espanso\u00a0 tra i LibriNostri nella serie Colony\u00a0 o perch\u00e8 no, nella collana Nuovi Mondi di AristeaPremesso ci\u00f2 dico Un viaggio allucinante, ma gl'altri due saranno sicuramente degni di ripescaggio"
    ],
    [
        "157668",
        "djmayhem",
        "giax ha scritto:djmayhem ha scritto:Viaggio Allucinante \u00e8 un romanzo di Asimov del 1966 da cui \u00e8 stato tratto l'omonimo fim.Salto nel Buio \u00e8 una sorta di versione moderna dello stesso romanzo.Era quello che sapevo anche io, ma quando ho letto questo corto sono andato a informarmi per sicurezza, e sembra che la storia sia pi\u00f9 strana: il romanzo e il film sono usciti praticamente insieme, e Asimov scrisse il romanzo su commissione dopo aver ricevuto la sceneggiatura del film.In effetti ai tempi facevano queste cose per pubblicizzare sia libro che film"
    ],
    [
        "157669",
        "firebead_elvenhair",
        "ffdesign ha scritto:Quest'anno la pagina LGS non va di pari passo con il forum. L'anno scorso la stragrande maggioranza delle discussioni avveniva proprio l\u00ec, forse complici corti con tematiche pi\u00f9 sentite.Si erano affacciati nuovi utenti e, anche se solo per una breve chiamata alle armi dei vari concorrenti, avevano dato un po' di pepe e visibilit\u00e0 alla pagina.C'\u00e8 bisogno del corto bomba per ravvivare un po' la discussione. Non per forza bello, ma con una tematica che porti alla rissa e alle scazzottate degli scorsi anniAttendo fiduciosoGuarda, dopo le fregnacce lette sulla pagina FB l'anno scorso, con \"utenti\" richiamati come cagnolini dal fischietto ad ultrasuoni solo per esprimere un'opinione non sul corto, ma sull'autore stesso o su tematiche controverse in generale ed ottenere il loro \"token\" della loro cerchia di superamici su inclusivit\u00e0, sessismo e altre mode da social, decisamente meglio tornare ad essere noi quattro gatti sul forum. Se questa \u00e8 la \"visibilit\u00e0\" che si ottiene dai social, no grazie."
    ],
    [
        "157671",
        "Periodonikes",
        "UN VIAGGIO ALLUCINANTESpoilerChiamata all\u2019avventura:L\u2019introduzione del corto mi cattura grazie a una fantascienza diversa dal solito. Il corto \u00e8 ben narrato e il regolamento snello mi fa tuffare subito\u2026 nell\u2019alieno!Prima soglia:I problemi cominciato appena entrati: una fistola ci trascina contro una parete. Mi affido a Ross, le sue capacit\u00e0 di pilota sapranno cosa \u00e8 meglio fare\u2026 ma nonostante la sua abilit\u00e0 veniamo risucchiati (10). Incontriamo delle sostanze chitinose, io immagino che siano i \u201cglobuli bianchi\u201d alieni\u2026 Qui \u00e8 sicuramente \u00e8 Gray a saperne pi\u00f9 di tutti\u2026 Cos\u00ec scappiamo prima che diventino troppo aggressivi (20) verso la vena cava superiore. Il cuore alieno viene fermato e devo decidere come procedere. Anche in questo caso penso che Ross abbia l\u2019idea migliore, ma non si rivela quella scelta giusta (35). Siamo nei polmoni e Ross mi avvisa che le nostre scorte di ossigeno stanno calando troppo e dobbiamo improvvisare una soluzione. Le competenze di Mercury sapranno guidarmi nel migliore dei modi\u2026 Purtroppo la sua immersione insieme a Ross non va come dovrebbe e perdiamo altro tempo (50). Inizio a temere che non porteremo a casa la missione. Con un passaggio un po\u2019 brusco siamo di nuovo tutti nel Proteus e le fibre reticolari ingombrano le ventole. Non mi fido molto di Mercury e mi affido a Gray, la cui eccessiva prudenza ci fa perdere troppo tempo\u2026 (65).Il corto si presenta come una bella sfida. La voglia di vincerlo mi spinge subito alla rivincita!Prova centrale:Ho perso le prime due run per il tempo e la terza per non aver indovinato il traditore. Ho trovato la difficolt\u00e0 ben calibrata: nonostante la struttura lineare con triforcazioni che si ricompattano subito, non \u00e8 mai scontato capire a chi affidarsi. Ogni esperto ha due risposte giuste, due medie e due sbagliate, e proprio questo mi ha portato fuori strada: all\u2019inizio pensavo che il traditore avrebbe dato consigli sempre sub-ottimali, quindi ho accusato quello che mi aveva fatto perdere pi\u00f9 tempo, ma da un\u2019analisi pi\u00f9 attenta ho capito che il tutto era bilanciato. Gray giusto una volta non si pronuncia (al 29) e guarda caso affidarsi a lui era la scelta migliore. Era un indizio?Non ho apprezzato troppo il conteggio con 5 e 15, in un paio di run mi sono scordato a quanto ero arrivato, forse era meglio un conteggio in decimali aumentando il tempo a disposizione?Nel complesso comunque \u00e8 stato un viaggio affascinante: le descrizioni dell\u2019interno dell\u2019alieno sono cos\u00ec dettagliate da farmi sentire in una puntata di \u201cSiamo fatti cos\u00ec\u201d e la parte gioco propone una sfida azzeccata.Mentore:Concordo con la troppa linearit\u00e0 della narrazione, qualche strada alternativa l\u2019avrei preferita anche io. Per quanto riguarda gli indizi, pensandoci, ritengo che la poca chiarezza di Gray sia voluta per la questione del tradimento. Alcuni passaggi bruschi in effetti ci sono e concordo che chi scrive poteva pensare a un sistema migliore per contare i minuti mancanti.Elisir:Il mio consiglio \u00e8 di sfruttare l\u2019abilit\u00e0 nelle descrizioni per inserire anche strade alternative: magari i consigli di Gray che fi facevano perdere solo 5 minuti ti portavano in un altro organo, allungando la strada. Oppure a un certo punto devi scegliere se passare dall\u2019orecchio di destro o di sinistra creando due strade parallele di difficolt\u00e0 uguale ma con situazioni diverse.Via del ritorno:Questo corto ha il grande pregio di avermi fatto entrare nell\u2019ambientazione grazie all\u2019abilit\u00e0 di chi scrive con descrizioni curate e efficaci senza essere prolisse, e avermi dato una sfida interessante nel finirlo. Promosso, ma con margini di miglioramento.Il tutto secondo la mia opinione soggettiva."
    ],
    [
        "157675",
        "SuliLand",
        "Gi\u00e0 \u00e8 stato detto molto dagli altri utenti e pare chiaro che ci troviamo davanti a tre buoni racconti. Il tema \u00e8 rispettato, c'\u00e8 coerenza con il tema del concorso e tutti sono ben progettati, senza bug o altre gravit\u00e0. La scelta \u00e8 molto, molto difficile.NEL NOME DI MAGELLANOHo amato l'ambientazione di questo corto. Sono riuscito a immedesimarmi e ho visto con i miei stessi occhi le cose nuove che vedeva il protagonista. Per tutto il racconto ho avuto voglia di esplorare, scoprire e alla fine anche di rigiocare. Ero avido di parole in grassetto! Il corto \u00e8 molto rigiocabile e anche molto semplice. Per la prima volta non collego la semplicit\u00e0 alla noia: non l'ho trovato per niente frustrante e il fatto di sapere di arrivare alla fine sempre e comunque mi ha permesso di rigiocare in modo molto rilassato e di esplorare.Di negativo c'\u00e8 che alcune scelte non sono funzionali alla trama. Ad esempio, la ricerca del cibo \u00e8 in realt\u00e0 ininfluente; \u00e8 solo un modo per spingere il lettore a esplorare, ma siccome il cibo non \u00e8 una risorsa prevista dal sistema di gioco, ci\u00f2 che spinge a esplorare non \u00e8 la ricerca della sopravvivenza, bens\u00ec quella di parole chiave. La parte della tempesta \u00e8 stata frustrante e l'avrei evitata. Troppo specialistica. L'ho risolta a tentativi e quando ho rigiocato ho affrontato quella parte casualmente, senza leggerla (nelle ultime run sono passato direttamente al paragrafo che mi portava fuori dal loop). Potrebbe essere resa diversamente e vorrei vederlo diventare un libro.UN VIAGGIO ALLUCINANTELa fantascienza non \u00e8 la mia passione e dopo aver letto l'incipit non avevo nessuna voglia di continuare (gusto personale!). Ma l'ho fatto, ovviamente, e ho molto apprezzato questo corto. Non essendo esperto del genere, ho trovato l'idea originale (leggendo i commenti adesso so che non lo \u00e8). Mi sono divertito a scoprire quale parte del corpo ci fosse nel paragrafo successivo e ho trovato coerenti le azioni dei vari personaggi.Non sono un amante del sistema try and error, per questo motivo l'ho trovato un po' frustrante, per\u00f2 sentivo che c'era del buono e ho fatto tantissime run. E ho fatto bene: il racconto \u00e8 ben progettato, coerente, sensato e sta benissimo nei suoi 23mila caratteri!STAR3Come sopra, non amo il genere. Ho apprezzato molto le illustrazioni, il mondo di gioco e l'idea di questa astronave persa nell'universo. Solo che ho trovato il tutto molto confusionario. Non so come spiegarmi. Ho raggiunto il finale migliore alla prima run eppure... non ci ho capito niente. Ovviamente ho rigiocato, con maggiore concentrazione, e alla fine sono riuscito a raccapezzarmi tra le stelle e i paragrafi e sono giunto alla conclusione che il corto fila liscio, rispetta il tema, il tutto \u00e8 comunque ben fatto. Non mi sono piaciute alcune instant death, troppo \u201cinstant\u201d.Tutti i racconti di questo girone sono scritti bene e dietro ci sono mani (chi pi\u00f9 chi meno) esperte o comunque avvezze ai librigioco.Il mio preferito per ambientazione e esperienza \u00e8 NEL NOME DI MAGELLANO, ma lo terr\u00f2 per il ripescaggio. Il mio voto va al racconto che secondo me ha avuto una fase di progettazione pi\u00f9 attenta. ScelgoUN VIAGGIO ALLUCINANTE."
    ],
    [
        "157678",
        "GGigassi",
        "Il vincitore di questo turno per me \u00e8Nel Nome di Magellano.Questo Corto \u00e8 scritto benissimo, \u00e8 veramente un piacere da leggere e le meccaniche sono funzionali e facili da capire. Avendo letto recentemente un fumetto su Pigafetta ed essendomi documentato in merito anni fa, non posso che apprezzare lo scrupolo documentaristico.Ho provato a cercare difetti ma non ne ho trovati. Inizialmente pensavo che il tema non fosse centrato al 100% perch\u00e9 sembrava trattare pi\u00f9 un\u2019esplorazione che un viaggio, ma poi c\u2019\u00e8 il viaggio di ritorno. E appunto un altro \u201cdifetto\u201d avrebbe potuto essere il linguaggio tecnico della navigazione in cui non mi ci sono raccapezzato, per\u00f2 devo dire che cos\u00ec l\u2019idea di essere persi nella tormenta \u00e8 resa molto bene (forse \u00e8 proprio quello che voleva l\u2019autore) e dopotutto Pigafetta non era un navigatore. Capisco che per alcuni leggiocatori almeno una instant death sarebbe stata indicata, ma a me va benissimo cos\u00ec. Secondo me questo \u00e8 uno dei Corti pi\u00f9 belli mai visti in un concorso, tanto pi\u00f9 che \u00e8 arricchito da belle illustrazioni e presenta anche un sistema a punti finale per chi ama queste cose (io non sono tra questi ma se uno le apprezza qui ci sono).Un Viaggio Allucinante \u00e8 smaccatamente derivativo ma lo rivela con onest\u00e0 sin dal titolo e offre una originale variazione sul tema. Che poi quel film \u00e8 diventato un cult omaggiato e parodiato un sacco di volte, ma francamene quando l\u2019ho visto mi \u00e8 sembrato una roba di serie B, che infatti \u00e8 quello che era in origine.Il Corto mette anche subito in chiaro le cose specificando che c\u2019\u00e8 un traditore da individuare. Apprezzabile il fatto che le scelte non sono cos\u00ec scontate come si potrebbe pensare, ad esempio non \u00e8 sempre il militare quello che risolve i \u201ccombattimenti\u201d, ma bisogna ragionarci un po\u2019 sopra anche se a volte \u00e8 inevitabile affidarsi al caso. Il meccanismo del tempo \u00e8 molto facile da ricordare, ho visto che la struttura a checkpoint (che avevo utilizzato anche io l\u2019anno scorso) ha indispettito alcuni, e francamente \u00e8 una cosa che avrebbe demoralizzato anche me se non fosse che lo stile di scrittura \u00e8 molto buono e sollecita a rileggerlo pi\u00f9 volte. Certo, poi ho anche beccato \u201capposto\u201d invece di \u201ca posto\u201d.In effetti sono arrivato al finale vittorioso dopo parecchi tentativi, e confesso che non avevo minimamente colto il fanatismo religioso del traditore. Forse un nota stonata \u00e8 la battutaccia volgare che chiude il paragrafo 60, ma potrebbe essere una citazione diretta del film che io non ricordo.Anche se dal punto di vista ludico le differenze con L\u2019Esploratore Scomparso sono evidenti (in quell\u2019altro caso se non si sbloccavano gli enigmi non si poteva andare avanti) anche qui a livello narrativo abbiamo un\u2019unica storia con un \u201ccheck\u201d vittoria/sconfitta finale. \u00c8 una cosa tanto grave? Per me ha piena dignit\u00e0 di librogame.Dopo l\u2019entusiasmo iniziale devo dire che ho ridimensionato Star-3. Non essendo un appassionato di Star Trek probabilmente mi sono perso un sacco di citazioni e riferimenti e magari il Corto voleva essere una parodia mentre io l\u2019ho preso dannatamente sul serio: i vari alieni mi sono sembrati, chi pi\u00f9 chi meno, tutti inquietanti.La soluzione dell\u2019enigma mi ha lasciato con un palmo di naso, come quando vengono rivelati i trucchi dei prestigiatori che uno immagina complicatissimi e invece sono solo due cazzatine ben fatte. Confesso di essermi scervellato a lungo sull\u2019enigma del 38 (\u201cdevo sommare i numeri dei paragrafi in cui compaiono le cose illustrate?\u201d \u201cDevo trovare dei numeri nascosti in quei paragrafi?\u201d \u201cdevo leggerli nella sequenza indicata?\u201d) per scoprire solo in una delle ultime letture che la soluzione per tornare a casa era molto, molto pi\u00f9 semplice\u2026 oltretutto il meccanismo mi ha ricordato quello del Dimensione Avventura spaziale, anche se non sono sicuro che fosse proprio uguale \u2013 per inciso, quel librogame \u00e8 nella mia lista dei peggiori mai letti.Cionondimeno, il Corto si fa apprezzare per le meccaniche molto funzionali anche se non proprio originali (praticamente chiedere un consiglio a uno piuttosto che a un altro ti apre delle nuove prospettive e delle strade diverse) e per uno stile di scrittura coinvolgente. Lodevolissima la scelta di proporre al 4 un finale di \u201csconfitta\u201d che per\u00f2 non \u00e8 punitivo ma anzi apre nuovi orizzonti su cui forse l\u2019autore vorr\u00e0 dirigersi con un LibroNostro. Le preoccupazioni espresse al 103 per la presenza di un\u2019intelligenza artificiale sono casuali oppure rientrano nel dibattito di questi ultimi mesi?Purtroppo per\u00f2 \u00e8 anche il Corto in cui ho riscontrato pi\u00f9 refusi, anche se non tanti (\u201cillimiti\u201d?!), e francamente la deriva metanarrativa del 236 mi \u00e8 sembrata fuori contesto.Ci\u00f2 detto, confermo la mia impressione iniziale sulla qualit\u00e0 molto buona dei Corti di questo girone, con la punta di eccellenza di Magellano. Non mancher\u00e0 materiale per un ripescaggio, insomma."
    ],
    [
        "157679",
        "F.A.S.",
        "Nel nome di MagellanoMi \u00e8 piaciuta molto l\u2019ambientazione e la possibilit\u00e0 di scegliere un orientamento di fondo, per\u00f2 alcune scelte risultano brusche e non proprio coerenti con quello che succedeva nel paragrafo d\u2019origine. Mi \u00e8 piaciuta anche la possibilit\u00e0 di sbloccare nuove possibilit\u00e0 in base alle scelte fatte.Il racconto rispetta il tema del viaggio e il regolamento del concorso.Un viaggio allucinanteMi \u00e8 piaciuta l\u2019idea del viaggio nel corpo alieno con gli stupendi paesaggi \u201cbiologici\u201d, per\u00f2 l\u2019idea di ascoltare gli aiutanti non mi sembra sviluppata molto bene, infatti spesso il loro contributo \u00e8 minimo e la scelta ricade su quello, o su quei due, che hanno espresso un minimo consiglio. Anche l\u2019idea dell\u2019indagine non mi ha entusiasmato, come pu\u00f2 una sezione segreta di un\u2019agenzia governativa iperfinanziata come la CIA, mettere un sabotatore nell\u2019equipaggio di una missione cos\u00ec importante? Lo avrebbero gi\u00e0 scoperto in anticipo o avrebbero avvertito il comandante della missione che non era una persona di provata fiducia.Il racconto rispetta il tema del bando, il viaggio, mentre l\u2019idea di ricordare il tempo a mente mi sembra un po\u2019 faticoso anche se non impossibile.Star3Che bello leggere un altro racconto fantascientifico! Il racconto strizza l\u2019occhio al franchise di Star Trek in maniera evidente. Il racconto \u00e8 scorrevole, con illustrazioni a tema, razze aliene in genere ostili, misteri scientifici, ufficiali da consultare come nella serie classica. Il racconto rispetta il tema del viaggio e non prevede valori da tenere a memoria. Ho notato un orrore grammaticale al paragrafo 119 che il mio maestro delle elementari avrebbe punito rompendo una riga sui quarti posteriori dell\u2019autore in modo da imprimerglielo nella mente.Tra i tre, scelgoNel nome di Magellano."
    ],
    [
        "157682",
        "firebead_elvenhair",
        "Nel nome di Magellano: un corto storico che narra di uno dei grandi viaggi dell\u2019era dell\u2019esplorazione, la circumnavigazione del globo avviata ma non conclusa da Magellano, che trova la morte in uno scontro con i nativi delle Filippine. Nei panni del cronista della flotta, Antonio Pigafetta, dovremo raggiungere le Molucche e ritornare sani e salvi a casa. Non si pu\u00f2 dire certo dire che il tema del concorso non sia rispettato.Altrettanto semplice il sistema di gioco adottato: un ideale fra tre da scegliere all\u2019inizio, che indicher\u00e0 le opzioni a nostra disposizione, oltre alla possibilit\u00e0 di cambiarlo per una volta durante l\u2019avventura, con l\u2019eventualit\u00e0 di altre possibili modifiche, compreso l\u2019ottenere un diverso simbolo.La struttura del corto \u00e8 divisa in due parti distinte. La prima si compone dell\u2019esplorazione vera e propria, alla ricerca prima del cibo e poi delle Isole Molucche, ed \u00e8 anche l\u2019unica dove il sistema di gioco viene sfruttato pienamente. La seconda parte (alla \u201clabirinto di Zagor\u201d) \u00e8 un labirinto di paragrafi, che si pu\u00f2 risolvere a tentativi oppure tramite una rudimentale conoscenza di navigazione (pienamente coerente con il resto del corto).L\u2019aggiunta delle parole chiave da ricordare permette di inserire un sistema di punteggio (che avrebbe dovuto essere pi\u00f9 esigente con il giocatore) e le illustrazioni contribuiscono all\u2019immedesimazione nel personaggio. L\u2019assenza di instant death lo rende un corto ideale per godersi il viaggio, appunto, e lasciarsi trasportare.Un viaggio allucinante: il corto rende chiare le proprie intenzioni sin dal titolo ma, invece riprodurre pedissequamente del romanzo/film omonimo, vi unisce il famoso presunto schianto di un\u2019astronave nel deserto di Roswell. Pertanto, invece di ritrovarci miniaturizzati all\u2019interno del corpo di uno scienziato, ci troveremo all\u2019interno di un alieno, con il medesimo compito di salvare la vita del nostro ospite.Se il tema del viaggio \u00e8 rispettato \u2013 sin dal titolo \u2013 anche il sistema di gioco \u00e8 semplicissimo: ci baster\u00e0 tenere a mente un numero sempre crescente (in multipli di cinque) che, se dovesse arrivare a 60, ci far\u00e0 terminare in malo modo la missione. Francamente, non ho capito le difficolt\u00e0 di molti utenti a tenere a mente le unit\u00e0 di tempo: che forse siano erroneamente partiti da 60, sottraendo poi le unit\u00e0 indicate e rendendo pi\u00f9 complicati dei calcoli elementari?La pecca principale del corto \u00e8 la ripetitivit\u00e0: la sequenza ostacolo/soluzioni suggerite/scelta tra le tre opzioni dei nostri compagni si ripete costantemente sino alla fine, con l\u2019unico guizzo (anticipato, ma non lo vedo un problema) della presenza di un traditore tra le nostre file. Ho scoperto il traditore alla prima run, pi\u00f9 per intuizione che altro, cos\u00ec come ho spesso intuito la soluzione migliore \u201ca naso\u201d che dalle indicazioni del testo, molto evocativo dell\u2019ambiente doppiamente alieno, ma poco utile allo scopo: peccato.Star-3: quest\u2019anno la fantascienza va alla grande fra gli autori. Il corto si presenta sin dal titolo come evidente omaggio/parodia della nota serie Star Trek, nonch\u00e9 come voluto richiamo a I Viaggiatori dello Spazio di Steve Jackson. Sostanzialmente, la missione della nostra nave \u00e8 la medesima, ovvero trovare le coordinate per tornare sulla Terra dopo che siamo stati scaraventati in un diverso universo.Il tutto gestendo i punti struttura dell\u2019astronave (un sistema decisamente poco sfruttato e che viene chiamato in causa solamente in alcuni percorsi, del tutto ignorato in altri) e chiedendo suggerimenti al nostro primo ufficiale o all\u2019ufficiale scientifico Sig. Spock, pardon, Saak tramite la somma di un numero fisso al paragrafo in cui ci troviamo. In realt\u00e0, tali suggerimenti modificano la natura stessa della situazione attuale, pertanto affidarci all\u2019uno o all\u2019altro ufficiale (o a nessuno) \u00e8 spesso vitale per la buona riuscita della missione.Il corto fa uso di immagini, sia di \u201ccontorno\u201d, sia necessarie alla narrazione per la risoluzione di alcuni enigmi grafici. Proprio la presenza di tali enigmi \u00e8 il problema principale del corto: credo di avere compreso come raggiungere il paragrafo conclusivo (l\u2019autore \u00e8 stato attento a non utilizzare i due paragrafi suggeriti, cosa che avrebbe potuto far confondere i lettori), ma in mancanza di una soluzione esplicita non posso saperlo con certezza. Proprio questa \u2013 grave \u2013 mancanza impedisce al lettore \u201ccasual\u201d di concludere il corto, e lascia nell\u2019incertezza chi raggiunge il finale migliore.I tre corti presenti centrano tutti pienamente il tema del concorso e la semplicit\u00e0 del sistema di gioco. Ritengo per\u00f2 che l'elevata difficolt\u00e0 di Star-3 e la poca precisione di Un Viaggio Allucinante debbano pagare lo scotto alla scorrevolezza diNel Nome di Magellano."
    ],
    [
        "157684",
        "Biriany",
        "Questo girone \u00e8 davvero interessante! Tutti i corti sono caratterizzati da una storia piacevole e una scrittura altrettanto scorrevole.NEL NOME DI MAGELLANO stuzzica davvero la curiosit\u00e0 e la voglia di esplorazione ed \u00e8 difficile smettere di giocarci. Le ambientazioni esotiche sono rese bene e le immagini accompagnano bene la lettura. Ho notato un po' di incoerenza tra alcuni paragrafi e forse c'era qualcosa per allungare un po' il brodo (il loop sulla nave o l'esplorazione per la ricerca di cibo).UN VIAGGIO ALLUCINANTE \u00e8 stato davvero allucinante! Non penso che il sistema del tempo sia complicato, non ho avuto problemi a tenere il conto. Non sono un medico ma le descrizioni del corpo e dei vari \u201cabitanti\u201d mi \u00e8 sembrata curata, molto tecnica ma non tanto da confondere il lettore.Si sbaglia molto e questo forse pu\u00f2 frenare il lettore che non si sente subito appagato.STAR3 mi ha dato davvero la sensazione di voler tornare a casa! Per tutto il tempo ho avvertito un senso di solitudine terribile e ancora adesso non mi perdono il fatto di aver scambiato un membro dell'equipaggio per pezzi di equipaggiamento! Purtroppo in generale non ho capito bene cosa dovevo fare, quale doveva essere lo spirito con cui affrontare l'avventura, lo testimoniano le molte volte in cui la mia astronave si \u00e8 trovata nello spazio infinito, persa. Per sempre.Questa settimana per me vinceNEL NOME DI MAGELLANO."
    ],
    [
        "157685",
        "powerbob",
        "Ammetto che ho dovuto riflettere parecchio prima di stabilire quello che reputavo essere il corto migliore. Come anche altri hanno fatto notare, la qualit\u00e0 di questa settimana era davvero elevatissima!Star3\u00e8 senz'altro stato realizzato da qualcuno che ha a che fare coi librinostri, come evidenziato dal comparto grafico, e pure lo stile \u00e8 di chi ha gi\u00e0 scritto molto. Ne nasce dunque un racconto ben fatto con una meccanica semplice ma godibile. Le citazioni a Star Trek abbondano, il che lo rende ancor pi\u00f9 apprezzabile dai fan della serie. Purtroppo \u00e8 risultato il corto che ho apprezzato di meno... non certo per le lacune di chi l'ha scritto, quanto pi\u00f9 per gli altri due racconti che invece mi hanno entusiasmato.Nel nome di Magellanoha delle immagini evocative e offre davvero un'esperienza variegata. Chi l'ha scritto ha senz'altro voluto sperimentare varie meccaniche, ma forse a causa dello spazio ristretto non vengono approfondite pi\u00f9 di tanto... e in alcuni casi rimane un po' di amaro in bocca. Bella la possibilit\u00e0 di applicare un ulteriore livello di sfida dopo aver completato l'avventura e complimenti per lo studio storico delle vicende!Passiamo infine aUn viaggio allucinante, chiaro omaggio alla omonima pellicola cinematografica. Qui la meccanica di gioco si ripete fino alla fine, ma la cosa non mi \u00e8 dispiaciuta. In fondo l'intento del try and error si evince fin dall'inizio: \u00e8 come un altro un metodo di realizzazione, quindi l'importante in questi casi \u00e8 essere coerenti e soprattutto offrire un comparto testuale di rilievo. In questo caso, sono rimasto assai soddisfatto. Tra i 3, \u00e8 stato quello che pi\u00f9 mi trasmetteva curiosit\u00e0 di passare al paragrafo successivo, siccome non vedevo l'ora di scoprire la successiva parte del corpo che avremmo esplorato. Per di pi\u00f9, l'accuratezza nel descrivere simili panorami \u00e8 stata fantastica e ha contribuito all'effetto meraviglia... al punto che ho deciso divotarlo per la finale!"
    ],
    [
        "157687",
        "crocluc",
        "***DISCLAIMER***Quest'anno cambio completamente il modo in cui affronto queste valutazioni.Mentre lo scorso anno ero stato per quanto pi\u00f9 possibile oggettivo quest'anno voglio dare pi\u00f9 spazio alla mia soggettivit\u00e0 e valuter\u00f2 il corto da lettore senza necessariamente analizzare analiticamente ogni aspetto del corto.***************Se la settimana scorsa a farmi scegliere il corto era stato il tema questa settimana non sar\u00e0 cos\u00ec.Questo perch\u00e9 tutti i tre i corti di questa settimana centrano il tema in modo perfetto e con dinamiche abbastanza simili...infatti in tutti e tre siamo in viaggio e parte fondamentale \u00e8 proprio la guida del \"mezzo di locomozione\" idoneo allo scopo.Viaggio allucinante \u00e8 stato il corto pi\u00f9 \"impegnativo\" da leggere ma non per reali colpe del corto ma per una mia personale repulsione ai temi medici (anche se qui sono declinati in forma di medicina aliena).Nonostante questo ho portato a termine il corto e l'ho trovato ben scritto e con una meccanica di gioco semplice ma divertente, forse non brilla di originalit\u00e0 ma ammetto di non avere mai visto il film da cui si \u00e8 ispirato e quindi non posso valutare i punti di contatto.Star3 \u00e8 un corto molto pi\u00f9 complesso e forse anche qui non essendo un esperto di Star Trek non ho potuto cogliere molti riferimenti.Il corto ha dalla sua una buona longevit\u00e0 per il livello di sfida che propone e una voglia di esplorare lo spazio.Menzione speciale per il trucco metanarrativo che da un lato mi \u00e8 parso forzato ma effettivamente \u00e8 ben sfruttato e quindi anche se un po' un corpo estraneo alla narrazione lo considero come un piccolo \"plus\" all'opera.Nel Nome di Magellano \u00e8 invece il corto che questa settimana ho preferito.Mi ha positivamente impressionato nonostante non sia un estimatore delle avventure in mare.Il regolamento mi \u00e8 parso elegante e incuriosisce ad eseguire pi\u00f9 run.Tra i tre corti \u00e8 stato quello che ho giocato in modo pi\u00f9 fluido, sia per stile di scrittura che per regolamento.Molto curato anche a livello di impaginazione e disegni a corredo\u00a0 (al pari anche con Star3)Premio pertanto Nel Nome di Magellano"
    ],
    [
        "157689",
        "FinalFabbiX",
        "Mi fa piacere che questa settimana sia stata accolta positivamente, e che i corti vi siano piaciuti. A me no. Credo sia un gusto soggettivo, perch\u00e9 non apprezzo le avventure esplorative (in stile giochi osr) senza una trama articolata. Se non riesco a immedesimarmi in un personaggio o in una storia, non mi emoziono a leggere il corto e non mi rimane in testa; questo vale sia per Star3 che Nel nome di Magellano.C\u2019\u00e8 un problema ulteriore: ben due corti su tre (Star3 e Un viaggio allucinante) sono opere derivative. Ce ne sar\u00e0 da dibattere a fine concorso, ma secondo me siamo di fronte a un problema: i corti ispirati a opere terze, spesso molto recenti, sono una quantit\u00e0 esorbitante. E a me hanno annoiato tutti.Fra i trevoto \u201cNel nome di Magellano\u201d, che pi\u00f9 degli altri mi ha regalato il sense of wonder. Il regolamento \u00e8 stato pressato per farcelo stare, ma il risultato \u00e8 accettabile. C\u2019\u00e8 una buona variet\u00e0 di meccaniche. Molti elementi gi\u00e0 visti (mi viene in mente il sistema del punteggio finale), ma il mix \u00e8 gradevole. Tanta esplorazione, tante piccole sorprese, nessun bug. Ottima la meccanica legata agli ideali e alla bussola. Buono anche il \u201clabirinto\u201d per il ritorno a casa. Nel complesso, un racconto che si lascia leggere e che riesce a trasmettere la volont\u00e0 degli autori e la loro passione per l\u2019avventura.Star3per me \u00e8 il peggiore della settimana. Raggiunge la sufficienza, per\u00f2 ci sono tanti difetti.La meccanica principale del corto \u00e8 inutile. Dire \u201caggiungi 100 al paragrafo\u201d non crea un gioco pi\u00f9 profondo, l\u2019unica cosa che fa \u00e8 togliere il link cliccabile e costringermi a scrollare a fine corto, per leggere un paragrafo che a volte \u00e8 di dubbia utilit\u00e0. \u00c8 per\u00f2 carino che si possano perdere membri dell\u2019equipaggio. Gli enigmi sono difficili, ma non impossibili; ammetto che ho mappato il corto per trovare il vero finale; non era necessario, ma non avevo voglia di giocarlo un\u2019ulteriore volta.L\u2019elemento che pi\u00f9 mi ha annoiato, per\u00f2, \u00e8 la scrittura. Secondo me \u00e8 pesantissima. Prendo un paragrafo a caso (il 26) come esempio:Arrivate a portata di teletrasporto. Lo schermo mostra una tortuosa architettura biomeccanica di un nero lubrico, arrossato della debole luce di un sole mai davvero nato.Questa frase \u00e8 troppo lunga e ha troppi aggettivi.\u201cSquadra a bordo.\u201d Segui l\u2019azione sullo schermo, dagli occhi del tenente.Non ho capito la frase. Seguiamo dallo schermo o dagli occhi? Un po\u2019 e un po\u2019? Dal riflesso dello schermo negli occhi? Un\u2019altra cosa ancora?La struttura \u00e8 buia e dormiente; trachee e cavit\u00e0, processi e creste si susseguono interminabili. Infortuni troppo frequenti testimoniano la vostra estraneit\u00e0 all\u2019architettura aliena.Anche qui \u00e8 tutto generico e confuso, perch\u00e9 bisogna raccontare tanto in uno spazio ristretto. Mi rendo conto che \u00e8 l\u2019unico modo per farci stare il corto nelle 23 pagine. Per\u00f2 che fatica.Un viaggio allucinante\u00e8 ripetitivo nelle meccaniche, ma questo non \u00e8 un grande problema vista la brevit\u00e0 del racconto. Anzi, la solidit\u00e0 della struttura \u00e8 il pi\u00f9 grande pregio del corto: il gioco funziona, richiede di ragionare un minimo ed \u00e8 scorrevole. Il problema, come gi\u00e0 detto, \u00e8 che il corto presenta la trama di un film che ho gi\u00e0 visto (anzi, che ho visto appositamente su segnalazione dei miei colleghi). Film che, secondo me, non \u00e8 neanche invecchiato benissimo. Non ho capito perch\u00e9 usare un corpo alieno anzich\u00e9 uno umano: toglie punti di riferimento, ma non viene sfruttato per raccontare qualcosa di \u201calieno\u201d e \u201cincredibile\u201d \u2013 il corpo in cui entriamo \u00e8 tutto sommato umanoide.Trama gialla un po\u2019 prevedibile, ma nel caso non foste arrivati alla soluzione, l\u2019autore vi impedisce di riprovarci spoilerandovi chi \u00e8 il cattivo (un\u2019accortezza che invece avevano corti come Brenno 2022)."
    ],
    [
        "157690",
        "2p2z",
        "Nel nome di Magellano, \u00e8 un corto discreto, con qualche bug:- al par. 1 scelgo di parlare a Enrique, vado al 16 e una delle scelte mi porta al 18, che era lo stesso paragrafo a cui sarei arrivata se al par. 1 avessi scelto l'ideale \"fede\". Gi\u00e0 questo mi fa arricciare il naso.- al par. 40 opto per la scelta con la bussola, forte del fatto che posso cambiare ideale una volta nel corso dell'avventura, salvo poi scoprire durante un'altra giocata che potevo sbloccare le azioni con la bussola solo arrivando al paragrafo 7. Ah. Mannaggia.Tema del viaggio comunque molto centrato, ambientazione storica che per\u00f2 non \u00e8 riuscita a conquistarmi... purtroppo questo corto non mi ha fatto n\u00e9 caldo n\u00e9 freddo.Un viaggio allucinante, di questo corto l'unica cosa che mi \u00e8 piaciuta \u00e8 che devi scegliere di volta in volta a chi affidarti. Non amo la fantascienza, quindi ho faticato a immedesimarmi, a maggior ragione quando leggevo spiegazioni pseudo-scientifiche di cui non ero in grado di stabilire l'attendibilit\u00e0. Poi ho scoperto che gli autori si erano interamente basati su un film e a quel punto il corto \u00e8 caduto definitivamente dalle mie grazie. Abbiate pazienza, ho questa pretesa, forse folle, che quando leggo qualcosa vorrei vedere un po' di originalit\u00e0. C'\u00e8 qualcuno che, nonostante abbia attinto o tratto ispirazione da storie gi\u00e0 esistenti, \u00e8 riuscito a essere comunque originale. Questo e altri corti in concorso, al contrario, mi hanno fatto pensare che abbiamo sbagliato a non mettere una limitazione per le opere non originali nel bando. Spero che qualcuno potr\u00e0 valutare questa opzione l'anno venturo.Star3, nonostante i dubbi iniziali, si \u00e8 rivelato il mio corto fantascientifico preferito di questo concorso, ed \u00e8 quello che voter\u00f2 a questo turno. All'inizio per\u00f2 ammetto di aver faticato; avevo intuito per\u00f2 che questo corto era fatto bene e ho insistito, nonostante la mole smodata di ID, fino a quando non mi ha dato la soddisfazione sperata. Il metodo di consultazione degli ufficiali mi ha molto divertito. La piccola chicca del limite di caratteri pensavo fosse stata messa per pigrizia, ma poi, tornando indietro al paragrafo iniziale, mi sono dovuta ricredere quando ho capito come inserire le coordinate. Questa struttura circolare, che ci costringe a finire i paragrafi collegati del corto in modo da poter accedere al paragrafo nascosto dove c'\u00e8 il finale, mi \u00e8 molto piaciuta. Tanti cuori agli autori per essere riusciti a farmi apprezzare una sci-fi. <3"
    ],
    [
        "157720",
        "Periodonikes",
        "Con colpevole ritardo posto anche le mie considerazioni suSTAR3SpoilerChiamata all\u2019avventura:Il corto si presenta benissimo: gi\u00e0 illustrato e impaginato come se fosse un prodotto finito pronto per le stampe. L\u2019ambientazione fantascientifica e misteriosa mi attrare, insieme al regolamento semplice ma che lascia spazio per scelte strategiche. Gi\u00e0 il primo disegno si presenta come parte integrante del gioco e mi incuriosisce andare avanti.Prima soglia:Suona l\u2019allarme, l\u2019accesso al wormhole manda in tilt la nave. Meglio chiedere consiglio all\u2019ufficiale scientifico\u2026 che mi consiglia di uscire subito (ma in che senso devo ignorare il testo del paragrafo di provenienza? Parla proprio di quello). Comunque osservo la mappa e decido di andare verso la stazione spaziale, in cerca di creature senzienti. Mando una squadra a perlustrare la struttura, che sa di alieno anche a questa distanza. Mi sento dentro il corpo di un mostro gigantesco, ma non c\u2019\u00e8 tempo per lasciarsi prendere dall\u2019ansia!\u201cUfficiale scientifico, qual \u00e8 il suo parere?\u201d\u201cLa terra \u00e8 al paragrafo 14!\u201d\u201cCapisco\u2026 E ci possiamo arrivare da qui?\u201d\u201cEh non saprei, capitano, non c\u2019\u00e8 il link ipertestuale\u2026\u201d\u201cD\u2019accordo. Vorr\u00e0 dire che seguiremo le regole.\u201dIl viaggio continua e il signor Saak mi comunica che stiamo per fare un bagno di radiazioni. Ma anche no, gli rispondo. Allunghiamo di settimane il viaggio ed ecco che il polverizzatore si rompe, per fortuna una nave mercantile ci chiama. Grato per la loro cordialit\u00e0, invio una squadra nella loro nave che viene trattata con tutti i riguardi. Hanno proprio il polverizzatore che ci serve, e cedo tutte le armi per permettere alla Perihelion di continuare il viaggio.Ci infiliamo in uno spazio denso di stelle e il timoniere \u00e8 costretto a zigzagare fino a che Striker ordina l\u2019arresto, sentiamo cosa ha da dire: mi fa notare che ci stiamo per schiantare contro un\u2019enorme specchio. Meglio tornare indietro, e\u2026Questa prima run mi ha lasciato molti punti interrogativi, ho trovato alcune parti confuse ma sono consapevole di aver esplorato solo una minima parte del corto. Solo la curiosit\u00e0 di trovare il finale giusto mi spinge a rileggerlo.Prova centrale:Forse ho avuto fortuna, ma ho \u201cvinto\u201d alla seconda run, trovando entrambe le \u201ccoordinate\u201d. Ho apprezzato molto questo enigma, e la profondit\u00e0 nascosta del corto. Mi ritengo fortunato, infatti, proprio perch\u00e9 in due run ho fatto tutte le scelte giuste scovando gli indizi e risolvendo il corto, accorgendomi poi, mappandolo, che ci sono ampie biforcazioni che non ho visto per via delle mie scelte. Ho apprezzato la meccanica di Striker e Saaks, anche se il secondo l\u2019ho trovato nettamente pi\u00f9 utile del primo. Se da una parte Striker evita le ID in caso di scelte poco oculate come gettarsi in mezzo alle radiazioni oppure nell\u2019esplorazione di un settore senza tracce di vita (dal paragrafo 5 in poi), Saaks nella run giusta \u00e8 indispensabile per trovare il finale giusto. Ho apprezzato poi la possibilit\u00e0 di perderli tramite alcune scelte, e la meccanica dei punti struttura \u00e8 stata presente ma forse un po\u2019 specifica. Non ho invece capito l\u2019immagine (indizio?) al 38\u2026Comunque ho apprezzato l\u2019approccio del corto, in cui si sente l\u2019esperienza di chi ha scritto: un grafo complesso da mappare, biforcazioni nascoste e un grande enigma che permea tutto il corto.Sicuramente avrei voglia di rileggerlo in una versione ampliata e riveduta, che posso intuire verr\u00e0 fatta grazie ad alcuni finali\u2026Mentore:Partiamo dalla questione degli ufficiali: a me non \u00e8 pesata e anzi l\u2019ho trovata un\u2019aggiunta intelligente, in quanto affidarsi a loro a volte \u00e8 l\u2019unico modo per sopravvivere e ci sta chiedere uno sforzo maggiore a chi legge nel ricordarsi di chiedere loro aiuto. Per quanto riguarda la difficolt\u00e0 io non l\u2019ho trovato impossibile, ma sono avvezzo agli enigmi e al cercare paragrafi nascosti (infatti sono andato subito a controllare il 14 e il 23 appena trovato gli indizi, meravigliandomi della loro assenza), ma a quel punto \u00e8 stato facile fare 2+2 (LOL), anche perch\u00e9 ho visto un indizio indizio anche nella Fig.2.Elisir:Penso che la parte game vada raffinata un po\u2019. Forse era intenzione dell\u2019autore rendere Striker quello che \u201cti salva nelle situazioni difficili\u201d e Saaks quello che \u201cti fa scoprire la vera strada\u201d, per\u00f2 questo a portato ME a preferire sempre l\u2019aiuto del secondo rispetto al primo. Inoltre nelle mie due run ho incontrato pochissime situazioni in cui vengono usati i punti struttura e avrei preferito un uso pi\u00f9 distribuito nelle varie aree.Via del ritorno:Il corto mi ha trasmesso belle vibes di \u201cclassico\u201d del librogame, con una storia che cambia davvero con le scelte, esplorazione e bivi tosti. L\u2019enigma \u00e8 stato un\u2019aggiunta molto apprezzata che da al tutto una profondit\u00e0 maggiore, ma penso che in generale sia un corto che ha bisogno di essere rifinito.Il tutto secondo la mia opinione soggettiva.EDIT:Ma come mai nel regolamento c'\u00e8 scritto di ignorare il paragrafo di provenienza se consulto un ufficiale? Mi sono sembrati tutti paragrafi in continuazione di quello di provenienza, non in sostituzione."
    ],
    [
        "157742",
        "powerbob",
        "Ricordo a tutti che la gazzetta dedicata a questa settimana \u00e8 gi\u00e0 stata rilasciata e leggibile a questo link insieme ai precedenti articolihttps://www.librogame.net/index.php/forum/topic?id=5807Non costringetemi come l'anno scorso a scrivere corbellerie per assicurarmi che abbiate letto"
    ],
    [
        "157744",
        "sephirot0",
        "powerbob ha scritto:Ricordo a tutti che la gazzetta dedicata a questa settimana \u00e8 gi\u00e0 stata rilasciataMea culpa, me l'ero persa. Torno a recuperare...leggendola in ginocchio sui ceci per espiare alla mia mancanza"
    ],
    [
        "157870",
        "giax",
        "Un po' in ritardo, ecco i risultati della seconda settimana!"
    ]
]