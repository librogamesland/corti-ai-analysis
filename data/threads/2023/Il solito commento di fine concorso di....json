[
    [
        "158265",
        "GGigassi",
        "Non sono ancora stati rivelati i vincitori (non che ci voglia molto a fare due conti nel thread della Finale) ma mi porto avanti e procedo con la consueta disamina sul concorso test\u00e9 concluso.Il mio obiettivo principale del concorso dei Corti di quest\u2019anno era quello di introdurre ogni recensione con una parodia del commento sdegnato che l\u2019anno scorso qualcuno fece su FaceBook in merito al Corto sul marpione che doveva sedurre una tra tre donne, che credo venne riportato qui sul forum da Zakimos. Sarebbe stato un bel florilegio di \u201cchi rispetta [gli astronauti/gli dei norreni/i rider/gli sceriffi/le intelligenze artificiali/i malati di Alzheimer/i drogati/le m\u00e0lie /i romani/le sopravvissute/ecc.] non pu\u00f2 promuovere questo Corto!\u201d, ma la particolare scelta di voto di quest\u2019anno mi ha tarpato le ali. Peccato, ma alla lunga il gioco sarebbe venuto a noia. E comunque molto meglio il sistema di voto adottato.IL TEMA: banale. Ma d\u2019altro canto mi pare che ogni anno dico sempre la stessa cosa, non deve essere facile inventarsi un tema originale. I primi concorsi con gli elementi a scelta tra tre da combinare (o le altre trovate) mi sembravano pi\u00f9 stimolanti. Ma in ogni caso \u00e8 interessante vedere come un argomento che non dovrebbe prestarsi a interpretazioni in realt\u00e0 viene sempre sviluppato da alcuni autori in maniere che per altri sono fuori tema. Scommetto che se un anno il tema fossero i supereroi verrebbero presentati Corti sui malati terminali, sugli autori di fumetti, sui cartoni animati giapponesi, sulla crisi economica, sui detective hard-boiled\u2026MECCANISMO DI VOTO: sono anni che invoco una classifica, qui il meccanismo \u00e8 diverso ma comunque ci si avvicina. Bene, molto bene. Questo ha anche portato a una certa suspense, quasi tensione: se in un girone ci sono dei Corti palesemente inferiori rispetto a quello pi\u00f9 brutto del girone precedente, o se tutti e tre di quel girone sono fuori tema, se io ne voto uno \u201cper forza\u201d non \u00e8 che corro il rischio di far vincere un Corto che secondo me non merita facendolo accedere alla finale? Un bel sistema per tenere incollati i votanti fino alla fine.23 PAGINE E 23.000 BATTUTE: il ritorno a dei Corti che non fossero pi\u00f9 \u201c-issimi\u201d ha fatto molto bene al concorso, secondo me. Molti autori hanno potuto sviluppare al meglio le loro opere e si \u00e8 avvertito proprio il piacere di leggere qualcosa di pi\u00f9 ricco e articolato. Sono rimasto per\u00f2 stupefatto nel vedere che molti autori non hanno toccato quota 23 pagine, mentre una volta quando i limiti erano ancora pi\u00f9 larghi si faticava un sacco per tagliare e farci stare tutta la roba che volevamo metterci! Un bel cambio di paradigma, evidentemente gli ultimi concorsi hanno avuto il loro peso nell\u2019ideare i Corti.SENZA LIMITI: dopo anni di formattazione obbligatoria, interpunzione fissa come fissi erano anche carattere e font, mi sono trovato un po\u2019 spiazzato a poter gestire la pagina come volevo io. Ok, nel caso del mio Corto \u00e8 poco evidente perch\u00e9 \u00e8 pi\u00f9 che altro grafico, ma la possibilit\u00e0 di allungare lo spazio per il testo in prima pagina mi ha ad esempio permesso di aggiungere una pagina di gioco tra quelle consentite.Ho notato che molti altri, pi\u00f9 o meno consapevoli, hanno approfittato di questa libert\u00e0 con ottimi risultati: per quanto sia il primo a rendermi conto che la cosa \u00e8 assurda, L\u2019Ancella di Thor ha tratto beneficio da un font differente rispetto a quello degli altri, ci si immergeva da subito nell\u2019atmosfera del Corto. O almeno a me \u00e8 successo cos\u00ec.PARTECIPAZIONE: una costante di questi miei commenti a fine concorso \u00e8 che qualsiasi cosa dica in merito alla partecipazione \u00e8 sempre e comunque sbagliata, con relativa esibizione di dati e statistiche. Quindi manco mi azzardo a trarre delle conclusioni, comunque non \u00e8 stato piacevole vedere che la \u201cpartecipazione\u201d intesa come risposte ai singoli thread calava progressivamente di settimana in settimana, pur con qualche rara eccezione.CADERE DAL PERO: credo che i miei commenti agli scorsi concorsi dimostrino tutta la mia dabbenaggine. Sul serio, per me il concorso era sempre un gioco tra amici invece quest\u2019anno \u00e8 stato proprio detto esplicitamente che si tratta di una specie di Tana delle Tigri in cui vengono addestrati gli autori dei prossimi librogame. Sono contento di averlo affrontato con la consueta leggerezza (cosa che sicuramente far\u00f2 anche in futuro), mi spiace per\u00f2 per quanti ci hanno investito molto pi\u00f9 impegno e speranze di me, penso ovviamente soprattutto agli esclusi. A tal proposito, avrei ceduto volentieri il mio posto a un novizio, come proposto anche da djmayhem, tanto pi\u00f9 che ero consapevole che non avrei fatto una gran figura, ma ho preferito non oppormi al giudizio degli organizzatori. Tra cui per\u00f2 c\u2019era pure FinalFabbiX che ha ritirato il suo Corto senza poi renderlo pubblico!!!Mi rendo conto che non possiamo sapere in anticipo cosa succeder\u00e0 il prossimo anno, ma eventualmente si potrebbe mettere una clausola nel bando che privilegi gli autori esordienti in una eventuale selezione, oppure far dichiarare agli autori se sono d\u2019accordo a lasciare il posto ad altri in caso di esubero di Corti.Confido comunque che gli esclusi non se la siano presa troppo e che per qualcuno l\u2019esclusione motivata sia stata veramente un\u2019occasione per migliorare il proprio lavoro in previsione dell\u2019ingresso nel professionismo.RIMPIANTI: purtroppo anche quest\u2019anno Adriano non si \u00e8 fatto vedere, e ormai sono un paio d\u2019anni che mi sembra proprio assente del tutto dal forum. Peccato, spero che con lui vada tutto bene. Se qualcuno \u00e8 in contatto me lo saluti.CITAZIONISMO, PARODIE E ILLUSTRAZIONI: ricordo che in uno dei primi post FinalFabbiX aveva lamentato il frequente ricorso al rimaneggiamento di opere preesistenti, all\u2019umorismo e alla sovrabbondanza di immagini al posto dei dialoghi. Non mi sono messo a confrontare i dati degli anni scorsi, ma credo che il rimando a materiale preesistente, forse anche involontario, \u00e8 inevitabile: chi \u00e8 figlio di nessuno \u00e8 un figlio di puttana, come dice Jodorowsky, cio\u00e8 non possiamo fingere che non esistano dei \u201cpadri\u201d il cui influsso viene inevitabilmente fuori nei nostri lavori. E di citazioni dirette non ne ho viste comunque molte: Viaggio Allucinante, Star Trek, i Beatles, l\u2019Odissea, Il Signore degli Anelli. Ma \u00e8 un discorso di sensibilit\u00e0 diversa, immagino, ad esempio io che non conosco Star Trek ne ho colto solo marginalmente l\u2019influsso in Star-3, cos\u00ec il Corto dell\u2019hikikomori di qualche anno fa per me poteva essere originale non conoscendo il videogioco a cui (forse) era ispirato. Anche l\u2019umorismo io l\u2019ho solo intravisto, Fuduroo sar\u00e0 \u201cleggero\u201d ma trasmette anche un senso di inquietudine al pensiero della vita dei rider, cos\u00ec come L\u2019Ancella di Thor per me non era cos\u00ec divertente \u2013 nel senso di \u201ccomico\u201d, ch\u00e9 come Corto \u00e8 stato un piacere da leggere. Questione di sensibilit\u00e0, appunto.Sul ricorso molto frequente alla immagini, anche laddove erano solo decorative e non funzionali alla trama, devo dire che per me \u00e8 stato liberatorio vederne (e metterne) cos\u00ec tante dopo i primi anni di partecipazione in cui erano vietatissime!In ultima analisi, questa mi \u00e8 sembrata una bella edizione. Una delle cose che ho apprezzato di pi\u00f9 \u00e8 stato il distacco nettissimo dai limiti draconiani degli anni scorsi e soprattutto dal formato dei \u201cCortissimi\u201d che, parliamoci chiaro, gi\u00e0 alla seconda volta in cui veniva riproposto sapeva inevitabilmente di vecchio. Anche la qualit\u00e0 delle opere mi ha abbondantemente soddisfatto mentre dell\u2019anno scorso ricordo con entusiasmo praticamente solo Brenno (s\u00ec, c\u2019erano altri Corti belli ma nessuno che mi avesse veramente colpito). Pu\u00f2 darsi che nel giudizio abbia pesato il fatto che il \u201cmio\u201d vincitore, cio\u00e8 Magellano, sia stato presentato gi\u00e0 nella seconda settimana, e magari ripensandoci tra qualche tempo \u201ca bocce ferme\u201d mi ricorder\u00f2 di questa edizione con ancora maggiore piacere, ma gi\u00e0 cos\u00ec mi \u00e8 sembrata appunto una bella edizione."
    ],
    [
        "158366",
        "2p2z",
        "Grazie GGigassi per aver aperto questo thread. Pregustavo da tempo il momento in cui avremmo potuto di nuovo confrontarci per tirare tutti insieme le conclusioni di quest'annata.Dunque, com'\u00e8 andata?GGigassi ha scritto:MECCANISMO DI VOTO: sono anni che invoco una classifica, qui il meccanismo \u00e8 diverso ma comunque ci si avvicina. Bene, molto bene. Questo ha anche portato a una certa suspense, quasi tensione: se in un girone ci sono dei Corti palesemente inferiori rispetto a quello pi\u00f9 brutto del girone precedente, o se tutti e tre di quel girone sono fuori tema, se io ne voto uno \u201cper forza\u201d non \u00e8 che corro il rischio di far vincere un Corto che secondo me non merita facendolo accedere alla finale? Un bel sistema per tenere incollati i votanti fino alla fine.In realt\u00e0, dal punto di vista del meccanismo di voto ci sono stati dei problemi non indifferenti. Basti guardare a tutti gli ex aequo della classifica finale. Avevamo puntato su una maggiore partecipazione anche su facebook (in parte il motivo per cui abbiamo cercato di semplificare il sistema di voto) che poi di fatto non c'\u00e8 stata, dando origine a questo cortocircuito finale: gli autori dei corti finalisti non hanno votato per non avvantaggiare i propri avversari, e di fatto i votanti reali dell'ultima fase sono stati pochi. Questo \u00e8 un errore da evitare in futuro.GGigassi ha scritto:PARTECIPAZIONE: una costante di questi miei commenti a fine concorso \u00e8 che qualsiasi cosa dica in merito alla partecipazione \u00e8 sempre e comunque sbagliata, con relativa esibizione di dati e statistiche. Quindi manco mi azzardo a trarre delle conclusioni, comunque non \u00e8 stato piacevole vedere che la \u201cpartecipazione\u201d intesa come risposte ai singoli thread calava progressivamente di settimana in settimana, pur con qualche rara eccezione.Sapevamo che ci sarebbe stato questo calo guardando alle statistiche degli anni passati. In tanti avete scritto che questa cosa non si sarebbe verificata (in risposta alla nostra scelta di escludere dei corti per accorciare le settimane di svolgimento del concorso), e invece anche quest'anno \u00e8 andata cos\u00ec. Credo che sia inevitabile: alla lunga l'interesse cala.Tuttavia, una parte della colpa credo sia da attribuire al nuovo sistema di voto: anzich\u00e9 recensire ogni corto singolarmente, in molti hanno optato per una recensione unica che metteva a confronto i tre corti. In questo modo i post erano pi\u00f9 dilazionati e c'\u00e8 stata di fatto poca discussione.Anche questa \u00e8 una cosa su cui riflettere e da tenere conto per le edizioni future.GGigassi ha scritto:CADERE DAL PERO: credo che i miei commenti agli scorsi concorsi dimostrino tutta la mia dabbenaggine. Sul serio, per me il concorso era sempre un gioco tra amici invece quest\u2019anno \u00e8 stato proprio detto esplicitamente che si tratta di una specie di Tana delle Tigri in cui vengono addestrati gli autori dei prossimi librogame.Questo credo sia riferito a un commento che avevo fatto io tempo addietro.Per capirci: rispondevo a un post che diceva che chi recensiva i corti lavorava gratis per gli editori, a cui ho risposto dicendo che secondo me non si lavorava per gli editori, ma semmai per gli autori... o almeno, questa \u00e8 stata la mia impressione quando ho messo piede per la prima volta qui.Diciamo anche per\u00f2, GGigassi, che la parola \"concorso\" non aiuta a immaginare \"un gioco tra amici\", cos\u00ec come la definizione di \"gioco tra amici\" non spiega la ricerca di nuovi partecipanti al di fuori di questa cerchia, per i quali \u00e8 plausibile aspettarsi che la parola \"concorso\" abbia un significato diverso da quello inizialmente attribuito dalla cerchia di amici.Concorso implica sfida, la sfida implica impegno, e l'impegno \u00e8 quello che fa migliorare.Che senso avrebbe lasciare dei feedback agli autori se l'intento non \u00e8 quello di farli migliorare? E che senso avrebbe mettersi di anno in anno alla prova se non per migliorare come autori, pure se il nostro primo obiettivo non dovesse essere la pubblicazione? Se il miglioramento non \u00e8 lo scopo, parliamoci chiaro, ha poco senso fare un concorso: basterebbe scrivere dei corti e postarli sul forum a random invitando la gente a leggerli, punto.Personalmente poi trovo molto difficile immaginare un concorso - in cui uno dei premi messi in palio \u00e8 la pubblicazione con un editore - come qualcosa di completamente slegato dallo scrivere per migliorarsi, anche - ma non solo - ai fini di una eventuale pubblicazione.Ecco, questo \u00e8 il motivo per cui ai tempi ho dato quella risposta. Poi ci sta che cambi idea leggendo i pareri altrui, o che mi renda conto di avere sbagliato a dare quella definizione... cos\u00ec come ci sta che chi \u00e8 da pi\u00f9 tempo sul forum e abbia partecipato a pi\u00f9 edizioni del concorso si renda conto che il \"Rinascimento\" del librogame \u00e8 anche questo: cambiamento di prospettiva.Oh, ci sta pure che abbia frainteso in toto il ruolo del concorso e che in realt\u00e0 si tratti di una palestra per recensori/influencer di libri. XD In tal caso ditemelo, eh, cos\u00ec non faccio altre brutte figure (e, soprattutto, scappo!).GGigassi ha scritto:mi spiace per\u00f2 per quanti ci hanno investito molto pi\u00f9 impegno e speranze di me, penso ovviamente soprattutto agli esclusi. A tal proposito, avrei ceduto volentieri il mio posto a un novizio, come proposto anche da djmayhem, tanto pi\u00f9 che ero consapevole che non avrei fatto una gran figura, ma ho preferito non oppormi al giudizio degli organizzatori. Tra cui per\u00f2 c\u2019era pure FinalFabbiX che ha ritirato il suo Corto senza poi renderlo pubblico!!!Il ritiro di FabbiX ha ragioni diverse. Essendo lui uno degli organizzatori, tenere il proprio corto in gara voleva dire creare un conflitto d'interesse con gli esclusi, mentre nel vostro caso il conflitto d'interesse non esisteva, perch\u00e9 non eravate voi a scegliere chi restava e chi no.GGigassi ha scritto:Mi rendo conto che non possiamo sapere in anticipo cosa succeder\u00e0 il prossimo anno, ma eventualmente si potrebbe mettere una clausola nel bando che privilegi gli autori esordienti in una eventuale selezione, oppure far dichiarare agli autori se sono d\u2019accordo a lasciare il posto ad altri in caso di esubero di Corti.Una clausola simile vorrebbe dire creare di fatto due concorsi, con il rischio che quello di non esordienti venga percepito come \"migliore\". Invece secondo me \u00e8 stato bello vedere come alcuni esordienti quest'anno abbiano dato filo da torcere ai non esordienti, classificandosi meglio di alcuni di loro. Un incentivo per invogliare anche gli autori pi\u00f9 esperti a non battere la fiacca.GGigassi ha scritto:Confido comunque che gli esclusi non se la siano presa troppo e che per qualcuno l\u2019esclusione motivata sia stata veramente un\u2019occasione per migliorare il proprio lavoro in previsione dell\u2019ingresso nel professionismo.Quando abbiamo dato la notizia che ci sarebbero stati dei corti esclusi, ci aspettavamo una valanga di proteste, ma sapevamo anche che in parte erano dovute al fatto che a voi mancava un pezzo del puzzle: non sapevate ancora del cambio del sistema di voto e che i corti sarebbero stati raggruppati in minigironi da cui uno solo sarebbe uscito vincitore.Ci siamo resi conto che questo sistema avrebbe penalizzato i corti che presentavano delle criticit\u00e0, che quindi avrebbero rischiato di essere facilmente liquidati dai lettori come corti \"scadenti\". Poi per\u00f2 abbiamo pensato che il maelstrom causato dalla nostra decisione di escludere alcuni corti si sarebbe rivelato provvidenziale per far avere a questi corti i giusti feedback, e in effetti \u00e8 stato cos\u00ec."
    ],
    [
        "158368",
        "kenfalco",
        "2p2z ha scritto:Per capirci: rispondevo a un post che diceva che chi recensiva i corti lavorava gratis per gli editoriTe lo riconfermo al 100%, e non solo chi recensisce i corti ma anche chi si occupa della grafica.(Ti rispondo perch\u00e9 ogni tanto vedo arrivare queste frecciatine senza nome, approfitto per ricordare che le ho dette io.)"
    ],
    [
        "158369",
        "Pallo",
        "2p2z ha scritto:In realt\u00e0, dal punto di vista del meccanismo di voto ci sono stati dei problemi non indifferenti. Basti guardare a tutti gli ex aequo della classifica finale. Avevamo puntato su una maggiore partecipazione anche su facebook (in parte il motivo per cui abbiamo cercato di semplificare il sistema di voto) che poi di fatto non c'\u00e8 stata, dando origine a questo cortocircuito finale: gli autori dei corti finalisti non hanno votato per non avvantaggiare i propri avversari, e di fatto i votanti reali dell'ultima fase sono stati pochi. Questo \u00e8 un errore da evitare in futuro.Esattamente quello che ho pensato io. Il meccanismo di voto avrebbe potuto funzionare benissimo, se solo avessimo avuto un bel po' di votanti in pi\u00f9.Ho fatto comunque alcune riflessioni in generale, che vi vado qui di seguito ad esporre:1 - Perch\u00e9 non si prova a creare qualche collaborazione con dei creator, booktoker, podcaster, streamer, che potrebbero aiutare a far conoscere il concorso all'esterno? Mi ricordo che il lancio del concorso era stato fatto su Twitch... Secondo me in futuro andrebbe considerato questo aspetto, per allargare la cerchia dei votanti.2 - Le case editrici coinvolte nel concorso, che sicuramente lo seguono con attenzione, visto anche che appunto da questa 'fucina' potrebbero emergere nuovi autori, non potrebbero promuovere il concorso sui loro canali?3 - A mio parere, la preselezione dei Corti in gara potrebbe essersi rivelata un'arma a doppio taglio. Voglio dire, \u00e8 probabile che dei racconti molto problematici avrebbero 'appesantito' il concorso, per\u00f2 forse ampliare il panel dei partecipanti avrebbe significato anche ampliare la cerchia dei votanti. Tra l'altro, con il senno di poi, forse alcuni dei Corti esclusi non avrebbero poi tanto sfigurato... Penso soprattutto al Cartografo scomparso e a Cappuccetto (perdonatemi, non ricordo i nomi esatti!), poi non so gli altri...4 - Il problema pi\u00f9 grosso \u00e8 quello del calo di attenzione. 8 settimane di concorso sono davvero troppe... Non \u00e8 una questione di quantit\u00e0 di corti, secondo me. Bisognerebbe trovare delle soluzioni in questo senso, forse, aumentando magari il numero dei Corti rilasciati ogni settimana (ma questo renderebbe impossibile il sistema di votazioni a gironi). Forse 5 Corti rilasciati a settimana, con dei voti numerici semplificati (tipo da 1 a 5)?"
    ],
    [
        "158370",
        "kenfalco",
        "Pallo ha scritto:2 - Le case editrici coinvolte nel concorso, che sicuramente lo seguono con attenzione, visto anche che appunto da questa 'fucina' potrebbero emergere nuovi autori, non potrebbero promuovere il concorso sui loro canali?"
    ],
    [
        "158375",
        "GGigassi",
        "Hai capito quei paraculi degli autori finalisti.Non mi ero minimamente accorto della loro mossa, anche se ovviamente avevo notato pochi voti per la Finale."
    ],
    [
        "158376",
        "Pallo",
        "GGigassi ha scritto:Hai capito quei paraculi degli autori finalisti.Non mi ero minimamente accorto della loro mossa, anche se ovviamente avevo notato pochi voti per la Finale.Beh, io ad esempio non ho votato i ripescaggi, visto che ero coinvolto..."
    ],
    [
        "158377",
        "giax",
        "In realt\u00e0 il calo dei votanti nelle ultime due settimane (ripescaggio e finale) \u00e8 unicamente da attribuire agli autori coinvolti che hanno evitato di votare, quindi quest'anno non c'\u00e8 stato un abbandono dei lettori, al contrario dei concorsi passati.Per quanto riguarda la scelta degli autori di non votare, inizialmente pensavo fosse un problema, ma ora sto un po' cambiando idea: gli autori che coi voti possono avere un impatto sui corti avversari \u00e8 sempre stato un argomento delicato, tanto che mi sembra Zakimos aveva chiesto pi\u00f9 volte di abbandonare il voto popolare per evitare situazioni strane. Questa modalit\u00e0 potrebbe essere una via di mezzo: nella finale nessuno dei finalisti ha avuto un peso sulla classifica definitiva, pi\u00f9 ci penso pi\u00f9 mi sembra una cosa positiva.Sicuramente invece \u00e8 negativo che ci siano cos\u00ec tanti parimeriti: ma con qualche accortezza (mi sono gi\u00e0 arrivati un paio di suggerimenti) credo si potrebbero evitare."
    ],
    [
        "158380",
        "giax",
        "Il problema vero \u00e8 stato Facebook, che quest'anno non ha funzionato per niente. La colpa \u00e8 probabilmente nostra: sotto mia proposta, abbiamo deciso di rilasciare i corti esclusi solo sul forum, facendo di fatto iniziare il concorso sul forum una settimana prima rispetto a Facebook.Questo ha fatto s\u00ec che gli utenti su Facebook che volevano commentare sono passati sul forum e hanno commentato l\u00ec, per poi continuare cos\u00ec una volta iniziato il concorso. Anche la maggior parte dei votanti che erano su entrambe le piattaforme, iniziando a commentare solo da una parte, hanno continuato cos\u00ec (evitando il noioso copia-incolla dall'altra parte).Il fatto di per s\u00e9 non \u00e8 un problema: avere 10 votanti su Facebook e 10 sul forum, o tutti e 20 sul forum, non ci cambia niente, va bene lo stesso in teoria.Il fatto \u00e8 che, mentre il post sul forum \u00e8 sempre l\u00ec, raggiungibile da tutti, il post su Facebook ottiene visibilit\u00e0 se c'\u00e8 molta \"interazione\", mentre scompare se nessuno commenta. E cos\u00ec \u00e8 successo, di fatto nascondendo l'esistenza del concorso a tutti gli altri utenti di Facebook che magari avrebbero potuto partecipare, se opportunamente invogliati: e vedere il post del concorso in cima alla pagina ogni giorno, ogni volta con commenti nuovi, aiuta eccome.La riprova \u00e8 che gli unici due votanti su Facebook \"puri\" (ovvero non presenti nel forum), sono anche gli unici votanti che hanno abbandonato il concorso dopo qualche settimana. Senza quell'errore iniziale, magari avremmo avuto qualche votante in pi\u00f9."
    ],
    [
        "158382",
        "2p2z",
        "giax ha scritto:In realt\u00e0 il calo dei votanti nelle ultime due settimane (ripescaggio e finale) \u00e8 unicamente da attribuire agli autori coinvolti che hanno evitato di votare, quindi quest'anno non c'\u00e8 stato un abbandono dei lettori, al contrario dei concorsi passati.Azz, hai ragione. Effettivamente, esclusi i due lettori di facebook che si sono persi per motivi non necessariamente connessi alla durata, gli unici lettori \"dispersi\" erano gli autori finalisti. A mia discolpa devo dire che mi sembravano di pi\u00f9, probabilmente perch\u00e9 10 votanti in meno hanno un bell'impatto. Ritiro dunque la mia precedente affermazione riguardo al calo dei voti oltre la settimana X. Quanto meno sembra che qualcosa quest'anno l'abbiamo azzeccata.Pallo ha scritto:Ho fatto comunque alcune riflessioni in generale, che vi vado qui di seguito ad esporre:1 - Perch\u00e9 non si prova a creare qualche collaborazione con dei creator, booktoker, podcaster, streamer, che potrebbero aiutare a far conoscere il concorso all'esterno? Mi ricordo che il lancio del concorso era stato fatto su Twitch... Secondo me in futuro andrebbe considerato questo aspetto, per allargare la cerchia dei votanti.In realt\u00e0 \u00e8 proprio quello che avevamo in mente, solo che per questioni di tempistiche non convergenti non siamo riusciti a realizzarlo. Sarebbe bello se una terna del futuro ritentasse questa strada, magari con pi\u00f9 successo di noi.Pallo ha scritto:3 - A mio parere, la preselezione dei Corti in gara potrebbe essersi rivelata un'arma a doppio taglio. Voglio dire, \u00e8 probabile che dei racconti molto problematici avrebbero 'appesantito' il concorso, per\u00f2 forse ampliare il panel dei partecipanti avrebbe significato anche ampliare la cerchia dei votanti. Tra l'altro, con il senno di poi, forse alcuni dei Corti esclusi non avrebbero poi tanto sfigurato... Penso soprattutto al Cartografo scomparso e a Cappuccetto (perdonatemi, non ricordo i nomi esatti!), poi non so gli altri...Ne sei sicuro? Io non credo. Ci sono corti che l'anno scorso sono stati massacrati per molto meno. Non so se questa cosa abbia a che fare con l'anonimato degli autori (ma pi\u00f9 ci penso e pi\u00f9 mi convinco di s\u00ec). La verit\u00e0 \u00e8 che ci abbiamo ragionato tanto: all'inizio nessuno di noi voleva escludere i partecipanti, ma poi una volta soppesate le alternative e i rischi ci siamo convinti che era la cosa migliore da fare. Con il senno di poi, forse mettendo quattro corti a settimana senza escluderne nessuno sarebbe andata meglio, ma c'\u00e8 anche la possibilit\u00e0 che ci saremmo ritrovati allo stesso punto di adesso, lamentandoci di non aver fatto la scelta opposta. Se qualcun altro vorr\u00e0 provare l'anno prossimo dove porta quella strada, sarei felice di togliermi il dubbio.kenfalco ha scritto:2p2z ha scritto:Per capirci: rispondevo a un post che diceva che chi recensiva i corti lavorava gratis per gli editoriTe lo riconfermo al 100%, e non solo chi recensisce i corti ma anche chi si occupa della grafica.(Ti rispondo perch\u00e9 ogni tanto vedo arrivare queste frecciatine senza nome, approfitto per ricordare che le ho dette io.)No, Ken, nessuna frecciatina. Non sapevo se stessi seguendo o meno la discussione, visto che eri intervenuto solo all'inizio del concorso e non hai partecipato alle votazioni, e mi sembrava brutto menzionarti a tua insaputa. La prossima volta avr\u00f2 cura di farlo.(Se per\u00f2 non lo faccio ti prego di non pensare male: a volte non ricordo davvero con chi ho avuto un certo scambio e non me ne tiene di andare a controllare.)Polemica a parte, potresti spiegarmi cosa intendi per \"anche chi si occupa della grafica\"? Questa cosa di lavorare gratis per gli editori non l'ho proprio capita e mi interessa approfondire. Ti direi di contattarmi in privato, ma credo che possa essere una questione di interesse comune. Eventualmente, per evitare OT possiamo spostarci in un altro thread.(A scanso di ulteriori equivoci: non sono ironica, sono curiosa per davvero.)"
    ],
    [
        "158385",
        "kenfalco",
        "2p2z ha scritto:Questa cosa di lavorare gratis per gli editori non l'ho proprio capitaIo mi occupo di fare copertine gratis per libri amatoriali che escono da questo forum Quando il libro amatoriale \u00e8 collegato a un libro commerciale, secondo te, il libro commerciale ottiene una certa notoriet\u00e0?Non posso e non voglio essere pagato da un editore per questo ma \u00e8 evidente che l'editore, indirettamente, ci guadagna. Quindi sarebbe giusto, secondo me, che si prendano la felice idea di aiutare il forum come il forum aiuta gli editori.Nulla di losco, \u00e8 tutto evidente, cosa vuoi che ti dica in privato?Guarda questo sito, \u00e8 vecchio di anni, e quanta economia ha fatto girare nel mondo del librogame. La corsa degli editori \u00e8 partita da questo forum. Il sito ha un costo, qualcuno lo paga e lo mantiene, nessuno ha mai proposto di aggiornarlo e contribuire a renderlo pi\u00f9 moderno, per\u00f2 tutti gradiscono la pubblicit\u00e0 che facciamo,E' un discorso che faccio sempre, non lo faccio solo con te. Per\u00f2 visto che me ne hai dato l'occasione, ne approfito."
    ],
    [
        "158389",
        "Zakimos",
        "Il mio giudizio sul Concorso di quest'anno \u00e8 molto positivo, soprattutto perch\u00e9 ne ho visti pi\u00f9 di alcuni di voi e questa annata \u00e8 stata sopra la media degli ultimi 7 anni. Capisco per\u00f2 che dopo l'esplosione di popolarit\u00e0 delle edizioni 2021-2022 si possa avvertire una certa delusione.Credo che il tutto vada inquadrato nel periodo storico, tenendo presente che il Concorso dei Corti non \u00e8 mai stato una sola cosa, ma si \u00e8 evoluto con il tempo e che continuer\u00e0 a farlo.Possiamo dividerlo sostanzialmente in queste fasi:1) una fase iniziale in cui era nato come un modo per confrontarsi tra conoscenti (\"amici\" su Internet \u00e8 una parola grossa, ma potremmo anche usarla);2) una seconda fase come sopra, ma in cui in pi\u00f9 l'interesse degli editori per gli autori italiani era reale, e ci si affannava quindi per farsi \"notare\" da loro (<- qui sono arrivato io);3) una terza fase in cui si \u00e8 passati da un interesse generico a un coinvolgimento concreto, con pubblicazione in palio.Si potrebbe pensare che siamo ancora alla terza fase, ma non \u00e8 esattamente cos\u00ec. Il coinvolgimento di Edizioni Librarsi \u00e8 ancora presente, ma \u00e8 cambiato tutto il resto, soprattutto il mercato attorno. Se non \u00e8 evidente dal coinvolgimento del pubblico intorno ai LG, basti pensare al fatto che Demoniache Presenze, \"vincitore\" del 2021, non \u00e8 ancora stato pubblicato, figuriamoci Brenno dal 2022.Banalmente oggi non c'\u00e8 alcuna necessit\u00e0 da parte degli editori di fare \"scouting\" tra gli aspiranti autori, per il semplice fatto che gli autori sono una MAREA in continuo aumento; talmente tanto che, da quanto vedo, si \u00e8 dovuto correre ai ripari optando per criteri di selezione molto diversi dallo scouting, come ad esempio l'avere un curriculum in altri settori, la conoscenza personale o commissionare un lavoro a qualcuno con competenze specifiche.Questo periodo storico post-pandemia \u00e8 stato ben sintetizzato da qualcuno usando la frase \"popolo con una enorme urgenza di scrivere e pochissima voglia di leggere\" applicata agli italiani. Il Concorso dei Corti \u00e8 una piccola oasi felice in tal senso, perch\u00e9 costringe chi ha l'urgenza di scrivere a prendersi almeno un paio di settimane per leggere e votare coscientemente quanto scritto da altri, cosa che non succede altrove. In quest'ottica non vedo pi\u00f9 nulla di male nel fatto che gli autori si votino tra di loro, alla Quattro Ristoranti (permane il rischio di storture segnalato da Giax, ma che per ora \u00e8 rimasto sempre ipotetico, per fortuna).\u00c8 bene tuttavia essere consapevoli che, al mutare del mercato, deve mutare anche non tanto il Concorso in s\u00e9, quanto le aspettative di chi partecipa. Detto da una persona privilegiata come me, che ha fatto parte per pura fortuna dei \"miracolati\" che senza alcuna competenza specifica sono arrivati alla pubblicazione tra il 2019 e il 2021, suoner\u00e0 estremamente arrogante e fastidiosa, ma questi sono i fatti, almeno per come li percepisco io.Continuer\u00f2 sempre a consigliare a tutti di partecipare al Concorso dei Corti per diletto, per mettersi alla prova, per approfondire le conoscenze con altri membri della community, ma lo far\u00f2 mettendo anche di fronte alla consapevolezza che quelli sono gli obiettivi che si dovrebbero avere partecipando; tutto ci\u00f2 che si ottiene in aggiunta \u00e8 un plus ipotetico. E questo vale anche per il coinvolgimento di un pubblico esterno alla \"bolla\" di LGL e del suo ormai molto piccolo (ma vitale) forum.Sull'organizzazione, non ho nessuna critica da fare e ritengo sia stata una delle edizioni meglio gestite in assoluto. Lo scarso coinvolgimento di Facebook \u00e8 imputabile anche a una \"morte\" del social network in generale (E MENO MALE, possiamo dirlo?) e in particolare del gruppo Librogame Italia, oltre al generico calo di interesse del pubblico per le operazioni made in Italy - non mi riferisco solo ai libri, ma anche ai contest, vista la sovrabbondanza di questi ultimi.E visto che ho scritto una sbrodolata, mi permetto di aggiungere una coda sul discorso influencer/streamer: l'ultima frase \u00e8 riferibile anche a loro, visto che stanno seguendo una parabola assimilabile a quella del resto del mercato. Si tratta di un numero sempre crescente di persone che condividono sostanzialmente il medesimo pubblico (fate caso ai follower di queste persone, e soprattutto ai nick di chi interviene), una bolla al cui scoppio resteranno in piedi solo i migliori."
    ],
    [
        "158390",
        "Zakimos",
        "kenfalco ha scritto:2p2z ha scritto:Questa cosa di lavorare gratis per gli editori non l'ho proprio capitaIo mi occupo di fare copertine gratis per libri amatoriali che escono da questo forum Quando il libro amatoriale \u00e8 collegato a un libro commerciale, secondo te, il libro commerciale ottiene una certa notoriet\u00e0?Non posso e non voglio essere pagato da un editore per questo ma \u00e8 evidente che l'editore, indirettamente, ci guadagna. Quindi sarebbe giusto, secondo me, che si prendano la felice idea di aiutare il forum come il forum aiuta gli editori.Nulla di losco, \u00e8 tutto evidente, cosa vuoi che ti dica in privato?Guarda questo sito, \u00e8 vecchio di anni, e quanta economia ha fatto girare nel mondo del librogame. La corsa degli editori \u00e8 partita da questo forum. Il sito ha un costo, qualcuno lo paga e lo mantiene, nessuno ha mai proposto di aggiornarlo e contribuire a renderlo pi\u00f9 moderno, per\u00f2 tutti gradiscono la pubblicit\u00e0 che facciamo,E' un discorso che faccio sempre, non lo faccio solo con te. Per\u00f2 visto che me ne hai dato l'occasione, ne approfito.\"Molto italiano\" direbbe qualcuno da una famosa serie TV, e altrettanto italiano sarebbe la risposta a una eventuale rimostranza: ossia \"io non ti ho mai chiesto di farmi pubblicit\u00e0/fare quello che fai, se lo fai bene, altrimenti per me puoi anche sparire che non cambia nulla\"."
    ],
    [
        "158391",
        "djmayhem",
        "bravi tutti"
    ],
    [
        "158406",
        "Martinico",
        "Umilmente dico la mia.Essere esclusi dal concorso scotta\u00a0 parecchio, e io stessa, che mi sono divertita e formata molto in questa \"gara\", ho dovuto bastonare un grido (perdonate la sinestesia, sempre che sia una sinestesia) di orgoglio per partecipare (anche perch\u00e9 la paura di ulteriori giudizi negativi era presente e verosimile).E s\u00ec, i sei non pubblicati avrebbero dato un contributo in pi\u00f9 a livello di partecipazione. Invece si sono dileguati scuotendo la terra sotto i piedi.Ma assolutamente non critico la scelta dei giudici: pubblicare 4 corti a settimana era un po'un' idea tracotante, e avrebbe potuto non funzionare!Io personalmente ringrazio per la loro scelta: Cappuccetto mi \u00e8 servito come ingresso nel forum, e le critiche, proprio perch\u00e9 ero stata esclusa, sono state gratificanti e parecchio utili. A noi esclusi \u00e8 stato dato molto spazio in quella prima settimana, e io non ero obbligata a imanere in anonimato: ho potuto chiedere e confrontarmi subito (grazie siete stati tutti gentili e, ripeto, utili al mio percorso)."
    ],
    [
        "158644",
        "2p2z",
        "kenfalco ha scritto:2p2z ha scritto:Questa cosa di lavorare gratis per gli editori non l'ho proprio capitaIo mi occupo di fare copertine gratis per libri amatoriali che escono da questo forum Quando il libro amatoriale \u00e8 collegato a un libro commerciale, secondo te, il libro commerciale ottiene una certa notoriet\u00e0?Non posso e non voglio essere pagato da un editore per questo ma \u00e8 evidente che l'editore, indirettamente, ci guadagna. Quindi sarebbe giusto, secondo me, che si prendano la felice idea di aiutare il forum come il forum aiuta gli editori.Scusa se ci ho messo tanto a rispondere. Non mi \u00e8 chiara ancora una cosa: quando dici che il libro commerciale \u00e8 collegato al libro amatoriale, tu cosa intendi? Intendi un LibroNostro che viene pubblicato da un editore? Potresti farmi qualche esempio?kenfalco ha scritto:Guarda questo sito, \u00e8 vecchio di anni, e quanta economia ha fatto girare nel mondo del librogame. La corsa degli editori \u00e8 partita da questo forum. Il sito ha un costo, qualcuno lo paga e lo mantiene, nessuno ha mai proposto di aggiornarlo e contribuire a renderlo pi\u00f9 moderno, per\u00f2 tutti gradiscono la pubblicit\u00e0 che facciamo,E' un discorso che faccio sempre, non lo faccio solo con te. Per\u00f2 visto che me ne hai dato l'occasione, ne approfito.Capisco il tuo ragionamento, e un po' mi ricorda quello che faccio io sulle traduzioni di manga. Premessa: all'inizio degli anni 2000 traducevo manga online, le cosiddette scanlations. A quei tempi i manga pubblicati erano molti meno di oggi e la gente ricorreva alle traduzioni amatoriali pur di leggere opere che in Italia non esistevano. Con il senno di poi, quello che facevamo era pirateria (anche se ai tempi non la percepivamo ancora come tale), eppure secondo me \u00e8 indubbio che gli editori poterono decidere di investire di pi\u00f9 sui fumetti portando nuove opere proprio perch\u00e9 videro questo fermento e questa proliferazione di siti di scanlations.Da qui a pensare che gli editori ci \"debbano\" qualcosa per\u00f2 ne passa. Io personalmente non mi sognerei mai di chiedere conto alla Star Comics o alla Panini dei manga che gli ho fatto vendere in pi\u00f9.Per come la vedo io, LGL \u00e8 un'istituzione e una roccaforte del librogame, e il lavoro degli editori, contribuendo ad ampliare la fama e la notoriet\u00e0 del librogame, si riflette positivamente anche su LGL. \u00c8 una cosa da cui tutti possono trarne diversi benefici, benefici che sarebbe ingiusto ridurre a una mera questione economica.Poi possiamo continuarne a discutere anche se non ci troviamo d'accordo, anzi, se sei a Modena in questi giorni magari ci becchiamo.Martinico ha scritto:Io personalmente ringrazio per la loro scelta: Cappuccetto mi \u00e8 servito come ingresso nel forum, e le critiche, proprio perch\u00e9 ero stata esclusa, sono state gratificanti e parecchio utili. A noi esclusi \u00e8 stato dato molto spazio in quella prima settimana, e io non ero obbligata a imanere in anonimato: ho potuto chiedere e confrontarmi subito (grazie siete stati tutti gentili e, ripeto, utili al mio percorso).Mi fa piacere! Sembra che almeno una l'abbiamo imbroccata, quest'anno!"
    ],
    [
        "158647",
        "kenfalco",
        "2p2z ha scritto:Intendi un LibroNostro che viene pubblicato da un editore?Il LibroNostro \u00e8 di propriet\u00e0 dell'autore e pu\u00f2 farne ci\u00f2 che vuole. Pensa per\u00f2 al lavoro di chi lo ha letto, testato, magari suggerendo modifiche. Chi ha fatto le illustrazioni, aumentando il coinvolgimento del gioco. Tutto gratis, poi il libro viene notato da un editore e saluti.Mi riferisco anche ai Corti, era un progetto nato per sperimentare e sopperire alla mancanza di librogame, adesso \u00e8 fonte di nuovi librogame commerciali, andrebbe benissimo, se... (leggi sotto)2p2z ha scritto:Da qui a pensare che gli editori ci \"debbano\" qualcosa per\u00f2 ne passa. Io personalmente non mi sognerei mai di chiedere conto alla Star Comics o alla Panini dei manga che gli ho fatto vendere in pi\u00f9.La situazione \u00e8 diversa, voi avete fatto un lavoro all'insaputa degli autori, e avete pubblicizzato i manga in modo indiretto.In questo forum invece vengono prodotti lavori originali, con il supporto gratuito di altri utenti, e poi vengono venduti a un editore che si trova una gran parte del lavoro svolto. In questo caso penso che sarebbe giusto, per questi editori, vedere il forum come qualcosa che aiuta la loro produzione, e cercare di tenerlo in vita. Ora sta morendo.Andrebbe benissimo se gli autori pubblicassero nuovi lavori, come succede spesso, vedi Grafomante, in questo caso sarei molto contento!2p2z ha scritto:Poi possiamo continuarne a discutere anche se non ci troviamo d'accordo,I discorsi servono sempre, come vedi tendo a provocare, ma mi serve per capire dove sbaglio."
    ],
    [
        "158648",
        "djmayhem",
        "@kenpotresti proporti per un bel articolo per il Magazine, intervisti qualche capoccia di Raven, Librarsi, MS, Aristea ecc e glielo domandi (non se vogliono dare soldi al forum, ma se ritengono che il forum li abbia avvantaggiati nella redazione e promozione dei LG e in quale misura), sarei curioso di leggere le loro risposte.Il caporedattore ha i contatti"
    ],
    [
        "158649",
        "kenfalco",
        "Ho questa opinione, ma \u00e8 mia personale e pu\u00f2 essere smentita. Ci sono pi\u00f9 di cento LibriNostri che meritano una cura editoriale, potevamo diventare una casa editrice, finanziare il sito, e ristampare anche vecchi classici, invece il know how si \u00e8 disperso e addirittura i librogame si fanno concorrenza fra loro. Gli autori spariscono perch\u00e9 per contratto non possono svelare troppo, e il forum viene utilizzato solo per annunciare gratis le novit\u00e0 editoriali. Tutto il lavoro di anni di ricerca sul medium librogame adesso produce denaro altrui.Smentitemi."
    ]
]