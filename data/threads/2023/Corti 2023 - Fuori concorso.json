[
    [
        "157359",
        "FinalFabbiX",
        "Su dieci autori fuori concorso, solo in quattro ci hanno dato il loro permesso (stiamo aspettando l'ultima risposta, nel caso aggiungiamo il corto al volo).Per ciascun corto vi lasciamo link, autore e, sotto spoiler, i motivi che ci hanno fatto propendere per l'esclusione.Cappuccetto Rosso nel Regno di Annonotuiadi Nicoletta Di BlasiSpoilerIl corto nel complesso non ci \u00e8 piaciuto. Fra quelli esclusi, \u00e8 quello che ci riesce pi\u00f9 difficile da argomentare perch\u00e9 non c\u2019\u00e8 un singolo problema vistoso, ma un insieme di tanti dettagli che non ci hanno convinto. L\u2019aspetto che pi\u00f9 ci ha perplesso \u00e8 il\u00a0 sovraccarico di meccaniche. C\u2019\u00e8 una dote da scegliere, ci sono indovinelli logici, enigmi grafici, elementi da ricordare e molto altro. C\u2019\u00e8 una parola \u201cseed\u201d da scegliere, ma ci sono almeno altri due modi per generare numeri casuali.La qualit\u00e0 di tutti questi elementi \u00e8 altalenante, e la presenza di tante meccaniche in contemporanea sbilancia tutta l\u2019opera verso la parte gioco, con momenti in cui i passaggi da un paragrafo all\u2019altro sono repentini e difficili da seguire. C\u2019\u00e8 inoltre un grave problema di ritmo del corto: l\u2019opera parte infatti molto lentamente e concentra quasi tutti gli elementi interessanti di trama verso la fine.Il cartografo scomparsodi Adriano Donato La VitolaSpoilerNonostante il comparto tecnico molto curato, il corto non ci ha convinto. La storia \u00e8 lineare, senza possibilit\u00e0 di scelta e senza alcun colpo di scena. Si prosegue sezione dopo sezione. Tutto si basa sulla parte gioco, che per\u00f2 non presenta enigmi complicati, richiede solo di esplorare la sezione e, ogni tanto, di ricordare indizi dalla sezione precedente. Quest\u2019ultima meccanica non ci \u00e8 piaciuta: se il lettore non si ricorda qualcosa rimane bloccato, tant\u2019\u00e8 che il testo deve sottolineare pi\u00f9 e pi\u00f9 volte di fare attenzione. C\u2019\u00e8 un\u2019unica vera scelta nel finale, per\u00f2 anche quella pu\u00f2 lasciare il lettore a bocca asciutta, suggerendogli che esistono dei segreti che non potr\u00e0 mai sapere.Il concorsistadi Mork CorsaroSpoilerIl corto riesce a strappare qualche risata, ma lo abbiamo voluto escludere per la poca attinenza al tema e l\u2019autoreferenzialit\u00e0.\u201cIl concorsista\u201d \u00e8 infatti un viaggio fra i corti passati, n\u00e9 pi\u00f9 n\u00e9 meno. La storia non ha molto spazio di espandersi, anche perch\u00e9 vengono inseriti pezzi interi dei bandi passati: questo porta a una parte game un po\u2019 buttata l\u00ec, cos\u00ec come un riferimento al viaggio forzato e un finale striminzito. Proprio per questi elementi e la natura da \u201cinner joke\u201d del corto, non ce la sentiamo di farlo gareggiare, ma pensiamo che abbia molto pi\u00f9 senso pubblicarlo solo sul forum, dove verr\u00e0 letto e potr\u00e0 essere apprezzato da coloro che sono in grado di capirlo.Il nostro prossimo viaggiodi Roberto GilliSpoilerIl corto \u00e8 molto interessante. Penso non serva spiegare perch\u00e9 l\u2019abbiamo escluso, in particolare quest\u2019anno in cui i posti erano limitati. Speriamo che possa comunque ispirarvi qualche riflessione.Buona lettura!Ultima modifica di:FinalFabbiXFeb-16-23 20:46:10"
    ],
    [
        "157364",
        "Martinico",
        "Mi piace molto questo \"anticamera\" dei corti esclusi che, pur con i loro difetti, anticipano i corti \"seri\".Mi sono gi\u00e0 divertita a leggerli tuttiUna domanda: si possono gi\u00e0 commentare ($pero!)"
    ],
    [
        "157365",
        "FinalFabbiX",
        "Martinico ha scritto:Una domanda: si possono gi\u00e0 commentare ($pero!)Certamente!Non hanno una finestra di votazioni, sei libera di dare il tuo giudizio nei modi e nei tempi che preferisci"
    ],
    [
        "157366",
        "djmayhem",
        "ho gi\u00e0 dato una prima rapida lettura. Spiace in effetti che ci sia stata questa preselezione, ma anche in champions' ci sono i preliminari.Cappuccetto e il cartografo potevano anche starci nel lotto, anche se capisco perch\u00e9 sono stati esclusi, spiace sempre perch\u00e9 si vede l'impegno e la ricerca che ci sono stati per scriverli, ma in effetti la poca esperienza degli autori li ha traditi sulle dinamiche di gioco e altri particolari.A mio parere \"le basi ci sono\", prendete questa occasione per migliorarvi, leggete pi\u00f9 librigame possibile (noi abbiamo una bella biblioteca aggratiss) cos\u00ec da ritornare l'anno prossimo pi\u00f9 preparati.Capitan Blood e Polly li salvo per aver riesumato Hyperion dalle lande di una vecchia edizionema \u00e8 chiaro l'intento goliardico del corto, per cui dovendo compiere una selezione questo per forza di cose ci \u00e8 entrato dentro.Il viaggio mi ha dato subito una impressione strana, freddo e poco profondo, che ha poi trovato la motivazione alla fine, immagino che dibatteremo su questo.Spiace non poter leggere gli altri esclusi, se gli autori cambiassero idea sono i benvenuti per condividere"
    ],
    [
        "157367",
        "GGigassi",
        "Accidenti, meno della met\u00e0 degli esclusi ha accettato di mostrare le proprie opere, l'eliminazione deve aver \"scottato\" pi\u00f9 di un partecipante.Sono stupito che FinalFabbiX non abbia messo il suo, forse lo terr\u00e0 al caldo per altre occasioni.E ovviamente la curiosit\u00e0 di leggiocare il Corto col bug \u00e8 tanta, ma immagino dovr\u00e0 rimanere insoddisfatta.A una primissima ricognizione devo dire che tutti e quattro mi sembrano almeno dignitosi."
    ],
    [
        "157368",
        "powerbob",
        "A una prima occhiata veloce mi sembrano tutti progetti interessanti! Sar\u00e0 mia cura fornire un feedback a ciascuno di loro... e ovviamente, non mancher\u00f2 di dedicar loro un articolo sulla gazzetta, magari durante la \"pausa\" nelle settimane dedicate al ripescaggio e alla finale"
    ],
    [
        "157373",
        "Periodonikes",
        "Ecco i primi corti! <3Ne ho sbirciato qualcuno e sembrano interessanti!Mi metto subito ad analizzarne qualcuno e posto i miei feedback!Approfitto di questo thread 00 per impostare il template delle mie recensioni di quest'anno:Voglio fare una recensione \u201ca tema\u201d, quindi la divider\u00f2 in queste categorie:Chiamata all\u2019avventura:Ovvero come si presenta il corto, la chiarezza del regolamento, il primo paragrafo. Sono invogliato a continuare? Le premesse mi incuriosiscono?Prima soglia:Com\u2019\u00e8 andata la prima partita? La storia e lo stile mi hanno catturato?\u00a0 Ho voglia di giocare ancora?Prova centrale:Analizzando a fondo il corto, presenta dei difetti di struttura? La parte gioco \u00e8 ben calibrata? \u00c8 un valore aggiunto o appesantisce la lettura?Mentore:Ho sempre da imparare dagli altri, quindi dopo essermi fatto una mia idea, vediamo le altre recensioni. Magari hanno notato punti di forza e di fragilit\u00e0 che io non ho visto o percepito.Elisir:Un consiglio che mi sento di dare a chi ha scritto il corto.Via del ritorno:Conclusioni."
    ],
    [
        "157374",
        "Budellaro",
        "io per ora ho letto soloCAPPUCCETTO ROSSOPromosso. Impressione generale molto positiva con alcuni difettucci (a mio gusto) che non me l'hanno fatto godere appieno. Spiego: analizzando un libro-game posso, mentalmente, separare la parte \"libro\" dalla parte \"game\".In questo corto la parte \"libro\" \u00e8 impeccabile: una scrittura corretta, scorrevole e, a mio personalissimo gusto, anche molto gradevole. Una scrittura evocativa capace, nel ristretto spazio dei 23000 caratteri a disposizione, di farci immergere nella societ\u00e0 matriarcale della quale la protagonista fa parte. Una scrittura capace di reinterpretare in maniera credibile una favola senza tempo, interpretazione che peraltro ho apprezzato ancora di pi\u00f9 perch\u00e8, guardacaso, pochissimi giorni fa avevo letto non so pi\u00f9 dove una chiave di lettura riguardante tutti i lupi delle favole (ivi compresi Cappuccetto Rossi e quello dei 3 porcellini ad esempio) che sarebbero sempre stati una manifestazione di demoni o lati oscuri dell'animo umano e non sicuramente veri lupi. Quindi la parte \"libro\" promossa al 100%.La parte \"game\" meno bene secondo\u00a0 me: buona l'idea della lettura allo specchio ma per il resto ho trovato gli enigmi\u00a0 troppo complessi e confusi. Ammetto che la seconda parte della mia valutazione (come la prima del resto) potrebbe molto soffrire del mio gusto soggettivo. Voglio dire: il fatto che a me non piacciano gli enigmi troppo complessi non rende il lavoro obiettivamente meno valido. So che a molti leggiocatori gli enigmi\u00a0 piacciono eccome e che, spesso, la difficolt\u00e0 degli stessi\u00a0 \u00e8 valutata come un parametro positivo. Ma a parte i gusti personali ho l'impressione che qualcosa zoppichi, anche se non sono esattamente in grado di identificare chiaramente cosa.Infine, per quanto rigurda l'attinenza al bando, direi che ci siamo al 100% visto che ci troviamo a vivere il viaggio formativo della protagonista.Tirando le somme, il mio personalissimo giudizio \u00e8 pi\u00f9 che positivo."
    ],
    [
        "157375",
        "Zakimos",
        "CAPPUCCETTO ROSSOMi \u00e8 piaciuto veramente tanto, ma allo stesso tempo capisco il perch\u00e9 la giuria l'abbia trovato debole. Si percepisce in lettura una difficolt\u00e0 dell'autrice a far scorrere nel migliore dei modi tutte le idee che ha voluto inserire; non \u00e8 perch\u00e9 siano troppe, non si tratta del classico Corto che inserisce pi\u00f9 meccaniche di quelle che servano. Personalmente ho apprezzato ogni soluzione di gameplay inserita e anche gli enigmi logici danno il giusto pepe.La storia \u00e8 molto carina, mi ha ricordato per alcuni piccoli dettagli il tipo di narrazione presente in certe serie per ragazzi come Mercoled\u00ec e anche i testi non sono affatto male (occhio alle virgole per\u00f2!). Per\u00f2 non posso negarlo, qualche magagna di ritmo complessiva c'\u00e8: penso ad esempio al momento in cui decido di arrampicarmi su un albero, mi viene proposto un check inatteso che inserisce variabilit\u00e0 senza dadi - idea carinissima - va male, cado nella neve e... mi trovo a esaminare lo zaino.Certi tagli tra una scena e l'altra sono davvero brutali. Il modo in cui la narrazione si sviluppa \u00e8 probabilmente l'aspetto pi\u00f9 debole del corto e il motivo per cui, pur non avendo alcun evidente difetto, alla fine il lavoro lascia un'impressione peggiore di quella che invece merita. Secondo me, se l'autrice dovesse limare questi difetti avremmo un ottimo librogame per ragazzi.Se fosse stato in gara, avrei dato a questo corto 7 o anche 7,5.IL CARTOGRAFO SCOMPARSOLibrogame o Escape Book? O magari un ibrido alla 49 Chiavi (come La Rosa dei Venti, a ben vedere)? Per questo lavoro dall'aspetto grafico incredibile \u00e8 giusto porsi la domanda e interrogarsi una volta di pi\u00f9 sulle caratteristiche che un'avventura interattiva deve possedere per essere definita tale. Ne Il Cartografo Scomparso non si procede pi\u00f9 di tanto risolvendo enigmi, n\u00e9 si compiono scelte che alterano la prosecuzione degli eventi: si esplora, si immagazzinano informazioni, si presta attenzione, si attinge alla propria memoria e... si legge una storia davvero molto interessante, che tocca ambientazioni niente affatto banali.La si legge, la si vive o la si gioca? Su questa domanda verte secondo me il motivo dell'esclusione e non credo ci sia una risposta univoca. A me questi esperimenti piacciono, non posso negarlo, e non trovo che l'interattivit\u00e0 sia cos\u00ec bassa da non poter definire questo lavoro un \"libro interattivo\". Per\u00f2 siamo pur sempre in un Concorso di \"librogame\" e... torniamo cos\u00ec al dilemma iniziale!Al dunque, per\u00f2, in concorso o fuori concorso, fatto bene o fatto male, per me conta quanto mi \u00e8 piaciuto leggere l'opera e anche qui il mio giudizio \u00e8 positivo. Avrei dato probabilmente un 8, anche per premiare l'estrema cura dell'impaginazione.IL CONCORSISTAOgni annata ha i suoi corti goliardici/autocelebrativi e anche questa non fa eccezione. A differenza di altri corti simili, per\u00f2, Il Concorsista non \u00e8 fatto \"solo per ridere\": certamente lo si apprezza di pi\u00f9 conoscendo i dettagli a cui fa riferimento, ma \u00e8 anche un piacere muoversi tra i suoi paragrafi, anche grazie alle belle illustrazioni. Comunque capisco perch\u00e9 sia stato escluso e anche io, in gara, non gli avrei dato un voto alto proprio perch\u00e9 non apprezzo di solito i corti autoreferenziali; ma FUORI gara, cos\u00ec sul forum? Allora diventa perfetto e l'autore si becca tutti i miei complimenti.IL NOSTRO PROSSIMO VIAGGIORoberto Gilli \u00e8 un maestro nel trasmettere emozioni. Lo ha gi\u00e0 fatto in passato e lo ha fatto anche stavolta, probabilmente non nel modo che aveva ipotizzato. Questo corto e i suoi paragrafi finali hanno tante chiavi di lettura ma non ne parler\u00f2 oltre perch\u00e9 credo vada letto senza sapere nulla.Dico solo che mentre stavo leggendo ho ipotizzato che il protagonista fosse un malato di Alzheimer che si era perso. Alla luce della verit\u00e0, questo fa assumere al testo (e al conflitto sottinteso) tutto un altro sapore."
    ],
    [
        "157377",
        "Budellaro",
        "ho letto anche ilCARTOGRAFO SCOMPARSOmi sono preso bene dalla prima parola, letteralmente la prima parola: \"Delft\", una citt\u00e0 che per me ha significato molto e a cui sono legati alcuni miei cari ricordi (tra l'altro il protagonista del mio primo LibroGame, che dovrebbe uscire a brevissimo ormai, si chiamer\u00e0 proprio Delft, ma questa \u00e8 un'altra storia...)I disegni sono deliziosi e il metodo d'esplorazione\u00a0degli\u00a0 stessi \u00e8 semplicissimo ma funzionale. Gli enigmi sono cos\u00ec facili che definirli enigmi \u00e8 forse inappropriato ma per un ipotetico pubblico di lettori giovanissimi credo sarebbero perfetti. In ogni caso sono adatti al mio personalissimo gusto.\u00a0in generale la parte game funziona bene per\u00f2 il\u00a0 problema (sempre a mio personalissimo gusto beninteso) \u00e8 che la parte \"libro\" funziona meno bene (esattamente il contrario di quello che dicevo nella mia valutazione del corto precedente. Intendiamoci: non \u00e8 che l'autore di questo corto non sappia scrivere, per carit\u00e0. Il corto \u00e8 scritto bene per\u00f2 ci sono diversi errori grammaticali o sintattici. Sono chiaramente banali disattenzioni (che potevano essere evitate rileggendo il proprio lavoro una volta in pi\u00f9). Le avevo anche appuntate\u00a0per riportarle qui ma poi ho pensato che mi sarei reso antipatico quindi non lo faccio e mi limito a dare il consiglio che la rilettura \u00e8 importante. Oltre a questo ho trovato un po' piatta e troppo sbrigativa la parte in cui Johanna incontra suo pap\u00e0 (forse la colpa \u00e8 da dare al limite dei 23000 caratteri). Ma per carit\u00e0, sono piccoli dettagli che ho notato io (che non sono nessuno) e che non rovinano un corto nel complesso gradevole.Anche qui l'attinenza al bando \u00e8 sicuramente\u00a0rispettata.Personalmente dunque promuovo anche questo"
    ],
    [
        "157378",
        "Budellaro",
        "IL CONCORSISTAl'autore voleva far ridere e ci \u00e8 riuscito. Con me almeno, ci \u00e8 riuscito sicuramente. E non \u00e8 facile far ridere con la parola scritta. Non sono sul forum da cos\u00ec tanto tempo da poter cogliere tutti i riferimenti ma mi sono divertito un sacco a scoprirli.Segnalo una chicca che mi ha fatto morir dal ridere: a un certo punto puoi scegliere se andare nel bagno dei maschi (se sei maschio) o in quello delle femmine (se sei\u00a0 femmina)... peccato che i paragrafi sono identici tranne per un unico particolare che\u00a0 differenzia i bagni dei maschi da quelli delle femmine: i primi fanno schifo e i secondi sono pieni di specchi per permettere alle donne di truccarsi ahahahIL NOSTRO PROSSIMO VIAGGIOAmmetto che mi sono venuti i brividi. Brividi di paura.Pi\u00f9 nello specifico -evitando comunque qualsiasi spoiler che altrimenti rovinerei la lettura a chi dovesse leggere la mia recensione prima di aver letto il\u00a0 corto- dico solo che \u00e8 diviso in due parti. La prima parte non mi \u00e8 piaciuta molto (e, col senno di poi, dico per fortuna). La seconda parte invece mi ha emozionato mi\u00a0 ha fatto riflettere e, in generale, mi \u00e8 piaciuta moltissimo (pur lasciandomi con l amaro in bocca)"
    ],
    [
        "157379",
        "Budellaro",
        "Dopo aver letto e apprezzato tutti i corti, permettetemi una considerazione generale. Ero ansioso di leggere i vostri lavori (anche) per capire una cosa: ero egoisticamente curioso di capire perch\u00e9 il mio corto fosse passato e i vostri no, volevo insomma capire in cosa io fossi stato pi\u00f9 bravo per meritarmi un posto in classifica. E, dopo averci a lungo pensato, posso dire, senza falsa modestia, che non credo di aver fatto meglio di voi. Il mio corto non mi pare migliore del vostro e l'unica differenza tra me e voi (riaggaciandomi a una cosa che ha detto Zamanni su FB ) \u00e8 che io probabilmente non avrei avuto il coraggio e l'umilt\u00e0 di permettere la pubblicazione del mio corto essendo stato escluso. Avete il mio rispetto. Il mio consiglio \u00e8: se vi piace scrivere, continuate!"
    ],
    [
        "157382",
        "GGigassi",
        "CAPPUCCETTO ROSSO NEL REGNO DI ANNONOTUIAUn\u2019ambientazione suggestiva ed evocativa, una protagonista che secondo me viene resa molto bene nel suo approcciarsi alla vita adulta e all\u2019\u201cOnore\u201d. \u00c8 entusiasta per ci\u00f2 che la aspetta e molto propositiva, ma al contempo \u00e8 ancora un po\u2019 imbranata.Immagino che l\u2019autore sia nuovo del settore e quindi abbia voluto mettere nella sua opera pi\u00f9 roba possibile (enigmi, parole-chiave, una certa levatura letteraria, loop come quello della bici, ecc.) piuttosto che concentrarsi su un solo aspetto e lavorare al meglio quello. Penso sia una cosa in cui tutti o quasi possiamo identificarci se ripensiamo ai nostri esordi nei Corti.Le dinamiche di gioco presentate all\u2019inizio mi sono piaciute, anche se i limiti della parola-chiave sembrano essere stati impostati per evitare che uno scegliesse parolacce (ma ci sono riuscito lo stesso). Non mi pare siano difficili da ricordare, pi\u00f9 che altro ho trovato che le Caratteristiche siano descritte in maniera fuorviante: una persona veloce non \u00e8 necessariamente sbrigativa o iperattiva, e per carisma si intende il magnetismo personale e l\u2019autorevolezza. Ma in effetti se in questo mondo le cose funzionano cos\u00ec l\u2019autore ha fatto bene a specificarlo.Dopo un esordio promettente confesso di essere rimasto assai frustrato nel non riuscire ad andare avanti da nessuna delle due parti (che poi sarebbe una sola ma se si sceglie una strada tocca affrontare un enigma in pi\u00f9). Stupido io, certo, ma mi auguro che quella \u201cE\u201d che in realt\u00e0 \u00e8 un 3 abbia dato da pensare anche ad altri leggiocatori\u2026 invece all\u2019enigma del paragrafo 16 avrei dovuto semplicemente capire prima che lo specchio pu\u00f2 riflettere anche dall\u2019alto e non solo di lato.Da l\u00ec \u00e8 stato tutto terreno in discesa per\u00f2 alla torre non ho capito bene quanti e quali mattoni devo contare\u2026 il disegnino in calce dovrebbe aiutarci, ma si parla di facciata destra: \u00e8 quella che vediamo nell\u2019illustrazione grande e quindi li contiamo tutti oppure essendo la facciata destra contiamo solo i due che si vedono appunto a destra?Alla fine se si sono colti gli indizi giusti (ad averli trovati, ovviamente) finire il Corto non \u00e8 molto difficile. Mi sono piaciuti i mezzi con cui l\u2019autore ha artatamente aumentato la durata della leggiocata (simpatica la bicicletta, ma anche le \u201cfinte scelte\u201d di certi paragrafi sono funzionali) mentre le instant death assolutamente casuali non mi sono parse una grande trovata.La padronanza di lessico e sintassi \u00e8 dignitosa ma non al livello delle grandi trovate dell\u2019autore, e pi\u00f9 di un paragrafo \u00e8 legato a un altro in maniera artificiosa (sin dall\u2019inizio: dal 59 al 44), il leggiocatore deve collegare autonomamente una scena con un\u2019altra. Niente di male, se non fosse per la frequenza con cui questo accade. Piccolo appunto: ho trovato pessima la scelta di mettere una numerazione alle pagine, che pu\u00f2 confondersi con i numeri dei paragrafi. Mi pare che il tema del viaggio sia stato centrato, sia in senso fisico che soprattutto nel senso di viaggio iniziatico.IL CARTOGRAFO SCOMPARSOPu\u00f2 darsi che l\u2019autore abbia prodotto il Corto in quattro e quattr\u2019otto e che per lui non sia stato assolutamente laborioso n\u00e9 documentarsi n\u00e9 realizzare le illustrazioni, ma l\u2019impegno che entrambe le attivit\u00e0 lascerebbero intendere mi fa veramente rimpiangere che non sia stato ammesso in concorso.La storia \u00e8 affascinante e il meccanismo di gioco \u00e8 semplice e intuitivo, io devo ancora capire come si mettono i link nei disegni.Forse il gioco \u00e8 un po\u2019 troppo facile e si pu\u00f2 \u201cperdere\u201d solo per distrazione o perch\u00e9 non si sono scandagliati per bene gli ambienti. La storia \u00e8 lineare e presenta un unico percorso, da sbloccare selezionando la scelta giusta che ci permette di accedere alla sequenza corretta, cosa che come \u00e8 stato deliberato in altri casi analoghi dei concorsi passati fa di questo Corto un librogame vero e proprio. E comunque oltre alle instant death alla fine c\u2019\u00e8 il passaggio fondamentale della scelta morale. La prosa \u00e8 decisamente felice pur con qualche refuso e imprecisione lessicale (un popolo non pu\u00f2 essere \u201csontuoso\u201d). Il viaggio \u00e8 sintetico, ma c\u2019\u00e8.IL CONCORSISTAL\u2019incipit pi\u00f9 bello della storia dei Corti e forse di tutta la letteratura mondiale. Altro che \u201cMi chiamo Walter Siti, come tutti\u201d. Esilarante lo scherzone dei dadi nel regolamento.Riscalda il cuore vedere che qualcuno ci seguiva (e ci apprezzava?) in silenzio per poi omaggiarci con questo Corto. Ma ovviamente non ho molti titoli per parlare visto che per ragioni di anagrafe forumistica non sono tra gli omaggiati.Purtroppo per\u00f2 l\u2019arguzia del Corto si stempera presto in una struttura poco entusiasmante. Non \u00e8 un eufemismo: \u00e8 funzionale, gi\u00e0 vista in molti altri Corti, ma non entusiasmante: si scelgono anni e/o numeri e senza alcuna logica apparente (nessuna che io sia riuscito a cogliere, almeno) si possono perdere dita o mettersi la mano in tasca od ottenere il plus \u2013 e ovviamente ho gradito con cosa lo si ottiene, anche se \u00e8 frustrante che l\u2019autore lasci intendere di sapere chi scrisse \u201cquel\u201d capolavoro e io lo ignoro tuttora.Non penso che l\u2019autore volesse ottenere chiss\u00e0 quale risultato, ha solo voluto fare un omaggio al concorso dei Corti. D\u2019altra parte ha usato solo 15 delle 23 pagine disponibili. E il viaggio non lo si vede poi molto.Ah: in italiano si dice \u201cehi\u201d, non \u201chei\u201d\u2026Questo lo avete escluso perch\u00e9 ha definito \u201cciofeca\u201d Squilibrio, eh?IL NOSTRO PROSSIMO VIAGGIOPurtroppo dal bastiancontrario che sono (ma anche sospettando qualche colpo di scena che io avrei messo) ho rifiutato subito il \u201cviaggio\u201d e quindi mi sono spoilerato il perno attorno cui ruota il Corto.Prima di questa guasconata, mi ero fatto l\u2019idea che il Corto vertesse attorno alla scontata metafora del viaggio come avvicinamento alla morte, e se cos\u00ec fosse stato l\u2019avrei trovato assai banale. Lo stile evanescente mi ha ricordato alcuni Corti come quello della storia rivissuta dal protagonista con un sacco di finali/parole-chiave e soprattutto quello della foglia.La vicenda si svolge in maniera meccanica e straniante e tutto l\u2019interesse che avrebbe potuto avere si consuma nella consapevolezza che probabilmente non \u00e8 altro che uno sviluppo dell\u2019altro Corto IA che abbiamo letto sul Magazine, quindi senza nessuna sorpresa. L\u2019idea che da molti paragrafi tutte le scelte portino al 42 \u00e8 molto bella, finch\u00e9 non ci si accorge appunto che \u00e8 stata gi\u00e0 usata in tanti altri paragrafi!La revisione non \u00e8 stata sufficiente a correggere alcuni errori (appena li ritrovo li segnalo) e la IA ha fatto almeno un collegamento azzardato, quando dal contadino del 4 (in esterno) possiamo andare al 43 (che descrive un interno).Difficile valutare un Corto del genere, in concorso non sarebbe sicuramente stato nella mia rosa dei candidati al podio, ma mi chiedo cosa sarebbe potuto venirne fuori se l\u2019autore avesse dedicato pi\u00f9 spazio all\u2019elaborazione del Corto che non alla spiegazione della sua realizzazione.Mi riservo di approfondire ancora un po\u2019 questi Corti. Devo dire che se questo fosse stato un \u201cgirone\u201d del concorso avrei avuto molta difficolt\u00e0 a scegliere quale Corto premiare tra il primo e il secondo."
    ],
    [
        "157383",
        "Pallo",
        "Ho dato un'occhiata veloce ai 4 corti esclusi e alle prime recensioni, mi sembrano molto interessanti e mi riservo di leggiocarli nei prossimi giorni e lasciare anche un mio parere.Un plauso va sicuramente ai 4 autori/autrici per aver accettato la pubblicazione, immagino che dopo tanto lavoro (penso soprattutto a Cappuccetto e al Cartografo) dispiaccia essere esclusi dal concorso in questo modo (brutale, seppur legittimo)..."
    ],
    [
        "157384",
        "Pallo",
        "PS @GGigassi non vedo l'ora di leggere la tua recensione al mio corto di quest'anno!!! :-D"
    ],
    [
        "157385",
        "GGigassi",
        "Pallo ha scritto:PS @GGigassi non vedo l'ora di leggere la tua recensione al mio corto di quest'anno!!! :-DMa quest'anno non \u00e8 pi\u00f9 necessario mettere una recensione, giusto? Si dovr\u00e0 solo giustificare la propria preferenza tra i tre Corti."
    ],
    [
        "157386",
        "Pallo",
        "GGigassi ha scritto:Pallo ha scritto:PS @GGigassi non vedo l'ora di leggere la tua recensione al mio corto di quest'anno!!! :-DMa quest'anno non \u00e8 pi\u00f9 necessario mettere una recensione, giusto? Si dovr\u00e0 solo giustificare la propria preferenza tra i tre Corti.Beh tecnicamente no, per\u00f2, considerando che si dovr\u00e0 comunque argomentare la propria scelta, credo che molti si orienteranno sul recensire tutti i tre Corti del 'girone', anche se magari in modo meno strutturato degli anni passati e, ovviamente, senza voto. Forse \u00e8 il modo migliore, anche per offrire a tutti i partecipanti un riscontro sul proprio lavoro..."
    ],
    [
        "157387",
        "TinenTweeni",
        "Buonasera!primo post sul forum per mePartecipo per dare il mio feedback ai racconti esclusi. Inizio col primo. Poi, man mano, far\u00f2 un post per ognuno.Cappuccetto Rosso nel Regno di AnnonotuiaE' chiaro che la penna sia acerba. Per storia, scrittura e game design.Per il game design in realt\u00e0 posso \"perdonarla\" perch\u00e8 scegliere pochi e buoni elementi in un Corto non \u00e8 facile, e sono sicuro che vi era l'intenzione di provare diverse meccaniche. Consiglio: la prossima volta, meglio scegliere solo una di queste meccaniche.Per la storia noto si parla di una rivisitazione in chiave fantasy di Cappuccetto Rosso. Non \u00e8 di per s\u00e8 un male, e anzi mi sono piaciute delle cosucce come il colore del mantello, ma per il resto l'ho visto molto \"clich\u00e8ttoso\" (l'Onore, gli Arcani Magici, la Druida, la Foresta). Se si sceglie di usare un tropo come la fiaba di Cappuccetto, mi sarei aspettato il resto molto distante dal classico fantasy di redenzione per l'acquisto di poteri.Per la scrittura noto i classici errori di stile di chi sta imparando ma non \u00e8 ancora esperto: i dialoghi enunciati in stile \"biblico\" (ti parla apertamente: discorso); uso di \",\" e \";\" un po' scombinato (anche la tua mantella, non \u00e8 pi\u00f9 bianca); uso eccessivo dei ! (il pdf me ne trova 49). Non mi addentro in argomenti pi\u00f9 complessi come l'introspezione del personaggio e/o la soggettivizzazione del testo.Riassumendo, il mio consiglio \u00e8 sicuramente quello di proseguire e di non mollare. Nonostante abbia indicato diverse cose che non vanno, sono sicuro che, con il tempo e lo studio, questa penna possa riservarci grandi sorprese. Cerca un bel manuale di narrativa (o segui uno dei tanti writing coach che si trovano sul web), leggi tanti librigame e non mollare!"
    ],
    [
        "157388",
        "TinenTweeni",
        "Il cartografo scomparsoInnanzitutto complimenti all'autore/autrice per l'impegno. Personalmente non sarei assolutamente in grado di porre questa attenzione al comparto grafico. Purtroppo, non \u00e8 la sola cosa da valutare all'interno di un Corto.Come per l'altra recensione, mi esprimer\u00f2 su Storia, Stile di scrittura, game design.Nota: per \"game design\" intendo anche la struttura e i bivi, e non solo enigmi/meccaniche di risoluzione.Storia: semplice, lineare, anche questa molto clich\u00e9. Fino a circa met\u00e0 mi sembrava il pi\u00f9 tipico dei Tomb Raider, ma per fortuna qui il padre non era morto. Sar\u00e0 che probabilmente io apprezzo le storie pi\u00f9 originali, oppure, in alternativa, una storia lineare ma con un protagonista non stereotipato... ma qui purtroppo ho trovato una storia classica e una protagonista stereotipata. Nota positiva: ho notato un grosso studio di fonti (nomi precisi e studiati, ho apprezzato).Stile: mi \u00e8 piaciuto. Semplice, abbastanza soggettivizzato. Qualche errore qua e l\u00e0 (occhio alle d eufoniche, una te l'ho sicuramente beccata), a volte parecchio esterni dal punto di vista, ma si leggeva liscio.Game design: il masso che non gli ha permesso di restare a galla.Non c'era una biforcazione che fosse una: Enigma-risoluzione, enigma-risoluzione. Il finale mi dava 3 opzioni, ma era troppo tardi: avevo gi\u00e0 perso interesse a causa della mancanza di scelte reali.Carini invece gli enigmi proposti.Riassumendo: Serviva davvero poco perch\u00e9 questo testo brillasse: una bella virata all'approccio a bivi e avrebbe ottenuto un ottimo risultato, ne sono certo. D'altronde sbagliando si impara, e come dico sempre: se non sbagliassimo mai, non avremmo nulla da raccontare"
    ],
    [
        "157389",
        "TinenTweeni",
        "Il concorsistaVabb\u00e8, mi ha fatto spaccare dal ridere. Mi sembra come quell'alunno che s\u00ec, prende 2 nell'interrogazione, ma ha fatto schiantare dal ridere tutti, professore di italiano incluso.Un'idea divertente, che chiaramente non poteva rientrare per sua natura all'interno del concorso, ma che, credo io, all'interno di una votazione popolare non sarebbe andato pi\u00f9 di tanto male. Passiamo ai soliti Storia, Stile, Game design:Storia: comica, autoreferenziale, senza capo ne coda. Un twist di eventi sparati qua e l\u00e0 tutti molto ironici e divertenti.Stile: La storia si legge bene, niente da dire. Sicuramente la penna ha gi\u00e0 scritto parecchio in passato. Certo, quella \" gl' \", come anche \"hei\" mi hanno fatto un po' rabbrividire, ma ho avuto la sensazione che fossero volute, e non messe per errore.Game design: meccaniche totalmente fini a s\u00e9 stesse senza alcuna logica. Ammetto che non mi facevano nemmeno molto ridere, proprio per il loro essere sconclusionate. La struttura in realt\u00e0 buona dal mio punto di vista.Riassumendo: come scritto dai giudici, sono convinto che l'autore/trice volesse dare un omaggio in chiave comica all'evento, senza l'interesse a vincere la competizione. Sono sicuro che non sia una penna alle prime armi, e che abbia scelto appositamente questo stile scanzonatorio per farci strappare una risata."
    ],
    [
        "157392",
        "SuliLand",
        "CAPPUCCETTO ROSSO NEL REGNO DI ANNONOTUIALa lettura di questo corto \u00e8 stata piacevole. Ho trovato una buona scrittura e parecchi spunti interessanti. Seppur la storia \u00e8 ispirata a quella di Cappuccetto Rosso, l'autrice \u00e8 stata molto brava a rivisitarla e stravolgerla rendendola una nuova storia. Il mondo di gioco \u00e8 interessante e ho notato cura nella progettazione della trama.Ci sono alcuni enigmi che spesso possono confondere. Uno di questi non sono riuscito a risolverlo, ma ci\u00f2 non mi ha bloccato. Quello che non mi ha convinto \u00e8 la concatenazione dei paragrafi. Delle volte sembrava che il paragrafo che stavo leggendo non avesse nulla a che fare con quello precedente, mi sentivo sballottato da una parte all'altra (perch\u00e9 cado dall'albero e mi ritrovo a guardare nello zaino?). Capisco che i pochi caratteri e il limite di pagine porta a sintetizzare al massimo, ma davvero: bastava spendere due parole in pi\u00f9 per collegare meglio alcuni paragrafi tra di loro. L'ultima nota dolente riguarda la gi\u00e0 sollevata questione dello SHOW DON'T TELL. Sono un grande fan del TELL, ma c'\u00e8 un punto della storia, verso la fine, in cui tutto viene sintetizzato attraverso il TELL. Non dico altro perch\u00e9 non voglio fare spoiler. Secondo me tutte quelle informazioni potevano essere centellinate all'interno della storia, probabilmente creando anche pi\u00f9 suspance.Concludo con un parere generale positivo e aggiungendo una piccola nota di merito alla figura allegorica del Lupo che qui \u00e8 stata trattata in un modo che mi ricorda i personaggi mezzi fiabeschi mezzi umani del regista Matteo Garrone. Brava!IL CARTOGRAFO SCOMPARSOWow!Comprendo le motivazioni dei giudici e di altri utenti riguardo all'eccessiva linearit\u00e0 della storia, ma non la vedo necessariamente una cosa negativa. E soprattutto non credo che la storia manchi di interattivit\u00e0. Per come la vedo io:1) dal momento in cui ho la libert\u00e0 di scegliere cosa leggere o cosa non leggere, oppure di cosa leggere prima e cosa leggere dopo, credo si stia gi\u00e0 parlando di interattivit\u00e0 (ma questa \u00e8 solo la mia opinione);2) anche riguardo all'essenza del racconto \u201clibrogame o escapebook\u201d, credo che un ESCAPE sia comunque un GAME.Questo \u00e8 per ricollegarmi al discorso di Zakimos riguardo a ci\u00f2 che \u00e8 o non \u00e8 un racconto interattivo (argomento che merita di essere esteso). Sto semplificando e voglio evitare di uscire fuori tema. Quello che voglio dire \u00e8 che per me questo racconto sta, a pieno titolo, nel posto giusto: in mezzo ad altri racconti-gioco.Detto ci\u00f2, e considerando che l'eccessiva linearit\u00e0 pu\u00f2 essere un difetto ma non necessariamente, la storia mi \u00e8 sembrata molto interessante. Ben scritta, con ambientazioni ben curate e con elementi esotici che regalano la sensazione di viaggio. Le ottime illustrazioni aggiungono quel tocco 3D e rendono l'esperienza immersiva. La pi\u00f9 grande pecca \u00e8 il carattere bloccante degli enigmi.In conclusione: giudizio positivo. L'opera pu\u00f2 sicuramente essere ampliata e ulteriormente ramificata per diventare un bel libro.Nota carina e nostalgica: il deserto, la ricerca, il portale mi hanno fatto tornare alla mente le ambientazioni di alcune avventure di Paperon De Paperoni <3IL CONCORSISTAQui ho poco da dire, non perch\u00e9 non mi sia piaciuto! Mi piacciono sempre le storie dallo stile umoristico e questo racconto l'ho letto con il sorriso sulle labbra. Ma \u00e8 autoreferenziale, come gi\u00e0 stato detto. L'aspetto negativo \u00e8 che, non avendo letto tutti i racconti delle passate edizioni, non ho colto riferimenti e citazioni; l'aspetto positivo \u00e8 che mi ha fatto venire voglia di leggerli e quando li legger\u00f2 sicuramente lo far\u00f2 con uno spirito diverso. Insomma, potrebbe essere una trovata di marketing, una sorta di racconto da leggere prima di leggere tutti gli altri!Divertente la meccanica delle dita schiacciate e molto \u201csoddisfacente\u201d il finale con la mano in tasca! XDIL NOSTRO PRIMO VIAGGIOIniziata la lettura ho trovato la storia MOLTO semplice, poi ho capito perch\u00e9 (ce lo spiega l'autore stesso). Forse si sarebbe potuto dedicare meno spazio alla spiegazione del processo di creazione del racconto. Alla fine della prima run mi \u00e8 venuto da pensare che gli ultimi paragrafi sarebbero stati meglio in una prefazione, ma col senno di poi mi sono reso conto che l'effetto sorpresa che creano \u00e8 necessario per veicolare il messaggio che il corto vuole comunicare.Non voglio dire di pi\u00f9 perch\u00e9 va letto. Anche in questo caso comprendo la scelta dei giudici. Tra tutti \u00e8 forse il corto che mi \u00e8 piaciuto di meno, ma con sicurezza posso dire che questa mia nota di merito non \u00e8 rivolta a Roberto Gilli, bens\u00ec a... basta, non parlo pi\u00f9!Concludo facendomi un esame di coscienza: il mio racconto starebbe benissimo tra questi esclusi cos\u00ec come questi corti starebbero benissimo al posto del mio."
    ],
    [
        "157393",
        "giax",
        "Periodonikes ha scritto:Chiamata all\u2019avventura: Ovvero come si presenta il corto, la chiarezza del regolamento, il primo paragrafo. Sono invogliato a continuare? Le premesse mi incuriosiscono?Prima soglia: Com\u2019\u00e8 andata la prima partita? La storia e lo stile mi hanno catturato?\u00a0 Ho voglia di giocare ancora?Prova centrale: Analizzando a fondo il corto, presenta dei difetti di struttura? La parte gioco \u00e8 ben calibrata? \u00c8 un valore aggiunto o appesantisce la lettura?Mentore: Ho sempre da imparare dagli altri, quindi dopo essermi fatto una mia idea, vediamo le altre recensioni. Magari hanno notato punti di forza e di fragilit\u00e0 che io non ho visto o percepito.Elisir: Un consiglio che mi sento di dare a chi ha scritto il corto.Via del ritorno: Conclusioni.FIgo! Da vero scrittore"
    ],
    [
        "157394",
        "giax",
        "Pallo ha scritto:GGigassi ha scritto:Ma quest'anno non \u00e8 pi\u00f9 necessario mettere una recensione, giusto? Si dovr\u00e0 solo giustificare la propria preferenza tra i tre Corti.Beh tecnicamente no, per\u00f2, considerando che si dovr\u00e0 comunque argomentare la propria scelta, credo che molti si orienteranno sul recensire tutti i tre Corti del 'girone', anche se magari in modo meno strutturato degli anni passati e, ovviamente, senza voto. Forse \u00e8 il modo migliore, anche per offrire a tutti i partecipanti un riscontro sul proprio lavoro...Vere entrambe le cose. La recensione non \u00e8 obbligatoria, ma potete farla tranquillamente, anche solo per dare qualche consiglio alle autrici e agli autori coinvolti. In ogni caso, \u00e8 necessaria una giustificazione per il voto, quindi qualche argomentazione va data ugualmente.Allora, come vi \u00e8 sembrato/vi sta sembrando questo antipasto? Luned\u00ec si comincia col primo girone, spero presto di pubblicare anche le mie personali recensioni a questi quattro lavori."
    ],
    [
        "157395",
        "TinenTweeni",
        "Il nostro prossimo viaggio (ultima recensione, per ora!)Premessa: \u00e8 chiaro che non vi fosse la bench\u00e8 minima possibilit\u00e0 che questo corto sorpassasse le eliminatorie. Banalmente perch\u00e8 non \u00e8 stata un'opera di ingegno.Difficile quindi commentare tutto il resto, perch\u00e8 il mio scopo vorrebbe essere dare consigli utili all'autore, che qui \u00e8 inesistente. Per amor di completezza per\u00f2, spender\u00f2 lo stesso un paio di parole in termini di Storia, Stile, Game Design.Storia: Non c'\u00e8. La giustificazione della frase finale, personalmente, mi ha fatto trarre un sospiro di sollievo. Fosse stato scritto da un autore reale non avrei saputo nemmeno da dove cominciare con gli errori, meglio cos\u00ec ahah.Stile: L'unico lato positivo \u00e8 che rispetta la sintassi. Non star\u00f2 a perdermi nelle infinite cose che invece non vanno a livello narratologico.Game design: struttura lineare. Ovviamente non c'era nient'altro.Riassumendo: bello come esperimento, ma sinceramente non lo avrei presentato a un concorso. Al pi\u00f9 ne avrei discusso nel forum come articolo di interesse (anche perch\u00e8 \u00e8 un argomento davvero interessante)."
    ],
    [
        "157397",
        "DuckMadeOfWood",
        "Sono alla mia esperienza con i Corti di LGL, scoperti di recente sulla pagina Librogame Italia di Facebook. Ho letto alcuni dei lavori che hanno partecipato alle edizioni precedenti per prepararmi a quest'ultima edizione. Premetto che ho i Librogame nel cuore visto che sono stati per me il primo approccio al GDR (Le Colline Infernali, primo volume di Sortilegio di Steve Jackson hanno letteralmente cambiato la mia vita).Vorrei quindi cercare di portare qualche mia riflessione alla discussione sperando che possa essere d'aiuto a chi \u00e8 appassionato come me. E per partecipare al Concorso vuol dire che di passione ce n'\u00e8, come viene dimostrato.Sicuramente non voglio stroncare la creativit\u00e0 e l'innovazione, perch\u00e8 molte buone idee nascono dal tentare di esplorare nuovi orizzonti e nuovi concetti. Allo stesso tempo il Brief del concorso mira a mantenere una certa rotta e \"limitare\" il raggio d'azione: niente dadi, niente inventario, etc... Questo immediatamente esclude l'utilizzo di un regolamento alla Fighting Fantasy, per esempio, e vuole secondo me incoraggiare a focalizzarsi su narrazione, trama e scelte. Personalmente una grande fonte d'ispirazione per me sono state serie come Indiana Jones e Time Machine, dove il divertimento principale \u00e8 di leggere pi\u00f9 volte cercando di trovare il \"finale migliore\". In pratica il mio consiglio \u00e8 che per un esordiente \u00e8 forse meglio imitare le meccaniche di una serie gi\u00e0 collaudate piuttosto che cercare di usare meccaniche \"nuove\" che magari non possono non trovano una propria dimensione nel limite dei 23.000 caratteri e delle 23 pagine. Nella sopra citata serie di Sortilegio ci sono un paio di casi dove le illustrazioni diventano parte integrante del gioco (Un enigma nel volume 2 la Citt\u00e0 dei Misteri e una negozio dove esaminare diversi oggetti nel volume 3) ma non sono la meccanica di gioco principale. Di recente ho giocato alcuni librogame come 49 Chiavi di Aristea o la serie di Cthulhu di Officina Meningi dove la mappa illustrata viene usata per facilitare l'esplorazione ma anche in quei casi le mappe diventano ausilio integrato nella storia pi\u00f9 che diventare la meccanica principale.In poche parole alcune delle idee proposte fin'ora possono sicuramente trovare uno spazio pi\u00f9 adatto al di fuori dei limiti del concorso ma non sono sicuramente da non apprezzare o da non meritare\u00a0 di essere portate avanti e migliorate.Sul corto autoreferenziale (Il Concorsista) non mi esprimo in quanto non essendo parte dell'audience a cui \u00e8 sicuramente destinato e che pu\u00f2 apprezzarlo per la sua ironia non sono stato interessato a completarlo.Ho trovato il \"Nostro Prossimo Viaggio\" interessante ma devo ammettere che personalmente non mi \u00e8 piaciuto perch\u00e8 va a toccare una tematica che mi sta molto a cuore e sulla quale ho una posizione particolarmente netta (per questioni professionali) che \u00e8 diametralmente opposta al messaggio e all'opera stessa. Pertanto i miei pregiudizi non mi consentono di darne una valutazione oggettiva.Comunque, mettendo da parte gusti personali, credo che tutti i corti abbiano dei punti di forza o delle idee che sicuramente dimostrano una buona creativit\u00e0 e una notevole passione che sicuramente vanno coltivate. Io stesso spero di imparare molto da questo concorso e di leggere molti altri racconti interessanti."
    ],
    [
        "157398",
        "Martinico",
        "Ciao a tutti, sono Nicoletta e ho scritto Cappuccetto Rosso.Vi sono grata per i riscontri tutto sommato positivi verso il mio lavoro!La giuria mi aveva anticipato che se mi fossi confrontata con gli utenti del forum, avrei potuto trovare spunto per dei miglioramenti.E cos\u00ec \u00e8 stato!Sulle prime, mi rodeva essere stata scartata, e la curiosit\u00e0 di conoscerne il motivo, mi ha fatto approdare qui.Ora che ho letto i vostri commenti, comprendo appieno tutte le vostre perplessit\u00e0.Concordo con voi: i passaggi tra un paragrafo e l'altro sono spesso bruschi; la cosa \u00e8 dettata da un lato dalla fretta, ma soprattutto, dalla mia inesperienza.Il consiglio di leggere pi\u00f9 libro game \u00e8 azzeccatissimo, e non vedo l'ora di iniziare.Quasi tutti avete trovato imperdonabile che una persona cada da un albero, e nel paragrafo dopo si ritrovi a guardare dentro uno zaino. Speravo di accorciare i tempi, e invece \u00e8 stata una mossa grossolana.Avevo voglia di sperimentare anche molti enigmi e l'ho fatto.Il mio preferito \u00e8 di certo quello della Torre Batuk, non tanto per i mattoni disegnati (spero, per i miei prossimi lavori, di avvalermi di un grafico), quanto per il testo dentro al testo. Ho infatti alternato le parole dell'indovinello alle parole del depliant della Torre. Ne \u00e8 uscito a mio parere un pezzo un po' macaronico, stile che mi piace molto, e che nasconde al contempo la soluzione per finire il gioco. Infatti chi riesce a trovare la parola dentro un mattone della torre di Batuk, pu\u00f2 finire il gioco, altrimenti \u00e8 Game over.Ecco perch\u00e9 la parola da scegliere all'inizio del gioco ha tutte quelle limitazioni (non perch\u00e9 non dovesse essere una parolaccia): non doveva semplicemente coincidere con la parola risolutiva del gioco.Sono molto contenta del fatto che la storia, in s\u00e9, vi sia piaciuta. La mia rivisitazione non \u00e8 stata reputata scontata. Insomma, mi sento ripagata adeguatamente della mia fatica narrativa!Grazie!"
    ],
    [
        "157399",
        "sephirot0",
        "Cappuccetto Rosso nel Regno di AnnonotuiaBella rivisitazione della classica fiaba, la storia mi \u00e8 piaciuta e l'ho trovata ben scritta. La soluzione degli enigmi non l'ho trovata frustrante, li ho trovati tutti abbastanza semplici, a parte quello della Torre di Batuk, a cui non ho trovato soluzione finch\u00e9 non mi sono imbattuto in essa per caso.Tema del concorso centrato in pieno, il viaggio c'\u00e8 e si sente.Per me \u00e8 una promozione piena.Il cartografo scomparsoCome gi\u00e0 detto da altri l'unico bivio vero e proprio \u00e8 quello del finale, ma il racconto l'ho trovato carino, la parte grafica stupenda e il tema del concorso \u00e8 assolutamente centrato.Forse qualche piccolo refuso di troppo, ma non influiscono la mia promozione a pieni voti.Il concorsistaHo gi\u00e0 letto molto di questo racconto nelle altre recensioni prima della mia ma...imho qui siamo di fronte ad un capolavoro, che giustamente sta fuori concorso.Nessuno ha letto il paragrafo 14 non raggiungibile in nessun modo?Chiss\u00e0 come sar\u00e0 sotto la lente di Prodo, Dragan, Ald, Mormon e tutti gl'altri \"vecchissimi\" del forum.Purtroppo non c'ero ai tempi dei primi concorsi, ma li sto recuperando un po' alla volta, e qui denoto una devozione assoluta per gli autori Incip Cacca e Regolamentocacca, autori di spessore che hanno fatto la storia dei primissimi concorsi dei corti.Per me rimane il corto vincitore morale della mia personalissima classifica dei fuoriclassifica di tutte le classifiche di tutti i concorsi classificandi (si pu\u00f2 dire classificandi in questo caso?).Il nostro prossimo viaggioCome gi\u00e0 scritto da altri nelle loro recensioni all'inizio non ho capito il senso della storia, che viene spiegata nella seconda parte del racconto. Che dire, sar\u00e0 il futuro? Forse, ma non credo cos\u00ec immediato"
    ],
    [
        "157402",
        "GGigassi",
        "sephirot0 ha scritto:Il cartografo scomparsoCome gi\u00e0 detto da altri l'unico bivio vero e proprio \u00e8 quello del finalein realt\u00e0 potresti anche dare la parola d'ordine sbagliata (perch\u00e9 non hai ispezionato bene la stanza o perch\u00e9 pensi a una trappola) e ci sono ben due instant death"
    ],
    [
        "157403",
        "GGigassi",
        "Martinico ha scritto:chi riesce a trovare la parola dentro un mattone della torre di Batuk, pu\u00f2 finire il gioco, altrimenti \u00e8 Game over.infatti mangiata la foglia e morto anzitempo a una leggiocata successiva avevo pensato di scegliere come nuova parola chiave \"aiula\" ma giustamente non se ne potevano scegliere che iniziassero per A"
    ],
    [
        "157404",
        "Martinico",
        "GGigassi ha scritto:infatti mangiata la foglia e morto anzitempo a una leggiocata successiva avevo pensato di scegliere come nuova parola chiave \"aiula\" ma giustamente non se ne potevano scegliere che iniziassero per AAhaha mi sono scervellata tanto per trovare quelle regole!Confesso che ero scettica, ma dovevo trovare un finale ad effetto!\u00a0 Forse un po' forzato ma tutto sommato coerente"
    ],
    [
        "157413",
        "powerbob",
        "Tra oggi e domani lascio una mia recensione sui 4 corti... Ma intanto, godetevi il nuovo articolo della gazzetta dedicato!https://www.librogame.net/index.php/forum/topic?id=5807"
    ],
    [
        "157416",
        "Pallo",
        "powerbob ha scritto:Tra oggi e domani lascio una mia recensione sui 4 corti... Ma intanto, godetevi il nuovo articolo della gazzetta dedicato!https://www.librogame.net/index.php/forum/topic?id=5807Ora s\u00ec che il concorso dei Corti \u00e8 cominciato sul serio!"
    ],
    [
        "157430",
        "Pirata delle Alpi",
        "Capucetto Rosso nel Regno di AnnonotuiaNon \u00e8 facile proporre un opera nuova con un protagonista come Capucetto Rosso, che ha avuto almeno un milione di versioni in tutti i generi possibili e immaginabili.L'ambientazione fantasy di questo corto mi \u00e8 piaciuta molto: il discorso del matriarcato, che ogni persona deve scoprire il proprio potere (c'\u00e8 un po' di \"Encanto\" o di \"My Hero Academia\"? Solo per togliermi una curiosit\u00e0) e l'immancabile viaggio iniziatico per concocere meglio il mondo esterno e interno, riconoscere e affrontare il Male per poi trovare l'oggetto della ricerca e trasfigurarsi, benissimo.Secondo me, il tema del viaggio \u00e8 trattato bene: Capucetto fa un viaggio fisico andando di un punto A a un punto B e anche un viaggio interiore, diventendo adulta.Purtroppo, ho trovato lo stile un po' carente perch\u00e9 si passa di un paragafo al altro senza transizioni e personalmente, mi sono chiesto a volte se non ci fossero errori nei link. Sembra che chi ha scritto questo Corto abbia dato pi\u00f9 importanza alla seconda parte del racconto che non alla prima, che \u00e8 essenziale e il ritmo ne rissente.Bene gli enigmi, ma avrei preferito che i paragrafi di soluzione siano un po' pi\u00f9 chiari per far capire al lettore che ha perfettamente indovinato, ma questo \u00e8 una mia considerazione ed \u00e8 probabile che si mezzo rimbambito!In conclusione, posso dire che questo corto mi \u00e8 piaciuto nonostante qualche pecca e spero che chi l'ha scritto torner\u00e0 l'anno prossimo, forte dei consigli che i membri del forum hanno scritto!"
    ],
    [
        "157431",
        "Pirata delle Alpi",
        "Il cartografo scomparsoL'autore ha fatto un bel lavoro: una storia interessante, quasi da film d'avventura degli anni '80-'90, con una precisa e originale ambientazione storica.Lo stile letterario \u00e8 piacevole e molto scorrevole, niente da dire. La storia \u00e8 avvincente e leggerla \u00e8 stato un piacere. Il tema del viaggio \u00e8 rispettato.L'unico problema \u00e8 che c'\u00e8 pochissima interttivit\u00e0: amico autore, un librogame deve far esplorare pi\u00f9 strade al lettore, anche se queste lo portano a morire di fame e di sete nel deserto dei Dancali! Mi sono piaciuti i paragrafi con le immagini che rappresentano i PNG con cui parlare, ma quello che hai fatto somiglia pi\u00f9 a un'avventura testuale o a un escape-room che a un LG stricto sensu. Per\u00f2, hai inserito delle scelte a dei punti stratgici, soprattutto alle fine e i tuoi finali sono molto interessanti. Ma, purtroppo, mancano le possibilit\u00e0 di scelta, la libert\u00e0 di sbagliare e il piacere di ricominciare per trovare la soluzione ai problemi.Questo \u00e8 un vero peccato, perch\u00e9 se ci fosse stato un lavoro migliore per il game desgin, unito al tuo veri talenti di scrittua e di grafica, questo Corto sarebbe stato una vera forza, forse uno da podio, almeno per me.Spero che tu possa tornare l'anno prossimo, allenato e pronto alla battaglia!"
    ],
    [
        "157432",
        "Pirata delle Alpi",
        "Il concorsistaOh, il bel Corto che parla dei Corti e di LGL! Anch'io ho pensato scrivere una cosa del genere, ma non l'ho pi\u00f9 fatto.Beh, il tema del viaggio \u00e8 rispettato al 100%: un viaggio a Ginevra (si deve fare un collegamento per Milano Centrale se prendete il treno, parola di viaggiatore) e vari viaggi nel tempo, Grande Giove!La prosa \u00e8 divertente e ho riso spesso leggendolo. Le meccaniche di gioco mi hanno rammentato alcune opere di Hieronymus.Purtroppo, non tutti possono cogliere le citazioni e le gag, \u00e8 tutto il problema delle private joke.Per\u00f2, questo corto fa passare un buon mmento per chi pu\u00f2 capire le battute."
    ],
    [
        "157433",
        "Pirata delle Alpi",
        "Il nostro prossimo viaggioAmico autore, non ce l'ho con te e rispetto la tua scelta di aver sperimentato una cosa nuova.Ahim\u00e8, non credo che ci siamo: lo stile letterario \u00e8 asciutto, non comunica molto. Inoltre la trama \u00e8 del tutto assurda: si potrebbe pensare all'inizio a qualcuno con dei vuoti di memoria, ma il seguito illustra che non \u00e8 cos\u00ec. La trama \u00e8 piatta e credo che tutto il corto serva pi\u00f9 di pretesto per parlare di come \u00e8 stato scritto.Il tema del viaggio \u00e8 azzeccato, questo s\u00ec.C'\u00e8 ben poca roba a livello ludico e mi dispiace dire che non ho trovato molto interesse a questo corto, ma sar\u00e0 una cosa mia.Tengo a dire la mia sulla particolarit\u00e0 principale di questo Corto.SpoilerNo, ma sul serio? Siamo giunti a tale punto, veramente? Ma sar\u00e0 mai possibile che diventiamo sempre pi\u00f9 pigri e svogliati per far fare tutto a delle macchine, dei programmi, dei bot e non so cosa altro?Non riesco a capire perch\u00e9 c'\u00e8 gente che non fa pi\u00f9 niente, nemmeno scrivere qualcosa su un motore di ricerca, senza chiederlo ad Alexa, Cortana o Hey Google. Vi chiedo, ma perch\u00e9? Digitare qualcosa \u00e8 troppo faticoso? Capisco che questi sistemi possano aiutare una persona disabile, ma non riesco a capire perch\u00e9 un normodotato debba fare cos\u00ec.Ma qui, non stiamo parlando di Amazon, Microsoft o di Google. Stiamo parlando di una AI che ha scritto un racconto, con delle direttive date da un essere umano... e credo che sia peggio: la creazione artistica (letteratura, grafica, musica, espressione corporale) \u00e8 quello che rappresenta meglio l'essenza dell'essere umano (anche se alcuni animali dipingono, se un umano insegna loro) e il suo potere creativo che ci ha fatto uscire della giungla milioni di anni fa.Ma sembra che vogliamo far fare di tutto alle macchine e alle AI: per me va bene se una AI trova il modo di calcolare l'ora e il luogo esatto di un terremoto (ammettendo ce sia possibile) o fare calcoli complessi per aiutare l'uomo a risolvere problemi delicati, ma non per creare opere!Credo che alcune persone nascano con un talento particolare, ma deve essere coltivato, reso migliore con anni di lavoro, per permettere all'intera societ\u00e0 di andare avanti: Omero, Michelangelo, Caravaggio, Borges o Sordi non sono nati imparati, ma son diventati icone, esempi per generazioni di artisti.Con queste AI, eliminiamo tutta la nostra evoluzione intellettuale: basta inserire comandi e l'AI fa il resto. OK, per il momento \u00e8 ancora allo stadio larvale, ma immaginatevi cosa saranno queste intelligenze fra quindici o vent'anni: potranno \"dipingere\" quadri da maestro, \"creare\" film, \"suonare\" musica... e noni non faremmo pi\u00f9 niente, \"tanto ci sono le AI\" diranno i nostri discendenti.Non sono contro l'evoluzione tecnologica, altrimenti non sarei nemmeno scritto a LGL e vivrei in una capanna di legno, ma temo che stiamo tutti giocando all'apprendista Stregone. L'autore dice che dobbiamo prepararci alla convivenza con le AI, ma conviveremmo solo se lo vogliamo noi! Perch\u00e9 farci sempre imporre tutto, soprattutto le cose pi\u00f9 stupide e inutili, Facebook in primis?Scusate lo sfogo, spero di non avere ferito nessuno, chi vuole mi risponda con un PM per non intasare il topic, per rispetto della Terna e degli autori"
    ],
    [
        "157455",
        "Dlv95",
        "Ciao a tutti, sono l'autore de \"Il cartografo scomparso\". Volevo lasciare qui un commento gi\u00e0 da un p\u00f2 ma ho avuto qualche problemuccio con l'accesso. Anyway, eccomi qui!Principalmente, grazie a tutti per i feedback costruttivi, ho voluto che il corto fosse reso ugualmente pubblico proprio per ricevere dei commenti dalla community.Per prima cosa: raga, i link sulle immagini si possono mettere (credo) solo su indesign. Librogame creator o magebook (che ho comunque usato per tutta la prte di scrittura a bivi, e che ho trovato super completi e super user friendly) non credo permettano quest'opzione.Per quanto riguarda il discorso escape game/librogame, la mia modestissima opinione \u00e8 che, nel momento in cui un libro (idealmente analogico) si struttura su una navigazione ipertestuale fra i paragrafi, in un modo o nell'altro si dovrebbe trattare sempre di librigame. Poi il mio voleva essere pi\u00f9 un punta e clicca su carta che un escape game (anche nei videogiochi, per quanto le meccaniche siano simili, un escape game \u00e8 basato sugli enigmi, il punta e clicca sulla trama).E arriviamo al punto dolente, la mancanza di scelta. Ora, l'unico vero motivo per cui ci sono cos\u00ec pochi bivi \u00e8 che, purtroppo, non c'era spazio. Nella prima stesura, al momento del viaggio, potevi scegliere se partire via mare da ovest e avere un brutto incontro con una nave portoghese (all'epoca nemici giurati degli olandesi), con tanto di possibilit\u00e0 di instant death, o se partire con una carovana via terra tagliando l'europa e arrivando al porto di Brindisi. L\u00ec Johanna sarebbe stata assalita da un gruppo di briganti, anche qui con possibilit\u00e0 di instant death.Ovviamente non si pu\u00f2 valutare quello che non c'\u00e8. Ho tagliato la parte pi\u00f9 \"classica\" pensando che l'interazione con la mappa fosse la parte pi\u00f9 intrigante. Ovviamente non \u00e8 stata un'ottima scelta.Purtroppo questa meccanica che sto cercando di sviluppare avrebbe soprattutto bisogno di un sistema di inventario o di keywords (entrambe cose non ammesse, o almeno penalizzate nel concorso) per essere pi\u00f9 interessante, la meccanica del \"ricordati di guardare tutto che poi non si torna indietro\" \u00e8 molto forzata, e me ne rendevo conto gi\u00e0 scrivendo.Ultima cosa, mi rendo conto di avere delle terribili lacune di sintassi. Leggo un sacco ma proprio la grammatica \u00e8 una tragedia. Grazie per avermelo fatto notare.Grazie ancora a tutti per i feedback, e buon concorso!"
    ],
    [
        "157460",
        "F.A.S.",
        "Il cartografo scomparsoL\u2019autore, Adriano Donato La Vitola, ci regala una storia di esplorazione ambientata nell\u2019Olanda del XVII secolo, con riferimenti credibili alla cultura dell\u2019epoca come l\u2019Atlas Maior del Blaeu, il cui autore compare nel primo paragrafo come antagonista.Il racconto \u00e8 scritto in maniera scorrevole, un paio di refusi non impediscono di leggerlo, ed \u00e8 corredato da illustrazioni di buona qualit\u00e0, non richiede uso di dadi o altri strumenti aleatori, richiede per\u00f2 una buona memoria, o meglio, una buona attenzione durante la lettura per ricordare nomi o numeri che possono tornarci utili in seguito. Il racconto \u00e8 strutturato come un\u2019esplorazione a mappa, dove esaminiamo aree o oggetti rappresentati nelle illustrazioni, purtroppo di bivi ce n\u2019\u00e8 soltanto uno, alla fine, per determinare il tipo di finale.\u201cIl cartografo scomparso\u201d \u00e8 un buon racconto, curato nei particolari, che ricorda le avventure grafiche di una volta e che, confesso, mi piacerebbe vedere ampliato, considerando il talento dell\u2019autore nella scrittura e nella realizzazione delle illustrazioni. Purtroppo, il suo punto di forza \u00e8 anche il suo punto debole, in un concorso di letteratura a bivi, alle mappe dovrebbero essere alternate delle scelte che consentano al lettore di compiere azioni differenti dal semplice esplorare tutte le aree disponibili in un determinato luogo. Comunque promuovo a pieni voti questo racconto."
    ],
    [
        "157470",
        "Pallo",
        "CAPPUCCETTO ROSSO NEL REGNO DI ANNONOTUIACosa mi \u00e8 piaciuto:L'atmosfera generale del racconto a me \u00e8 piaciuta, mi \u00e8 sembrata una rilettura interessante e originale della favola.La costruzione dell'intreccio \u00e8 abbastanza accurata (mentre leggevo mi immaginavo il grafo) anche se a volte ci sono dei passaggi un po' repentini che spezzano l'armonia del racconto, probabilmente a causa dell'inesperienza.L'idea della 'parola chiave' \u00e8 molto carina ed originale.Cosa non mi \u00e8 piaciuto:Gli errori ortografici (virgole fuori posto, pi\u00f9 che altro) e i refusi... Purtroppo \u00e8 palloso ma bisogna rileggere, rileggere, rileggere fino alla nausea!Gli enigmi un po' troppo cervellotici, sebbene non proibitivi. Probabilmente c'\u00e8 stato molto studio dietro e questo \u00e8 da premiare, ma sono un po' sovrastrutturati. Cos\u00ec come sovrastrutturate sono le meccaniche: un po' di pulizia e linearit\u00e0 in pi\u00f9 avrebbero giovato.Giudizio finale:Nel complesso mi \u00e8 piaciuto e mi sono divertito. L'autrice ha stoffa e le consiglio di non desistere e di continuare a scrivere. E le rinnovo i miei complimenti per essersi messa in gioco nonostante l'esclusione!"
    ],
    [
        "157471",
        "Pallo",
        "IL CARTOGRAFO SCOMPARSOCosa mi \u00e8 piaciuto:La storia \u00e8 interessante e ben studiata, c'\u00e8 molta cura nei dettagli. Il comparto grafico \u00e8 chiaramente il punto di forza del Corto (ah, comunque i link nell'immagine si possono mettere anche con Adobe Acrobat! E, forse, ma non ci giurerei, smanettando un po' si potrebbe riuscire anche con PowerPoint o con Word) e l'esplorazione delle immagini alla ricerca di indizi fa molto avventura grafica.Mi sono piaciuti molto gli enigmi, ben realizzati nella loro semplicit\u00e0.Cosa non mi \u00e8 piaciuto:Ahim\u00e8, anche qui, purtroppo, abbondano i refusi... Ma, come ha fatto notare pi\u00f9 d'uno, la mancanza di veri e propri bivi, se non al penultimo paragrafo, \u00e8 sicuramente il pi\u00f9 grosso ed evidente difetto del Corto. Probabilmente con qualche scelta in pi\u00f9 avrebbe avuto molte pi\u00f9 chance nel concorso, perch\u00e9 per il resto non ci sono grossi difetti.Giudizio finale:Un plauso all'autore per la cura nella realizzazione (ma la prossima volta fai pi\u00f9 attenzione ai refusi), anche questo corto mi \u00e8 piaciuto e mi ha divertito leggiocarlo; mi piace molto lo stile di scrittura e spero di rivederti qui l'anno prossimo!Se questo fosse stato un girone del concorso (sto facendo le prove generali!) tra il Cartografo e Cappuccetto avrei dato il mio voto a quest'ultimo corto, soltanto per una questione di maggiore interattivit\u00e0.Sugli altri due corti fuori concorso scriver\u00f2 poi qualcosa, ma credo che gli stessi autori li abbiano presentati solo come inside joke (il Concorsista) e come esperimento sociale (Il nostro ultimo viaggio), senza reali velleit\u00e0 di competizione; quindi, li reputo proprio fuori fuori fuori concorso..."
    ],
    [
        "157475",
        "giax",
        "CAPPUCCETTO ROSSO NEL REGNO DI ANNONOTUIAUn corto, pieno di enigmi, che rilegge in chiave fantasy la favola di Cappuccetto Rosso.Mi \u00e8 piaciuta la rivisitazione della favola, utilizzata per creare una storia di formazione della protagonista. Mi \u00e8 piaciuta la maggior parte degli enigmi, pur con qualche forzatura qua e l\u00e0 (ad esempio, al paragrafo 61 si poteva aiutare chi legge suggerendo che la soluzione andava applicata pi\u00f9 tardi, evitando di bloccarlo l\u00ec). Mi \u00e8 piaciuta l\u2019idea di disseminare il racconto di indizi, indispensabili per poter prendere la scelta corretta in bivi altrimenti senza senso (ma se uno non li ha trovati, continuano a sembrare bivi senza senso: due parole nell\u2019introduzione avrebbero aiutato). Ho apprezzato la capacit\u00e0 dell\u2019autrice di giocare con le parole, a partire dal titolo e dal conteggio di vocali nelle parole (chi ha letto tutto, capir\u00e0).Mi \u00e8 piaciuto meno il generale senso di confusione che si percepisce durante la lettura, causato soprattutto da una sovrabbondanza di informazioni, dettagli, indizi ed enigmi (paragonati alla lunghezza del corto) e soprattutto dalla non rara incoerenza nel passaggio tra paragrafi. Mi \u00e8 piaciuto poco che la trama venga di fatto spiegata alla fine, senza farla vivere durante la lettura del corto: molte cose andavano introdotte prima. Mi \u00e8 piaciuto poco anche il cambio di punto di vista a met\u00e0 del paragrafo 15 (e poi nel 20), obbligatorio per spiegare, appunto, informazioni fondamentali per capire la trama. Ci sono infine errori grammaticali e logici che, sommati a una certa pesantezza (voluta) della scrittura, rendono la lettura poco scorrevole.In generale, un corto che ho apprezzato, pur dovendo superare alcuni limiti evidenti. Potrebbe essere una buona idea quella di utilizzare software come MageBook o LibroGameCreator per generare il grafo dei bivi e, da l\u00ec, individuare tutte le sequenze possibili di paragrafi per poi andare a controllare la coerenza di quello che \u00e8 stato scritto. Non \u00e8 un lavoro semplice, ma \u2013 ehi - chi ha detto che scrivere librigame lo sia?Ho percepito molta creativit\u00e0, credo serva solo un po\u2019 di esperienza per imbrigliarla in una scrittura pi\u00f9 consistente e poter produrre un elaborato finale di alto livello."
    ],
    [
        "157476",
        "giax",
        "IL CARTOGRAFO SCOMPARSOUn corto curato, dall\u2019atmosfera interessante e dai disegni evocativi, carente per\u00f2 nell\u2019interattivit\u00e0.Mi \u00e8 piaciuto il tema, una storia alla Indiana Jones, e soprattutto la cura dell\u2019ambientazione. Partendo dall\u2019Olanda e arrivando all\u2019Africa, note come i Blemmi, Mercator, Senapo e l\u2019alleanza tra Etiopia e Portogallo danno alla narrazione una tridimensionalit\u00e0 che assicura l\u2019immersione nella lettura. Ho apprezzato le illustrazioni, molto evocative, e anche la formattazione (la stessa cosa non si pu\u00f2 dire per\u00f2 dell\u2019ortografia e dei refusi).Non mi \u00e8 piaciuta, per\u00f2, l\u2019assenza pressoch\u00e9 totale di gioco. In generale, la parte \u201cgame\u201d di un librogame pu\u00f2 essere suddivisa in bivi, meccaniche ed enigmi. Di bivi qui ce n\u2019\u00e8 solo uno, importante ma che arriva troppo tardi. Le meccaniche non ci sono. Gli enigmi sono troppo semplici per dare la soddisfazione necessaria nel completarli. Ovviamente anche la parte \u201clibro\u201d \u00e8 altrettanto importante, e pu\u00f2 reggere da sola un librogame, ma deve essere di un certo livello. Qui l\u2019atmosfera c\u2019\u00e8, ma a mio parere non \u00e8 sufficiente: la storia \u00e8 troppo lineare, non ci sono colpi di scena, sviluppi inattesi, momenti adrenalinici o pathos.In generale, il corto non ha soddisfatto la mia voglia di leggere un librogame. Se l\u2019autore sar\u00e0 in grado di trovare un contenuto pi\u00f9 elaborato (nella parte game e/o nella parte narrativa) pur mantenendo l\u2019altissimo livello di forma (ambientazione + immagini/formattazione), allora potremo leggere davvero qualcosa di speciale."
    ],
    [
        "157488",
        "Martinico",
        "GGigassi ha scritto:padronanza di lessico e sintassi \u00e8 dignitosa ma non al livello delle grandi trovateCiao!!Grazie del riscontro positivo. A livello di lessico e sintassi, non credevo di essere un po' sotto le righe (altri utenti hanno notato errori di sintassi, e anche l'uso errato delle virgole).Mi potresti indicare un paio di esempi che ti hanno colpito negativamente? Ovviamente, non mi riferisco al modo brutale in cui si passa da un paragrafo all'altro, ma proprio al testo in s\u00e9.Grazie!!!"
    ],
    [
        "157489",
        "Martinico",
        "giax ha scritto:sono infine errori grammaticali e logici che, sommati a una certa pesantezza (voluta) della scrittura rendono la lettura poco scorrevole.Ciao!!Da appassionata di scrittura, sono molto curiosa di conoscere qualche esempio in cui hai trovato la lettura poco scorrevole.Quando dici: \"pesantezza della scrittura\", ti riferisci per caso all'enigma della Torre Batuk? credo che quello sia l'unico pezzo in cui sono volutamente pesante (letterario come dici tu, e che non \u00e8 piaciuto a nessuno).Ci sarebbe qualche errore grammaticale che mi vorresti segnalare? senza sottolineare i passaggi bruschi tra un paragrafo e l'altro che peccano di logica e me ne rendo conto.Grazie del tuo aiuto, ci tengo molto."
    ],
    [
        "157491",
        "Periodonikes",
        "Purtroppo sar\u00f2 molto lento a recensire, ma spero di approfondire abbastanza il feedback da dare spunti di riflessione a chi ha scritto i corti.Partiamo da Cappuccetto rosso nel regno di Annonotuia.SpoilerChiamata all\u2019avventura:Il titolo \u00e8 la prima cosa che mi intriga e prologo e primo paragrafo confermano la giocosit\u00e0 del titolo, che si preannuncia pieno di enigmi. Apprezzo la scelta della caratteristica come variabile e la storia mi sembra una buona re-implementazione con temi moderni della classica fiaba.Discorso a parte per la meccanica della parola: mi sono brillati gli occhi per l\u2019ampia libert\u00e0 di scelta, chiss\u00e0 come verr\u00e0 usata! Peccato che ci sono poche indicazioni sul tipo di parola da scegliere, nel senso: deve avere a che fare con il mio Onore? Un oggetto? Un sentimento? Avrei preferito qualche indicazione pi\u00f9 chiara, per non fare una scelta casuale. Lo stile mi piace ma non mi conquista, ma l\u2019enigma visivo al primo paragrafo mi invoglia tantissimo a continuare.Prima soglia:Scelgo la parola LIBRO e INTELLIGENZA. Risolvo l\u2019enigma, simpatico e mi fa capire il mood del corto. Prima di dormire scrivo il diario, e rimango confuso dal poter andare a trovare mia madre\u2026 Credevo di essere partita da sola. Comunque\u00a0 si rivela la scelta giusta e avanzo. Ma poi, lo shock: vengo abbandonata a tradimento dai miei cari (?) davanti alla foresta\u2026 Ma non ero gi\u00e0 partita? Sono partiti con me e sono tornati indietro? Sono confuso, ma magari questa \u00e8 una sorta di prova del fuoco\u2026 Mentre rifletto, un rumore tra le foglie. Sar\u00e0 il lupo, meglio arrampicarsi, ed ecco che entra in gioco la parola! Check su posizioni di consonanti e vocali, sistema astuto e\u00a0 in questo caso, coerentemente, il LIBRO non aiuta la salita. Cado, e guardo nello zaino, passaggio un po\u2019 brusco\u2026 Chi ha mosso le foglie? Comunque non ricordo indizi sulla direzione da prendere, e scelgo ovest, portandomi a un nuovo enigma visivo simpatico. Incontro\u00a0 un Troll, e apprezzo molto l\u2019idea di affrontarlo in modo non violento, anche se l\u2019enigma mi lascia perplesso, ma rispondo correttamente. Arrivo a Iorinno e trovo lavoro in un locale (inizio a storcere in naso, non era meglio locanda?) e lavoro in cucina. Ed \u00e8 proprio questo che sancisce la mia crescita! La mia mantella diventa rossa e posso riconoscere l\u2019anima delle persone dalla loro ombra.\u00a0 Visito la torre della citt\u00e0 con un d\u00e9pliant (la mia sospensione dell\u2019incredulit\u00e0 vacilla ancora di pi\u00f9 dopo il locale) e perdo una decina di minuti a tentare di risolvere l\u2019enigma. Non sono sicuro che sia la soluzione giusta, ma mi viene 15, stesso rimando se in questo momento \u00e8 notte. Notte nel racconto intende? Non mi ricordo nulla su che ore sono, ma avendo appena finito di lavorare immagino che sia sera, quindi continuo al 15, nel quale mi ritrovo a correre nella boscaglia insidiata da un tipo (??? Il proprietario del locale?) e c\u2019\u00e8 un cambio di telecamere che mi scombussola. Antro (???) mi ha rubato lo specchio, risultato di un complesso piano che lo vedeva come membro del mio villaggio (O.O) e ora mi ha avvicinato a Iorinno\u2026 No ok, devo aver letto il paragrafo sbagliato. Ricontrollo le scelte, mi scervello altri dieci minuti sull\u2019enigma, ma niente. Continuo al 15 e la telecamera passa nella mente di Antro. Sono spaesato, continuo a leggere e dopo questa cut-scene torniamo nei panni di Cappuccetto che va dalla nonna. Guardo le opzioni di percorso e vedo una bicicletta (? La sospensione dell\u2019incredulit\u00e0 si rompe del tutto). Comunque ricordo il mandala a spirale che ho disegnato sul diario e scelgo la prima caverna. La storia si ricollega con la fiaba originaria con l\u2019incontro del Lupo travestito da nonna e c\u2019\u00e8 un check ostico sulla parola scelta, che fallisco, e il lupo mi mangia.\u00c8 stata una lettura corposa, con una storia che si \u00e8 sviluppata, anche se ho notato qualche buco probabilmente dovuto a una progettazione non ottimale. Non mi sento molto invogliato a rileggere, ma mi rimane la curiosit\u00e0 di sapere quale parola mi poteva portare alla vittoria.Prova centrale:Sono rimasto colpito dalla complessit\u00e0 della struttura. Chi ha scritto il corto ha progettato molti salvagenti per le scelte sbagliate, con vari livelli: errori gravi portano a un secondo enigma che, se sbagliato di nuovo, porta alla ID; se risolto bene ti da una seconda chance al primo enigma, oppure ti fa ripetere la storia. Ho visto molta cura nella parte enigmistica del corto e l\u2019ho apprezzata. Il gimmick dello specchio potrebbe essere considerato borderline visti i limiti del bando, ma non lo ritengo tale perch\u00e9 sono riuscito a risolvere tutto a mente. Tranne quella dannata torre...\u00a0 Ha la sua dignit\u00e0 anche l\u2019uso delle caratteristiche, ma qui viene fuori la parte a mio avviso pi\u00f9 debole del design. La storia c\u2019\u00e8 ma le variabili hanno ampliato cos\u00ec tanto le ramificazioni da essere forse poco gestibili. Rileggendo il corto scopro che se sei appena uscita dal locale, nel paragrafo prima dice che \u00e8 mezzogiorno, mentre dopo aver incontrato Antro \u00e8 notte. Purtroppo per distrazione non ho colto questo dettaglio, facendomi prendere la direzione sbagliata. Da un lato ammetto che \u00e8 colpa della mia distrazione, ma mi chiedo: una parte cos\u00ec importante della trama pu\u00f2 essere gestita da una cosa da ricordarsi dai paragrafi passati?Insomma, la parte game, nonostante sia curata, temo che appesantisca troppo la struttura.Mentore:Concordo con i passaggi bruschi individuati anche dagli altri utenti, ma leggo che l\u2019autrice ha gi\u00e0 colto le sbavature quindi non mi dilungo. Gli enigmi di per s\u00e9 non li ho trovati troppo complessi, ma sono d\u2019accordo sul fatto che creano uno sbilanciamento nella struttura: molti paragrafi, e righe, sono dedicati alla loro soluzione e ai salvagenti in caso di risposta errata, \u201cmangiando\u201d molto spazio. Per quanto riguarda la scrittura quello che mi sento di segnalare sono le discrepanze. Forse \u00e8 un gusto mio, forse sono troppo legato al fantasy classico, forse non ho capito il genere del corto, ma vedere cose come depliant, molestatori e biciclette (citazione a Costantini???) mi ha fatto storcere il naso, soprattutto dopo un\u2019introduzione dove si parla di sciamane e druide. Ho letto tutte le discussioni ma ancora non ho capito l\u2019enigma della torre: I mattoni neri sono 11, il numero nell\u2019ombra specchiato \u00e8 15, sommati sono 26\u2026 Che \u00e8 il paragrafo finale\u2026 ma l\u2019enigma dice di usarlo subito, non alla fine\u2026 Cosa non ho capito? Help me! Comunque vedo che sono l\u2019unico che ha avuto problemi con la questione notte/giorno, quindi vado a prendere le mie pasticchette e vado a letto.Elisir:Il consiglio che sento di dare all\u2019autrice \u00e8 di semplificare. Come ha ben detto GGigassi, all\u2019inizio tutti abbiamo un po\u2019 la voglia di inserire tante meccaniche, enigmi, check. Sono divertenti ma attenzione a non sacrificare la lettura. La storia c\u2019\u00e8 ed \u00e8 strutturata, perch\u00e9 non dargli pi\u00f9 aria togliendo magari un paio di enigmi o diramazioni per arricchire qualche paragrafo? Un esempio che mi salta all\u2019occhio vedendo il grafo \u00e8 la parte finale\u00a0 (dal 54 in avanti): ben quattro scelte di cui solo una giusta, mentre le altre portano ad enigmi che portano ad altri enigmi o alla ID. Magari si poteva togliere una diramazione (l\u2019eremita?) e usare quello spazio per sistemare qualche problema altrove oppure arricchire dei paragrafi importanti.Via del ritorno:Nel complesso ho apprezzato tantissimo la voglia e l\u2019energia dell\u2019autrice: dal suo corto traspare la passione per il medium e lo studio dello stesso. Enigmi, caratteristiche, salvagenti: l\u2019inventiva non manca e anche la gestione. Ma la parte gioco va bilanciata con la storia, che deve ricevere lo stesso spazio, se non di pi\u00f9.Il tutto secondo la mia opinione soggettiva."
    ],
    [
        "157492",
        "powerbob",
        "Cappuccetto rosso nel regno di AnnonotuiaHo apprezzato molto l'idea di una reinterpretazione della fiaba classica, il concetto di trovare l'Onore non \u00e8 innovativa ma comunque non mi \u00e8 dispiaciuta e nel contesto era ben giustificata. Anche gli enigmi a specchio li ho trovati super interessanti e ben gestiti, con una difficolt\u00e0 ben calibrata (a mio avviso, sono la chicca di questo corto). \u00c8 invece un peccato che la storia fosse a tratti confusionaria. \u00c8 stata gi\u00e0 ribadita la presenza di alcuni salti davvero troppo bruschi tra paragrafi, quindi non mi ci soffermo. Quello che pi\u00f9 mi \u00e8 dispiaciuto \u00e8 stato pi\u00f9 che altro lo spiegone finale, che accenna argomenti che mai e poi mai io lettore avrei potuto intuire o immaginare nel corso della storia, e l'utilizzo della parola di 5 lettere (interessantissima come meccanica, ma piuttosto sprecata), che alla fine diventa vincolante a un'unica soluzione: se sbagli all'inizio \u00e8 finita. Le basi comunque ci sono, \u00e8 una storia grezza ma con grandissimo potenziale. Quel che manca \u00e8 solo un po' di esperienza, a cui non si pu\u00f2 certo incolpare l'autrice. D'altronde nessuno nasce imparato. Confido che il prossimo anno tu voglia offrirci un'altra storia facendo tesoro dei consigli, perch\u00e9 ho la netta sensazione che ci sorprenderai!Il cartografo scomparsoL'aspetto grafico salta subito all'occhio, ben curato sotto ogni aspetto e trasmette una perfetta esperienza da punta e clicca. Il \"difetto\", se cos\u00ec vogliamo chiamarlo, \u00e8 proprio dovuta alla sua natura, poich\u00e9 si esplorano i paragrafi senza concedere una grande interattivit\u00e0. Ma ho usato le virgolette perch\u00e9 non me la sento di considerarla una penalit\u00e0. In fin dei conti, racconti escape-book come questo rappresentano uno stile come un altro... E finch\u00e9 il lettore pu\u00f2 scegliere cosa fare, a prescindere di quanto limitate o guidate siano le scelte, non \u00e8 affatto un male. Anzi, sono sicuro che incontrerebbe i favori di una buona fetta di pubblico, accattivato anche dai disegni ad hoc. Dopotutto, pu\u00f2 risultare anche soddisfacente riuscire a risolvere i vari enigmi sparsi per poi giungere al finale, che a quel punto offre una interessante diramazione. L'unica cosa che riconosco \u00e8 che cos\u00ec facendo un lettore non rigiocherebbe mai l'intero racconto per scoprire i finali rimasti, ma si limiterebbe a consultarli facendo riferimento all'ultimo bivio della storia e nulla pi\u00f9.Il concorsistaPur non avendo colto tutte le citazioni ai primi concorso, ho comunque riso molto leggendo questo corto. Ogni tanto queste storie fanno bene, strappano una risata e danno modo di ironizzare sul concorso che tanto amiamo... E che dopo tutte queste edizioni, offre davvero tanto materiale! Il difetto principale \u00e8 ovviamente che non \u00e8 un racconto adatto a tutti, ma solo a chi conosce abbastanza bene il forum e il concorso. Quindi posso comprendere le ragioni che lo hanno portato all'esclusione. In ogni caso, l'autore si becca tutta la mia stima!Il nostro prossimo viaggioEcco, su questo corto ci sarebbe molto da parlare ma gi\u00e0 ci sono dei post nel forum che analizzano la questione. Quel che posso dire \u00e8 che speravo effettivamente, vista la moda dell'argomento, che qualcuno prendesse l'iniziativa di realizzare un corto simile. Giusto per condividere la mia opinione a riguardo, posso dire che secondo me le intelligenze artificiali possono al massimo offrire un supporto, ma dubito fortemente che saranno mai in grado di sostituire totalmente la mente e la creativit\u00e0 di uno scrittore, tanto pi\u00f9 se si parla di librigame, che per funzionare necessitano di determinate competenze (impossibili da \"insegnare\" a una macchina)."
    ],
    [
        "157496",
        "giax",
        "Martinico ha scritto:qualche esempio in cui hai trovato la lettura poco scorrevole.Ci sarebbe qualche errore grammaticale che mi vorresti segnalare?Al di l\u00e0 di alcune virgole sbagliate, in particolare tra soggetto e verbo, ti faccio qualche esempio pi\u00f9 interessante.Nell'introduzione scrivi \"La pubert\u00e0 \u00e8 arrivata, e ancora, sembri una debole lupacchiotta spaurita, abituata a vivere all\u2019ombra dei tuoi cari.\" La costruzione con \"e ancora, \" \u00e8 ricercata, e una scrittura ricercata ha il pregio di farsi notare ma il difetto di poter risultare meno leggera. Non \u00e8 un problema di per s\u00e9, ma associata alla ripetizione della frase successiva (\"Se l\u2019Onore non \u00e8ancoraall\u2019orizzonte,\") ecco che si perde scorrevolezza nella lettura.Anche la vicinanza di avverbi in -mente ottengono lo stesso effetto (par 1: dolcemente-facilmente). Molti dicono sia un errore il loro utilizzo, per me non sempre, ma se sono cos\u00ec vicini di sicuro si perde scorrevolezza nella lettura, ancora una volta.Ultimo esempio: al par 15 scrivi \"Ombre di sagge querce secolari ti fagocitano, facendoti riapparire molte miglia pi\u00f9 in l\u00e0, e permettendoti di guadagnare terreno.\" L'associazione di due aggettivi (sagge e secolari) di solito appesantisce il testo, cos\u00ec come la ripetizione di \"-ti\" (ti fagocitano, facendoti, permettendoti). Ancora una volta, non \u00e8 un errore di per s\u00e9, ma mettendo entrambe le cose nella stessa frase, la lettura scorre meno.Poi, come tutte le recensioni da queste parti, sono semplicemente impressioni personali, non sono un professore e non credo di poter insegnare niente a nessuno"
    ],
    [
        "157497",
        "giax",
        "Periodonikes ha scritto:Comunque vedo che sono l\u2019unico che ha avuto problemi con la questione notte/giorno, quindi vado a prendere le mie pasticchette e vado a lettoNo, anche io avevo avuto problemi a riguardopowerbob ha scritto:l'utilizzo della parola di 5 lettere (interessantissima come meccanica, ma piuttosto sprecata), che alla fine diventa vincolante a un'unica soluzione: se sbagli all'inizio \u00e8 finitaFossi in te, leggerei il paragrafo 23! Tutto sar\u00e0 pi\u00f9 chiaro!"
    ],
    [
        "157499",
        "Martinico",
        "Periodonikes ha scritto:Re: Corti 2023 - Fuori concorsoPurtroppo sar\u00f2 molto lento a recensire, ma spero di approfondire abbastanza il feedback da dare spunti di riflessione a chi ha scritto i corti.Partiamo da Cappuccetto rosso nel regno di Annonotuia.SpoilerHai sviscerato il mio corto come si deve, e ti rispondo alle domande!!Innanzitutto, il disegno del lupo nascondeva il numero 12 e non 15. Quindi la soluzione stava nel numero 23.Lascio a te la magia di scoprire il resto.In secondo luogo i tuoi consigli sono veramente utili, e sei il primo che nota quel dettaglio giorno/notte che pu\u00f2 portare in confusione. Sono pienamente d'accordo con te. Essendo uno snodo importante della vicenda e forse \u00e8 fondamentale, non avrei dovuto affidare questo bivio alla sola parola \"mezzogiorno\", perch\u00e9, per logica, dopo una giornata di lavoro \u00e8 effettivamente sera!Grazie per il consiglio di semplificare: \u00e8 proprio quello che far\u00f2 l'anno prossimo (anzi fin da adesso!)."
    ],
    [
        "157501",
        "Periodonikes",
        "giax ha scritto:Periodonikes ha scritto:Comunque vedo che sono l\u2019unico che ha avuto problemi con la questione notte/giorno, quindi vado a prendere le mie pasticchette e vado a lettoNo, anche io avevo avuto problemi a riguardoAh, meno male! Dico al dottore di ridurmi i medicinali allora!Martinico ha scritto:Innanzitutto, il disegno del lupo nascondeva il numero 12 e non 15. Quindi la soluzione stava nel numero 23.Lascio a te la magia di scoprire il resto.Ah ok, mi sono imbrogliato con il ribaltamento. Ora che ho capito il trucco, vorrei porre un'altra questione: risolvere l'enigma della torre (oserei dire il pi\u00f9 difficile del corto) \u00e8 condizione necessaria per arrivare all'unico finale positivo. Questa sorta di True Path \u00e8 una caratteristica che pu\u00f2 piacere come no (personalmente non apprezzo, ma de gustibus) quello che per\u00f2 mi perplime \u00e8 perch\u00e9 nascondere questa sorta di keyword nel meccanismo di scelta di parola iniziale?Io non ho risolto l'enigma, e ho passato giorni interi a giocare a Wordle nel tentativo di scovare quale parole mi permettesse di vincere. Sapere che l'unica parola \u00e8 sbloccabile solo con la risoluzione di un enigma e non con un'oculata scelta iniziale proprio per i limiti imposti dalle regole mi fa sentire un po' imbrogliato.Mi spiego meglio: se la parola giusta fosse stata otuia (in quanto da regolamento non \u00e8 specificato che la parola deve essere di senso compiuto), essendo un indizio ricavabile dal titolo e dall'uso dello specchio (posto che mi rendo conto che non si poteva per il limite che non deve iniziare per O), lo avrei accettato di pi\u00f9. Perch\u00e9 era una scelta fattibile ma che chiedeva un minimo di attenzione, e probabilmente un giocatore un po' accorto l'avrebbe trovata gi\u00e0 alla seconda run.Martinico ha scritto:In secondo luogo i tuoi consigli sono veramente utili, e sei il primo che nota quel dettaglio giorno/notte che pu\u00f2 portare in confusione. Sono pienamente d'accordo con te. Essendo uno snodo importante della vicenda e forse \u00e8 fondamentale, non avrei dovuto affidare questo bivio alla sola parola \"mezzogiorno\", perch\u00e9, per logica, dopo una giornata di lavoro \u00e8 effettivamente sera!Ti ringrazio, sono contento di sapere che il feedback \u00e8 stato utile!"
    ],
    [
        "157503",
        "Martinico",
        "Periodonikes ha scritto:Ah ok, mi sono imbrogliato con il ribaltamento. Ora che ho capito il trucco, vorrei porre un'altra questione: risolvere l'enigma della torre (oserei dire il pi\u00f9 difficile del corto) \u00e8 condizione necessaria per arrivare all'unico finale positivo. Questa sorta di True Path \u00e8 una caratteristica che pu\u00f2 piacere come no (personalmente non apprezzo, ma de gustibus) quello che per\u00f2 mi perplime \u00e8 perch\u00e9 nascondere questa sorta di keyword nel meccanismo di scelta di parola iniziale?Io non ho risolto l'enigma, e ho passato giorni interi a giocare a Wordle nel tentativo di scovare quale parole mi permettesse di vincere. Sapere che l'unica parola \u00e8 sbloccabile solo con la risoluzione di un enigma e non con un'oculata scelta iniziale proprio per i limiti imposti dalle regole mi fa sentire un po' imbrogliato.Mi spiego meglio: se la parola giusta fosse stata otuia (in quanto da regolamento non \u00e8 specificato che la parola deve essere di senso compiuto), essendo un indizio ricavabile dal titolo e dall'uso dello specchio (posto che mi rendo conto che non si poteva per il limite che non deve iniziare per O), lo avrei accettato di pi\u00f9. Perch\u00e9 era una scelta fattibile ma che chiedeva un minimo di attenzione, e probabilmente un giocatore un po' accorto l'avrebbe trovata gi\u00e0 alla seconda run.AhahaTu parli con una novellina, ma cercher\u00f2 lo stesso di spiegarti le mie ragioni!L'enigma di Batuk si risolveva divertendosi a leggere il testo nel testo.\"L' Molto enigma cervellotico di ma Batuk di si certo risolveva molto divertendosi letterario a a leggere mio il gusto. testo peccato nel non testo funzioni!\"Molto cervellotico, ma di certo molto letterario a mio gusto. Peccato non funzioni!L'importanza unica e monolitica che ho dato a questo enigma, \u00e8 una scelta presa a priori; in tutta la lingua italiana non esiste altra parola di 5 lettere e 4 vocali oltre Aiuto, e quelle che esistono, le ho escluse con la regola delle lettere iniziali da non usare.Quindi come dire: se non risolvi questo enigma come voglio io, vai all'ID. Non \u00e8 un imbroglio: chiamiamolo \"effetto speciale\". Alla fine del gioco, puoi gridare la parola Aiuto al contrario, compiacendoti del fatto di aver letto in modo giusto il dannato depliant. Era proprio una mia scelta non lasciare via d'uscita!..... Ma nessuno si \u00e8 avventurato a leggere il depliant!!Probabilmente, non ci dovrebbe essere un unico modo per completare un corto; bisognerebbe lasciare aperte altre strade."
    ],
    [
        "157504",
        "Martinico",
        "giax ha scritto:faccio qualche esempio pi\u00f9 interessanteTutti esempi molto e dannatamente interessanti!E li sottoscrivo tutti!"
    ],
    [
        "157506",
        "Periodonikes",
        "Martinico ha scritto:L'importanza unica e monolitica che ho dato a questo enigma, \u00e8 una scelta presa a priori; in tutta la lingua italiana non esiste altra parola di 5 lettere e 4 vocali oltre Aiuto, e quelle che esistono, le ho escluse con la regola delle lettere iniziali da non usare.Quindi come dire: se non risolvi questo enigma come voglio io, vai all'ID. Non \u00e8 un imbroglio: chiamiamolo \"effetto speciale\". Alla fine del gioco, puoi gridare la parola Aiuto al contrario, compiacendoti del fatto di aver letto in modo giusto il dannato depliant. Era proprio una mia scelta non lasciare via d'uscita!Questo mi \u00e8 chiarissimo, e condivido la scelta di mettere il finale migliore raggiungibile solo tramite un impegno maggiore da parte di chi legge.A questo punto quello che mi chiedo come giocatore \u00e8 la scelta della meccanica della parola. Posto che hai deciso che per vincere l'unico modo \u00e8 risolvere l'enigma della torre, vediamo a cosa serve la parola iniziale:Ci sono due check, al 34 e al 45, che ti aiutano secondo alcuni parametri. Sono due paragrafi non obbligatori, quindi c'\u00e8 la possibilit\u00e0, in una run, di non vedere mai utilizzata la parola se non nel check finale che porta la tua scelta iniziale a essere ininfluente.Quindi mi chiedo: togliendo la meccanica della parola, cosa sarebbe cambiato?Abbiamo due punti su cui lavorare: i due check al 34 e 45 e il check finale.Come gi\u00e0 detto da Zakimos, hai elaborato dei simpatici generatori randomici sfruttando nome e cognome di chi legge, un'idea poteva essere metterli anche in questi due check.Metodi tra l'altro molto carini e che a me sono piaciuti, cos\u00ec chi legge sente anche una maggiore personalizzazione. Magari nelle regole si pu\u00f2 suggerire di dare un nome e un cognome a Cappuccetto Rosso, in modo da rendere le partite variegate anche a chi ha sempre lo stesso nome, come suppongo il 99% delle persone.E il check finale? Senza la scelta della parola iniziale, si poteva sostituire al paragrafo 23 un indizio bonus come \"Se sei contro il lupo, per usare lo specchio contro di lui, aggiungi 49 al paragrafo in cui ti trovi in quel momento\" o cose simili. Rimane il concetto che senza risolvere la torre non accedi al finale bonus.Quando parli di effetti speciali immagino che tu intenda, correggimi se sbaglio, l'effetto sorpresa di chi legge che, dopo essersi scervellato per trovare una parola adatta (Cosa che immagino far\u00e0 dalla seconda run) scopre che la soluzione \u00e8 nell'enigma della torre.Io ti posso portare la mia esperienza: a prescindere dal mio errore che mi ha fatto saltare l'incontro con Antro, anche nelle run successive non sono riuscito a risolvere l'enigma. Quindi ogni mia run finiva con un inevitabile ID a un passo dalla fine. Dalla terza run non sono nemmeno partito perch\u00e8 non trovato una parola che mi facesse superare il check, portandomi ad abbandonare la lettura e chiedere aiuto sul forum, quindi senza la possibilit\u00e0 di riaffrontare l'enigma della torre (che, mea culpa, non ho pensato che potesse essere la chiave per vincere il libro).Guardiamo il tutto da un altro punto di vista. Teniamo la meccanica della parola e teniamo l'effetto speciale della sorpresa a fine libro.La prima cosa che mi viene in mente \u00e8 pensare a tre finali: ID, finale vero e bellissimo (e li hai gi\u00e0) e finale \"s\u00ec ok carino\". Al check finale lasciamo le condizioni che ci sono, pi\u00f9 un'altra condizione: \"Se la tua parola ha pi\u00f9 consonanti che vocali, vai al 76\", paragrafo in cui c'\u00e8 il finale \"s\u00ec ok carino\".Un esempio che mi viene in mente te lo faccio sotto spoiler perch\u00e9 riguarda un corto in gara che sono sicuro che hai letto:SpoilerParlo di Terra Promessa, dove chi ha scritto il corto ha inserito tre finali che ben si prestano alle caratteristiche sopra indicate:9: Finale brutto, praticamente una ID3: Finale s\u00ec, ok carino. \"Facilmente\" raggiungibile44: Finale bello e soddisfacente ma raggiungibile con un True Path abbastanza stretto frutto di una scelta iniziale precisa da parte di chi legge.Con tutto questo non voglio essere pedante ma solo approfondire questo confronto che sta nascendo, nella speranza che possa esserti utile a migliorare e anzi, sono curiosissimo di altri pareri anche totalmente opposti al mio che magari \u00e8 solo frutto di un gusto personale"
    ],
    [
        "157511",
        "Martinico",
        "Pirata delle Alpi ha scritto:Bene gli enigmi, ma avrei preferito che i paragrafi di soluzione siano un po' pi\u00f9 chiari per far capire al lettore che ha perfettamente indovinato, ma questo \u00e8 una mia considerazione ed \u00e8 probabile che si mezzo rimbambito!Ciao Pirata delle AlpiNo, direi che questo tipo di legame fra un paragrafo e l'altro \u00e8 un ottimo suggerimento per rendere tutto meno confuso, e ne far\u00f2 tesoro"
    ],
    [
        "157529",
        "Mork il corsaro",
        "Ahrrr, Polly! Chiama la ciurma in adunata!!!Preparate i cannoni! Mercantile in vistaaaa!!!!"
    ],
    [
        "157534",
        "GGigassi",
        "Martinico ha scritto:GGigassi ha scritto:padronanza di lessico e sintassi \u00e8 dignitosa ma non al livello delle grandi trovateCiao!!Grazie del riscontro positivo. A livello di lessico e sintassi, non credevo di essere un po' sotto le righe (altri utenti hanno notato errori di sintassi, e anche l'uso errato delle virgole).Mi potresti indicare un paio di esempi che ti hanno colpito negativamente? Ovviamente, non mi riferisco al modo brutale in cui si passa da un paragrafo all'altro, ma proprio al testo in s\u00e9.Grazie!!!Ti faccio solo un sunto di quello che ho trovato a una prima lettura delle prime pagine, purtroppo il tempo \u00e8 quello che \u00e8!\u201criconnetter\u00e0\u201d ha un gusto un po\u2019 tecnologico/digitale che non si sposa bene con l\u2019ambientazione fiabesca, ma \u00e8 un gusto personale.Come avevo gi\u00e0 scritto (se ricordo bene\u2026) \u201cvelocit\u00e0\u201d indica una persona veloce quando serve, non necessariamente sbrigativa (uno che taglia corto o che fa le cose alla buona) o iperattiva (frenetica), cos\u00ec come il carisma \u00e8 il magnetismo personale, l\u2019autorevolezza, il savoir-faire mentre tu lo hai declinato come empatia (cio\u00e8 riuscire a entrare nei panni degli altri) e spirito di osservazione. Ma come scrissi (o almeno credo) pu\u00f2 darsi che tu abbia segnalato il significato delle Caratteristiche proprio per specificarne il significato in questo contesto rispetto al senso comune.C\u2019\u00e8 una virgola di troppo tra \u201caffine alla tua Caratteristica\u201d (soggetto) e \u201cpu\u00f2 rivelarsi\u2026\u201d (verbo).Al paragrafo 6 hai scritto \u201cgran ch\u00e9\u201d staccato.Al 9 parli di \u201ccespugli di fiori\u201d, ma \u00e8 un po\u2019 pleonastico, forse era meglio parlare di cespugli fioriti. E poi \u201csulle pareti\u201d?! I cespugli crescono al suolo.All\u201911 c\u2019\u00e8 ancora una virgola tra soggetto e verbo, ecc.Ma forse rileggendo la tua domanda mi accorgo che forse non era esattamente quello che volevi.Diciamo che siccome il soggetto unisce elementi fiabeschi con altri esoterici secondo me ci sarebbe stato bene un tono generale un po\u2019 meno colloquiale, ma \u00e8 una questione di gusti."
    ],
    [
        "157539",
        "Martinico",
        "GGigassi ha scritto:secondo me ci sarebbe stato bene un tono generale un po\u2019 meno colloquiale, ma \u00e8 una questione di gusti.Grazie delle tue osservazioni.\u00c8 vero, \u00e8 poco ricercato il lessico, ci faccio caso ora.Bene, ottimo"
    ],
    [
        "157607",
        "Periodonikes",
        "Prima di buttarmi sui corti della settimana 2, ho analizzatoIL CARTOGRAFO SCOMPARSOSpoilerChiamata all\u2019avventura:Bene benissimo! La grafica accattivante mi cattura subito, sembra di leggere un prodotto finito! Nessun regolamento e mi immergo subito nella storia: mi piace lo stile, la storia mi attira e apprezzo la strizzata d\u2019occhio agli appassionati.Molto curioso, ho come l\u2019impressione che avr\u00f2 delle belle soprese\u2026Prima soglia:\u2026 E infatti. Che meraviglia l\u2019illustrazione interattiva! Leggo la lettera, esploro la libreria, ammiro il quadro, esamino la mappa dell\u2019Africa e infine apro il mappamondo. La quantit\u00e0 e qualit\u00e0 delle illustrazioni \u00e8 notevole, mi fanno calare perfettamente nell\u2019ambientazione. Trovo la vera lettera di mio padre e parto per l\u2019Africa e dopo qualche paragrafo senza scelte eccomi di nuovo in una mappa interattiva! Che esploro completamente, parlando con tutti i personaggi del luogo\u2026 Peccato abbiano tutti approcci simili verso i turisti\u2026 Comunque raccolgo gli indizi e parto insieme alla guida alla ricerca di mio padre. Quando lo trovo lo aiuto a risolvere l\u2019enigma del portale ed ecco che scopriamo la citt\u00e0 sotterranea, governata nientepopodimeno che da Prete Gianni! Una serie di rivelazioni ci fa cadere la mandibola, fino alla scelta: restare o andarsene? Io e mio padre scegliamo di restare per studiare tutte le meraviglie di questa citt\u00e0, anche se poi, dopo anni e anni, riprendo la mia avventura.La storia \u00e8 molto fantasiosa e ha saputo coinvolgermi, ma la struttura ne ha rallentato il ritmo: permettendomi di vedere tutti i paragrafi fin da subito, non mi ha lasciato la voglia di riprovare.Prova centrale:Le illustrazioni che accompagnano la lettura sono perfette per calare chi legge nell\u2019ambientazione. La storia \u00e8 intrigante e incalzante. Apprezzo come chi scrive abbia voluto inserire elementi game per dare profondit\u00e0 all\u2019esperienza: tre enigmi (uno dei quali cos\u00ec spietato da avere ben due ID), finali multipli, esplorazione libera; quest\u2019ultima caratteristica, purtroppo, \u00e8 anche la maggiore fragilit\u00e0 del corto. Potendo esplorare tutti i paragrafi senza un limite di tempo o di rischio di morte, rimane solo una sensazione di una storia lineare frammentata in paragrafi. Questo poi porta anche a ripetizioni a tratti fastidiose (ad esempio nel villaggio, dove ogni persona ti accoglie pi\u00f9 o meno nello stesso modo). Per quanto riguarda gli enigmi li ho trovati di facile risoluzione (anche grazie appunto alla libert\u00e0 di esplorazione) e l\u2019enigma al 5 non fornisce una fuga nel caso non sappia come risolverlo. Posso andare avanti a caso finch\u00e9 non indovino? Ok ma non \u00e8 molto elegante, senza nemmeno una regola che mi faccia capire il paragrafo giusto, oltre al fatto che poteva anche farlo mio padre.Questo corto \u00e8 stato molto curato nell\u2019aspetto grafico e nella storia, ma non abbastanza nell\u2019aspetto gioco.Mentore:Anche io ritengo che gli escape-book possano essere classificati come librogame, e non penso che questo aspetto, da solo, valga l\u2019esclusione dal concorso. Penso che nel caso di un Escape-book che offre solo enigmi, questi debbano essere di una difficolt\u00e0 abbastanza tosta da risultare soddisfacenti da risolvere, mettendo alla prova anche le capacit\u00e0 enigmistiche di chi legge, mentre in questo caso i tre enigmi proposti sono tutti enigmi in cui bisogna ricordarsi un indizio trovato nei paragrafi precedenti. Che di per s\u00e9 non \u00e8 un approccio sbagliato, ma combinato con la completa libert\u00e0 di esplorazione senza qualcosa per generare tensione (ID frequenti o un contatore di tempo) mi hanno fatto vivere il corto senza il \u201cbrivido della sfida\u201d.Elisir:Il primo consiglio che mi verrebbe da dare \u00e8 quello di inserire scelte sentite dal lettore: ma forse usciamo dal genere del corto. Parlando di Escape-book, quello che consiglio \u00e8 di inserire enigmi ci complessit\u00e0 crescente e anche diversi tra di loro: oltre a quelli risolvibili con indizi trovati precedentemente, magari inserirne qualcuno logico, matematico, visivo/spaziale (perfetti anche vista la competenza come illustratore!). Oppure inserire un timer, qualcosa che renda le scelte esplorative di un certo peso (guardare il quadro o la libreria? Ho poco tempo, meglio sceglierne solo una). Inoltre consiglio anche di inserire vie di fuga in caso di impossibilit\u00e0 nella risoluzione, magari potrebbe essere un modo per avviare qualche percorso alternativo!Via del ritorno:Nel complesso \u00e8 un ottimo corto, soprattutto la parte grafica e la storia. Purtroppo le scelte di game design rallentano il ritmo e gli enigmi semplici e simili tra loro non danno quel senso di sfida che mi fa apprezzare un Escape-book.Il tutto secondo la mia opinione soggettiva."
    ],
    [
        "157609",
        "Dlv95",
        "Ciao, non ho mai risposto ai singoli feedback sul corto (li ho comunque letti tutti e li ho trovati molto utili), ma volevo ringraziarti per aver fatto notare la mancanza di un countdown o comunque un qualche \"ostacolo\" alla libera esplorazione della mappa. Mi sembra un punto molto interessante su cui lavorare, insieme, chiaramente, ai bivi (che, come detto in un precedente messaggio, ho letteralmente tagliato per problemi di spazio, dando priorit\u00e0 alla mappa) e a un sistema di inventario, che per quello che ho in mente \u00e9 praticamente fondamentale. Volevo anche sottolineare che, assurdo da dire ma \u00e9 cos\u00ec, non sono assolutamente un fan degli escape book, quanto delle vecchie avventure grafiche. Il mio obiettivo sarebbe realizzare un bel prodottino con molte interazioni coi png, trovare chiavi, quel genere di meccaniche da vecchio videogame, ma su carta. \u00c9 un primo esperimento e, nonostante l'esclusione, sono felice che i feedback siano in generale abbastanza positivi."
    ],
    [
        "157613",
        "Budellaro",
        "Dlv95 ha scritto:vecchie avventure grafiche. Il mio obiettivo sarebbe realizzare un bel prodottino con molte interazioni coi png, trovare chiavi, quel genere di meccaniche da vecchio videogame, ma su carta.Bellissimo! Coraggio, fallo! Hai gi\u00e0 almeno un lettore :-)"
    ],
    [
        "157615",
        "Pallo",
        "Budellaro ha scritto:Dlv95 ha scritto:vecchie avventure grafiche. Il mio obiettivo sarebbe realizzare un bel prodottino con molte interazioni coi png, trovare chiavi, quel genere di meccaniche da vecchio videogame, ma su carta.Bellissimo! Coraggio, fallo! Hai gi\u00e0 almeno un lettore :-)Due! Anzi, se dovessero servirti beta-reader fammi un fischio"
    ],
    [
        "157632",
        "Periodonikes",
        "Dlv95 ha scritto:Ciao, non ho mai risposto ai singoli feedback sul corto (li ho comunque letti tutti e li ho trovati molto utili), ma volevo ringraziarti per aver fatto notare la mancanza di un countdown o comunque un qualche \"ostacolo\" alla libera esplorazione della mappa. Mi sembra un punto molto interessante su cui lavorare, insieme, chiaramente, ai bivi (che, come detto in un precedente messaggio, ho letteralmente tagliato per problemi di spazio, dando priorit\u00e0 alla mappa) e a un sistema di inventario, che per quello che ho in mente \u00e9 praticamente fondamentale.Sempre felice di dare una manoDlv95 ha scritto:Volevo anche sottolineare che, assurdo da dire ma \u00e9 cos\u00ec, non sono assolutamente un fan degli escape book, quanto delle vecchie avventure grafiche. Il mio obiettivo sarebbe realizzare un bel prodottino con molte interazioni coi png, trovare chiavi, quel genere di meccaniche da vecchio videogame, ma su carta. \u00c9 un primo esperimento e, nonostante l'esclusione, sono felice che i feedback siano in generale abbastanza positivi.L'idea \u00e8 notevole! E con la tua bravura nelle illustrazioni pu\u00f2 venire davvero un bel prodotto! Prova a contattare anche Zamanni, se non sbaglio aveva accennato anche lui a un progetto simile con Rotelli. Magari pu\u00f2 darti qualche dritta!"
    ],
    [
        "157633",
        "micatrix",
        "Ti consiglio di dare un'occhiata a 49 Chiavi uscito ormai quasi un anno fa a Modena che \u00e8 proprio un'avventura grafica su carta"
    ],
    [
        "157693",
        "sephirot0",
        "Ma tutti qui? Non si presenta pi\u00f9 nessuno?"
    ],
    [
        "157702",
        "GGigassi",
        "Almeno FinalFabbiX potrebbe presentare il suoMi \u00e8 rimasta molta curiosit\u00e0 per quello col bug, anche"
    ],
    [
        "157714",
        "giax",
        "sephirot0 ha scritto:Ma tutti qui? Non si presenta pi\u00f9 nessuno?Gli autori/autrici degli altri sei corti hanno preferito non pubblicare nulla. Sono entrambe scelte legittime: sono convinto che chi ha deciso di pubblicare abbia ottenuto molti consigli validissimi dai quali poter partire per migliorarsi. D'altro canto, gli altri riceveranno comunque in privato le recensioni di noi tre organizzatori (probabilmente a fine concorso, non so se riusciremo a inviarle prima) e avranno la possibilit\u00e0 di utilizzare i corti in altri concorsi. Dipende molto dallo scopo per cui si partecipa."
    ],
    [
        "157722",
        "Periodonikes",
        "Seguendo il consiglio della pagina dei corti, ho dato la precedenza aIL NOSTRO PROSSIMO VIAGGIOIn questo caso, ancora pi\u00f9 che negli altri, consiglio di leggere il corto prima della recensione sotto spoiler.SpoilerChiamata all\u2019avventura:Il corto parte senza prologo ne regole, mi aspetto una SLATA. Il primo paragrafo spiega poco, parte in quarta e mi chiede di fare subito una scelta. Sono incuriosito da dove vuole andare a parare, ma le premesse non mi hanno conquistato.Prima soglia:Salgo sul treno e parlo con il capotreno, che non sa niente del mio viaggio e mi guarda con aria perplessa. Allora accetto l\u2019aiuto di un uomo anziano, ma che mi rifila la storia della sua vita senza spiegarmi l\u2019obiettivo del mio viaggio, e poi il mio viaggio finisce. Un sistema di loop mi permette di ricominciare, ma senza una giustificazione\u2026 Forse se scelgo di ricominciare ogni giorno ricevo una chiamata che mi invita a fare questo viaggio? Ok allora.Questa volta compio il viaggio fino alla fine e cerco indizi (peculiare come il capotreno annunci che questa \u00e8 la mia fermata, nella run prima mi aveva detto di non sapere nulla. Comunque finisco al Museo e rubo una mappa che mi permette di trovare un tesoro, ma mi sento in colpa e lo restituisco. Ancora finale a loop ma chi scrive mi vuole dire qualcosa. Viaggio infinito\u2026 Sono curioso di capire dove vuole andare a parare.Questa volta chiedo informazioni agli altri passeggeri, ho come la sensazione che l\u2019interazione con le altre persone sia la chiave: molti mi guardano con aria perplessa, poi scopro che un uomo sospetto mi segue, sento di essere vicino alla soluzione. Lo semino e entro in una trattoria, dove chiedo informazioni e le persone mi guardano con aria perplessa (le ripetizioni del testo iniziano a infastidirmi). Un contadino mi parla del tesoro, ma ho gi\u00e0 percorso quella strada quindi continuo a chiedere informazioni, e la maggior parte mi guarda con aria perplessa (XD) fino a che non trovo le tracce dell\u2019uomo che mi sta seguendo\u2026 Ci siamo! E niente, \u00e8 un amico che voleva farmi uno scherzo, e gli chiedo come mai questa messa in scena, e poi di farmi capire il significato dietro a tutto questo: quello che importa \u00e8 il viaggio e non la destinazione\u2026 Mmm ok. Per\u00f2 sblocco il finale vero e BOOM. La vera rivelazione.Ora capisco molte cose e mi leggo per bene quello che vuole dirmi. Un esperimento interessante, chi scrive si rende contro dei limiti del corto, ma il messaggio che ci vuole mandare \u00e8 la potenzialit\u00e0 dello strumento.Un corto che (al netto dei loop permessi dal testo) non \u00e8 fatto per essere riletto ma per mandare un messaggio.Prova centrale:In realt\u00e0 non penso sia di particolare interesse un\u2019analisi approfondita del corto. Le parti migliorabili sono evidenti persino all\u2019autore. Quindi sfrutto questo spazio per le considerazioni a cui il corto stesso spinge.Quando l\u2019autore scrive che non ha voluto modificare per niente ci\u00f2 che ha scritto l\u2019IA la prima cosa che ho pensato che un lavoro interamente fatto da un\u2019IA non pu\u00f2 essere perfetto senza l\u2019intervento umano, la cosa poi \u00e8 rinforzata dai vari esempi di kenfalco nella sessione apposita. In particolare mi vengono in mente le difficolt\u00e0 di Midjourney nel fare mani e denti. L\u2019autore ci comunica la meraviglia del fatto che, anche se non perfetto, il tutto \u00e8 stato realizzato in pochi millisecondi in un dialogo tra autore e IA. Io, leggiocatore del risultato, non ho trovato questo dialogo, non ho sentito le \u201cscelte\u201d dell\u2019autore mentre si interfacciava con l\u2019IA. Io ho letto un corto-gioco che non ho apprezzato poi cos\u00ec tanto. Per gusto personale, probabilmente. Probabilmente, se avessi interagito io con l\u2019IA, avrei chiesto sviluppi pi\u00f9 vicini ai miei gusti, con uno stile pi\u00f9 vicino ai miei gusti e forse, chiss\u00e0, con \u201cinfinito tempo\u201d avrei ottenuto il MIO librogame perfetto. Quello che mi sento di concludere \u00e8 che l\u2019IA forse \u00e8 solo un medium diverso, un videogioco di avventura testuale con scelte infinite. Quindi, come medium diverso, va esperito nel suo contesto e immagino possa dare grandi soddisfazioni. In conclusioni questo corto mi ha fatto provare la sensazione di quando un amico ti fa vedere un \u201cvideo divertentissimo\u201d dal suo cellullare, ma in un contesto sbagliato. La maggior parte delle volte non rido, anche quando dice \u201cAdesso arriva la parte migliore!\u201d. Magari capisco la potenzialit\u00e0 del video, ma il modo in cui lo guardo ne fa perdere la potenzialit\u00e0.Mentore:Sono d\u2019accordo nel dire che l\u2019IA \u00e8 uno strumento al servizio dello scrittore, che pu\u00f2 aiutare in alcune cose ma faticher\u00e0 a sostituirlo in altre. Tutto dipende da come lo usiamo. Come ho letto dai commenti, praticamente nessuno ha apprezzato \u201cla prima parte\u201d, che \u00e8 dichiaratamente lasciata come \u00e8 uscita dall\u2019AI. Idem, io. Il vero focus del corto \u00e8 in quei 3 paragrafi finali che stimolano la discussione e la riflessione, che ho apprezzato.Elisir:Cara IA, attenta alle ripetizioni e verticalizza di pi\u00f9 i personaggi!Via del ritorno:Un corto per riflettere e discutere. E\u2019 quello che vuole essere. Sarei giusto curioso di avere altri approfondimenti da parte dell\u2019autore, anche se gi\u00e0 Kenfalco ha fatto (e sta facendo) un ottimo lavoro su come si interagisce e lavora con un\u2019IA.Il tutto secondo la mia opinione soggettiva."
    ],
    [
        "157762",
        "F.A.S.",
        "Cappuccetto Rosso nel Regno di Annonotuia\u00e8 un racconto scorrevole, ricco di invenzioni simpatiche, in un\u2019ambientazione che richiama le ricerche etnologiche sulle fiabe, e si sviluppa come un racconto di formazione della protagonista che svolge un rito di passaggio avventurandosi sola nella foresta.Il regolamento \u00e8 semplice, prevede la scelta di una caratteristica e la scelta di una parola che serve a tenere traccia dello sviluppo della storia cambiando quando c\u2019\u00e8 un punto di passaggio nella trama, forse in maniera un po\u2019 troppo macchinosa.Letto il racconto, mi piacerebbe leggere il seguito, le avventure di Cappuccetto assieme alla nonna."
    ],
    [
        "157793",
        "F.A.S.",
        "Il concorsista\u00e8 un racconto goliardico-celebrativo del Concorso dei Corti, scritto in maniera scorrevole, a parte qualche refuso, ricco di citazioni colte, con una verve comica inarrestabile, soprattutto nell\u2019applicazione dell\u2019unica regola che prevede la perdita delle dita della mano. A fine racconto, il conteggio delle dita superstiti stabilisce la misura del nostro successo nel districarci nel true path serrato del corto, con tanto di paragrafo trappola, se si sono fatti male i conti, e paragrafo \u201cfantasma\u201d non collegato agli altri. Peccato sia stato escluso dal concorso e peccato fosse troppo breve, mi sarebbe piaciuto leggere di pi\u00f9."
    ],
    [
        "157794",
        "F.A.S.",
        "Il nostro prossimo viaggio\u00e8 un racconto a bivi tipo Scegli la tua avventura, dove la trama e i finali cambiano a seconda delle scelte intraprese, scritto con l\u2019ausilio di una IA. Devo dire che l\u2019ho trovato abbastanza piatto e monotono, a volte infarcito di banalit\u00e0 sulla vita, con qualche errore di troppo malgrado le correzioni umane. Questo racconto dovrebbe rassicurare i detrattori delle IA, dalla banalit\u00e0 del racconto non credo che le IA siano ancora in grado di scatenare una guerra nucleare per eliminare l\u2019umanit\u00e0 in quanto pericolo per la Terra."
    ],
    [
        "157968",
        "Mork il corsaro",
        "F.A.S. ha scritto:ricco di citazioni colteAhrrr, Polly! Chiama la ciurma in adunata!!!Preparate la passerella per un bel salto nell'oceano. Nessuno coglie nulla dalla mia nave, \u00e8 tutto mio! M I O!!! Capito!"
    ],
    [
        "159348",
        "sephirot0",
        "Sommo Mork, stiamo leggendo (forse a tua insaputa) il tuo corto sul gruppo Facebook \"Le letture a bivi della tovaglia\".Ci stavamo chiedendo se per caso non ci fosse un po' di Another World nel tuo racconto"
    ]
]