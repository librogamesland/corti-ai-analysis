[
    [
        "158064",
        "FinalFabbiX",
        "SETTIMANA #6 (fino a dom 2)16 - Veggenti tra i vermi17 - Non era un cinghiale18 - La ParodisseaVotate scegliendo quale dei tre volete in finale. Lasciate un commento (bastano poche righe) dove spiegate perch\u00e9 avete preferito quel corto rispetto agli altri due, tenendo conto anche di:- Quanto i corti siano attinenti al tema il viaggio- Quanto i corti siano facili da giocare tenendo tutto a mente, utilizzando al massimo le ditaSolo chi vota 3 volte potr\u00e0 votare anche il ripescaggio e le finali.Buona lettura!"
    ],
    [
        "158069",
        "GGigassi",
        "Girone interessante. Probabilmente non ai livelli di altri ma non mancano stimoli originali, come soggetti o come meccaniche di gioco."
    ],
    [
        "158072",
        "ffdesign",
        "L'intro di veggenti tra i verni mi ricorda tantissimo l'astronomican di Warhammer 40k. Vediamo come si sviluppa."
    ],
    [
        "158073",
        "Prodo",
        "Bel girone anche questo e senza indugi vado a commentare1) Veggenti tra i vermi parte benissimo, letta l'introduzione e il primo paragrafo ho pensato che potenzialmente potevo trovarmi di fronte a un piccolo capolavoro. Continuando con la lettura e ultimando l'opera in tutte le sue diramazioni il mio giudizio si \u00e8 parzialmente ridimensionato. Nel senso che il corto \u00e8 scritto molto bene, tecnicamente non ha errori ed \u00e8 solido, e sia l'intreccio che il sistema di gioco ideati sono interessanti. Per\u00f2 entrambi hanno una pecca che, pur non compromettendone la validit\u00e0 (lo ritengo un buon lavoro e spero che questo sia chiaro) ne limitano in parte le potenzialit\u00e0. Le regole create per esempio non si adattano benissimo alla natura del concorso: tenere a mente due punteggi che vengono modificati in continuazione non \u00e8 semplice, e concentrarsi per farlo finisce per rovinare un po' la godibilit\u00e0 della lettura. A questo si aggiunge la necessit\u00e0 di rammentare anche una variabile numerica, che ci verr\u00e0 comunicata a un certo punto e sar\u00e0 fondamentale per conquistare gli epiloghi pi\u00f9 soddisfacenti: un po' troppo. Anche l'intreccio non mi ha convinto del tutto: l'idea dei vermi che creano i worm hole \u00e8 geniale, e mi ha esaltato, ma per qualche motivo l'autore non \u00e8 riusciuto a renderla perfettamente omogenea con l'abbrivio iniziale, la missione di pace con gli Omicron. Sembra quasi che si siano prese parti di due racconti diversi e si siano messe insieme, con un lavoro di cesura ben fatto, ma che non riesce a eliminare del tutto una strisciante sensazione di minima incoerenza. Due difetti che, a mio personalissimo giudizio, rendono il lavoro non il migliore della settimana e quindi non papabile per il passaggio del turno. Lo ripeto, resta un valido racconto-game, e credo che possa essere uno dei favoriti per il ripescaggio.2) Non era un cinghiale \u00e8 caratterizzato da una mescolanza vertiginosa di pregi e difetti. L'incipit \u00e8 molto ben scritto, l'ironia di fondo che permea tutta la storia un vero valore aggiunto, certe proposte mi hanno fatto sbellicare e va dato merito all'autore di aver introdotto alcune chicche (come l'enigma del raddoppio e il paragrafo scritto al contrario che ne consegue) quasi geniali. A queste trovate eccellenti e a un livello che a tratti sembra schizzare oltre l'atmosfera, si accompagnano per\u00f2 passaggi a vuoto che lasciano molto perplessi. La prosa non \u00e8 sempre esente da errori, abbondano i refusi e ci sono anche tempi verbali sbagliati. Il sistema dei numeri da aggiungere o sottrare in certi paragrafi funge pi\u00f9 da orpello che altro. Probabilmente l'autore aveva in mente un progetto pi\u00f9 ambizioso e poi non gli \u00e8 bastato lo spazio, ma il salto numerico cos\u00ec come lo ha implementato non ha molto senso e poteva tranquillamente essere convertito in un normale rimando al paragrafo successivo. Manca una reale interattivit\u00e0 nella grande maggioranza del corto, spesso i bivi sono artificiosi o del tutto assenti. Ho trovato persino un paio di bug (paragrafi raggiungibili con l'escamotage del +2 o -2 che non hanno senso) e un macro errore strutturale (i paragrafi con i punti esclamativi sono saltati del tutto, nonostante ci sia un accenno regolamentare che li prevede...). Autore, non me ne volere: di base hai avuto un'ottima idea e l'hai implementata anche bene, con tanto di gioco aggiuntivo finale da fare via PM, tutte bellissime pensate. Ma non hai riguardato a sufficienza ci\u00f2 che avevi fatto, non lo hai testato a fondo e probabilmente non ti sei fatto aiutare da nessuno nella correzione. Ci devi rimettere mano e sistemarlo, e ti consiglio di farlo perch\u00e9 le potenzialit\u00e0 ci sono tutte.3) La Parodissea \u00e8 il mio preferito per quanto riguarda questo girone. L'autore, che sono certo di aver riconosciuto, \u00e8 un solido esponente del settore interattivo che ha il vizietto di escogitare sistemi di gioco innovativi. A volte funzionano meglio, altre peggio, in questo caso il suo corto scorre liscio come l'olio ed \u00e8 anche ghignoso perch\u00e9 a questo figuro misterioso l'ironia non \u00e8 mai mancata. L'idea dei salti di paragrafo determinati da scelte composite \u00e8 molto divertente, la storia \u00e8 leggera e non particolarmente approfondita (del resto non era possibile ridurre l'odissea a 20 pagine) ma si lascia leggere in scioltezza e non ha incoerenze. I 5 possibili finali, tutti molto comici, sono un valore aggiunto e scoprire le molteplici evoluzioni della vicenda richieder\u00e0 diverse riletture garantendo un'ottima rigiocabilit\u00e0. Certe trovate assurde e fuori di testa (Odisseo che is fa mangiare da una pecora per sfuggire a Polipofemo, il cilcope-polpo) poi mi hanno fatto rotolare sotto la scrivania, nonostante sia palesemente insulse ed eccessive.\u00a0 Insomma la Parodissea pu\u00f2 piacere o meno, ma non si pu\u00f2 negare che sia un lavoro solido, divertente e tecnicamente ben fatto. Applauso all'autore, \u00e8 lui il mio vincitore di giornata.Se non si fosse capitoil mio voto per il passaggio del turno va alla Parodissea."
    ],
    [
        "158075",
        "Zakimos",
        "Tre corti gradevoli e divertenti, un ottimo modo per concludere la \"prima fase\". Nessuno dei tre temo sia candidato alla vittoria, ma sono tutti lavori interessanti e con ottimi spunti.\"Veggenti tra i vermi\" \u00e8 partito in sordina, con una prosa valida e un tema classico (molto alla WH40k, dice bene FFdesign). Ho iniziato a leggere convinto ma non troppo, fino a un certo punto che mi ha davvero sorpreso. Anche qui non si parla del \"twist della vita\", ma la svolta \u00e8 stata davvero sorprendente e mi ha tenuto incollato al testo fino alla fine, alzando di molto l'interattivit\u00e0 e l'immedesimazione, che \u00e8 stata alta per tutto il racconto, fino ad alcuni finali veramente eccellenti. \u00c8 quello che dovrebbe fare un buon librogame, no? Peccato che a questa ottima base si accompagni un sistema di gioco troppo ingombrante (non sarebbe stato meglio conteggiare in aumento sia il tempo che i danni alla nave?) che non \u00e8 adatta al bando e che azzoppa le qualit\u00e0 del corto.\"Non era un cinghiale\" \u00e8 una cosa che non pensavo potesse esistere:Spoilerpraticamente \u00e8 Tolkien riletto in stile Tarantino.L'idea \u00e8 indubbiamente originale, le situazioni che si incontrano strappano continuamente sorrisi nella loro assurdit\u00e0; verso la fine l'interazione diventa anche molto valida, ma purtroppo questo non si pu\u00f2 dire per la parte iniziale, che \u00e8 invece guidata e \"sui binari\". Certe asprezze dei testi, dei dialoghi e il sistema di gioco curioso ma non troppo funzionale mi fanno pensare a un lavoro realizzato rapidamente, senza troppa attenzione in sede di rilettura: in definitiva, \u00e8 un qualcosa che andrebbe rivisto e migliorato, ma anche in questa forma l'ho trovato molto divertente.\"La Parodissea\" \u00e8 follia pura, quella follia che mi fa sorridere come un ebete mentre provo tutte le combinazioni pi\u00f9 assurde solo perch\u00e9 posso farlo, non perch\u00e9 abbia un senso. Ci sono perfino rimasto male quando al 151 ho fatto piombare \"alcuni uomini dentro\" a Polipofemo e sono finiti unicamente mangiati, e non peggio. Questo lavoro mi ha ricordato tantissimo il librogame Grafomante con cui condivide pregi e difetti: tra i primi, il sorriso a trentadue denti che ti accompagna mentre passi da un paragrafo all'altro e la sorpresa nel vedere che il misterioso autore ha davvero pensato a ogni ipotesi. Tra gli ultimi il fatto che, obiettivamente parlando, una volta esaurito l'effetto sorpresa di poter combinare le parole ottenendo sempre risultati coerenti sia la storia che il sistema di gioco non abbiano molto da offrire; ma per quello che \u00e8 e vuole essere La Parodissea \u00e8 assolutamente perfetto. Congratulazioni a chi l'ha creato, non dev'essere stato semplice.Ma non siamo qui a regalare complimenti a destra e a manca: chi facciamo passare a questo turno? Si tratta ancora una volta di una scelta difficilissima e che ricade suVeggenti tra i vermiperch\u00e9 tra i tre \u00e8 quello che ha il livello di interattivit\u00e0 e immedesimazione maggiore, che come avete visto \u00e8 stato il criterio che ho deciso di prediligere quest'anno; ma, ora che le proposte sono finite, posso anche ragionare in termini di ripescaggio, e quindi dire che molto probabilmente uno dei tre corti che voter\u00f2 in quella sede sar\u00e0 di questa tornata."
    ],
    [
        "158080",
        "Martinico",
        "La Parodissea\" era il titolo che pi\u00f9 di tutti mi aveva accattivato della famosa lista dei 28 partecipanti.Devo dire che \u00e8 stato all'altezza delle mie aspettative!Mi ha divertita, mi ha suggerito un nuovo modo di passare da un paragrafo all'altro; lo user\u00f2 di certo nel mio lavoro, se l'autore non si arrabbia\u00c8 stato spassoso, il finale 1/5 \u00e8 veramente degno di una sceneggiatura.Di \"Veggente fra i vermi\" non posso dire molto, perch\u00e9 aim\u00e9, il genere fantascientifico non mi entusiasma, e ho trovato un po' troppo cerebrali le scelte da fare di volta in volta; nel complesso, non ne ho vissuto appieno l'atmosfera.Il secondo, quello del Cinghiale che non era un cinghiale: molto simpatico, ahaha, amabilissimo in alcune sue trovate, ma a volte il percorso proposto era abbastanza \"forzato\" e decisamente poco \"a bivi\".Il tema del viaggio \u00e8 stato rispettato in tutti e tre, e le meccaniche di gioco sono state snelle e senza difficolt\u00e0.A concorso (quasi) ultimato, il mio pensiero va ai\u00a0 bellissimi corti letti e al viaggio fatto insieme a voi.Ripenso alle avventure alla ricerca del Cartografo scomparso; al viaggio in bicicletta di un rider che si appaga del chiarore delle stelle a fine giornata; i voli di Loky, il \"sesso\" di Freya; le scoperte ultracolorate di Pigafetta, gli incontri con gli alieni, la bambina ingegnere che fonder\u00e0 una nuova societ\u00e0. Ripenso alle corna della Malia, al proiettile di Nevada (uno buono e uno scadente). Alla piccola Cosa sperduta in un supermercato che cerca il pap\u00e0, alla ciclette lanciata a manetta verso un castello.Il mio italiano \u00e8 pessimo, ma mentre scrivo allatto.Buonanotte a tutti, a tutti voi scrittori!Il mio voto a questo giro va alla Parodissea, e alla sua proteiforme ironia."
    ],
    [
        "158082",
        "TinenTweeni",
        "Veggente tra i vermiStoria:si ritorna a un viaggio nello spazio con wormhole, iperspazio, ecc. Non troppo originale, se non fosse che questa volta interpreti un'intelligenza superiore invece del capitano. Carina l'idea, personalmente non sufficiente per differenziarlo dagli altri.Stile:lettura scorrevole senza pretese. Non siamo al livello dei Corti della settimana appena trascorsa, ma cmq si lascia leggere. Segnalo un po' di errori di punteggiatura soprattutto nei e attorno ai dialoghi (i dialoghi terminano con la punteggiatura interna ai caporali secondo i canoni moderni, e la frase antecedente al dialogo deve chiudersi).Gameplay:il vero punto debole del Corto a mio avviso. Tenere sottrazioni e somme di due valori in contemporanea e superiori al 5, quindi non memorizzabili con la mano, mi ha dato qualche difficolt\u00e0. Fino a met\u00e0 partita passavo il tempo a ripetermi i due valori quasi pi\u00f9 che a leggere, e dopo un +4 Res, - 4 tempo e una frase da ricordare, mi sono perso. Pensavo che la \"stringa numerica\" poco dopo mi avesse dato il colpo di grazia, ma poco dopo siamo passati a un effetto passivo che aumentava di 1 i tempi acquisiti e i danni subiti, da sommare/sottrarre ai rispettivi totali. Troppo, semplicemente ho mollato i valori e ho solo seguito la storia. Struttura invece buona e con diversi finali molto vari.Non \u00e8 un cinghialeStoria:simpatica e originale l'idea di rendere il signore degli anelli super trash. Purtroppo, una volta settato il worlding (davvero molto simpatico), il resto non si \u00e8 fatto apprezzare, probabilmente a causa dello Stile, di cui parlo ora.Stile:d eufoniche, punteggiatura mancante o raffazzonata, lettere solitarie, frasi palesemente modificate in corso di prima stesura, ripetizioni... Sembra che l'autore/trice non abbia fatto nemmeno una rilettura del testo, ed \u00e8 un gran peccato, perch\u00e9 l'incipit mi aveva preso. Questo ha purtroppo mozzato anche la storia e il gameplay, perch\u00e9 se faccio fatica a leggere e il mio occhio cade continuamente su errori formali, non riesco a entrare nella storia.Gameplay:mi \u00e8 piaciuta la doppia scelta \u201c!\u201d o \u201c*\u201d data dalla prima, e pi\u00f9 importante, scelta del corto. Per il resto una struttura semplice, non troppo ramificata, e nessun\u2019altra meccanica (ripeto: non ci vedo nulla di male essendo un Corto)Ps. Piccola nota sulla musica (ah, l\u2019avete capita?): l\u2019idea poteva anche starci, se non fosse che mentre leggevo non avevo le cuffie ed ero in treno. Immagino ci sia voluto un botto di tempo per trovare la musica adatta al paragrafo. Avrei preferito che quel tempo fosse stato dedicato a rileggere pi\u00f9 e pi\u00f9 volte il testo (non me ne voglia l\u2019autore, spero di essere di aiuto per una prossima volta con la mia sincerit\u00e0)La ParodisseaStoria:rivisitazione in chiave comica del viaggio di Ulisse. \u00c8 il secondo Corto che sceglie un mito greco in chiave comica se non vado errato. Ammetto di aver preferito la chiave comica del signore degli anelli ma anche questa mi ha strappato qualche risata. L'unica cosa che mi ha stonato \u00e8 stato qualche eccesso di assurdo (come le sirene \"Ambulanza\" o \"Polizia\": l\u2019idea ci sta, ma \u00e8 fin troppo nonsense per i miei gusti personali)Stile:la storia si legge bene, anche se un poco distanti dal livello della scorsa settimana. Il corto soffre un pochetto di immedesimazione (siamo addirittura in terza persona, qui) ma \u00e8 palese sia stata una scelta voluta dall\u2019autore/trice a causa del Gameplay, di cui sto per scrivere. Comunque, un buon risultato. La penna non \u00e8 alle prime armi, questo \u00e8 certo.Gameplay:la parte forte del Corto. L\u2019idea di poter scrivere la storia \u00e8 stata anche la motivazione della scelta della terza persona. Noi NON siamo Ulisse, siamo il Narratore. Personalmente la trovo un\u2019idea originale che mi ha divertito. Certo, ammetto che se fosse durata anche solo 10 paragrafi in pi\u00f9 mi sarei stufato, ma la lunghezza del Corto ha salvato questa bella struttura. Non lo vedrei bene in un librogame lungo e strutturato (al massimo in una sezione a parte), ma per il Corto va bene.Dunque\u2026 chi voto?Considerando pregi e difetti, questa settimana scelgo:La Parodissea"
    ],
    [
        "158096",
        "giax",
        "Martinico ha scritto:A concorso (quasi) ultimato, il mio pensiero va ai\u00a0 bellissimi corti letti e al viaggio fatto insieme a voi.<emoticon del cuore che manca in questo forum>Martinico ha scritto:ma mentre scrivo allattoLatte e Corti, non pu\u00f2 crescere meglio di cos\u00ec"
    ],
    [
        "158102",
        "GGigassi",
        "Mando in finaleVeggenti tra i Vermi.Questo Corto ha un bel background, che l\u2019autore ha sapientemente rivelato con quell\u2019indovinello \u201ctroppo facile\u201d che evidentemente \u00e8 tale per permettere al leggiocatore di capire subito i retroscena. Anche qualora vi fosse una forte \u201cispirazione\u201d alle fonti che in pi\u00f9 hanno citato (e che non conosco) il mio giudizio non ne risente.Si fa un po\u2019 di fatica a ricordarsi Tempo e Resistenza, ma niente di drammatico. Tema \"viaggio\" per me tirato un po\u2019 per i capelli, per\u00f2 molto pi\u00f9 pertinente che in altri Corti. Bella prova la possibilit\u00e0 di vivere due storie completamente diverse a seconda del percorso.Stile sobrio senza sobbalzi, molto evocativo il finale \u201cbuono/vendicativo\u201d. Ho gradito la raffinatezza della declinazione dei vari significati della parola \u201cvermi\u201d: wormhole, vermi veri e propri, persone dalla dubbia morale, ecc.Non era un cinghialeinizialmente mi \u00e8 parso un\u2019altra cosa: un noir con un protagonista bastardo (ma meno del suo complice) in cui l\u2019autore non ha avuto paura di attirarsi accuse di razzismo. Bobil mi pareva infatti un nome da zingaro.Poi ovviamente il meccanismo si \u00e8 svelato per quello che \u00e8 e ha dimostrato le potenzialit\u00e0 di un calco semantico in un contesto del tutto alieno al testo parodiato. Se non avessi avuto il confronto con la fonte originaria io il \u201cviaggio\u201d non ce l\u2019avrei visto, comunque.I limiti del Corto sono una struttura poco interattiva (vedi paragrafo 29 che rimanda comunque al 26, ma in linea di massima aggiungendo o togliendo 2 ai paragrafi si leggono solo variazioni di una stessa trama) e soprattutto quel disastro che \u00e8 la parte scritta. Tra refusi, ripetizioni, errori di concordanza, sintattici e lessicali (ci si pu\u00f2 \u201caffacciare\u201d a una persona?) \u00e8 veramente un\u2019ecatombe. PersinoSpoileril paragrafo nascosto al contrario presenta (almeno) un errore: \u201ctruchetto\u201d invece di \u201ctrucchetto\u201d\u2026In un concorso con voto numerico per me non avrebbe raggiunto la sufficienza.Simpatica l\u2019idea della colonna sonora, ma in definitiva non aggiunge alcunch\u00e9, e se la si usa da tablet rimanda a un\u2019altra pagina \u201cmangiandosi\u201d il Corto, mannaggia.Non so se qualcuno ha mai commentato cos\u00ec un Corto, ma per me la dimensione ideale di questo lavoro potrebbe essere un racconto vero e proprio, non interattivo, perch\u00e9 appunto la versione \u201cnoir/grottesca\u201d del Signore degli Anelli ha funzionato bene \u2013 contro ogni previsione.Peccato che il particolare metodo di votazione di quest\u2019anno infici un po\u2019 la possibilit\u00e0 di partecipare al Premio Tolkien, ma non escludo di tornarci sopra in separata sede.Parodisseapresenta un meccanismo di navigazione nei paragrafi semplicemente geniale nella sua semplicit\u00e0. Lo avrei attribuito a Zakimos se non sapessi che non partecipa. Purtroppo tutto si risolve in battute e situazioni salaci e nella ricerca ossessiva dei vari finali, che alla fine diventa meccanica e quindi anche un po\u2019 noiosetta. Inoltre ho trovato piuttosto difficile ricordarmi le Doti che aveva il protagonista, proprio a causa di questa dinamica che invita a macinare partite dopo partite (solo alla quarta o quinta sono sopravvissuto al paragrafo 1000). Infatti anche l\u2019autore dice esplicitamente di \u201csegnare\u201d le Doti, cosa che porrebbe il Corto fuori dalle regole del bando. Nonostante il Puzzle System porti fisiologicamente a occupare testo su testo, teoricamente 6 \"uscite\" per ogni paragrafo con tre parole, il Corto ha inaspettatamente una grande vitalit\u00e0, anche se inevitabilmente il maggiore spettro di opzioni si consuma all\u2019inizio.Se questo Corto fosse una specie di test per il Puzzle System direi che \u00e8 stato superato con successo e che adesso lo si pu\u00f2 estendere a un LibroNostro."
    ],
    [
        "158114",
        "Dlv95",
        "Al terzo (o quarto? Non ricordo pi\u00f9) viaggio spaziale nel concorso, ero partito poco fiducioso verso \"Veggente fra i Vermi\". Invece si \u00e9 rivelato un corto originale con echi di 2001 ed Eymerich l'inquisitore. Un po difficile gestire i valori di tempo e resistenza senza segnarseli.Il mio voto, per\u00f2, va assolutamente alla \"Parodissea\". Oltre alla scrittura esilarante, quello che mi ha davvero colpito \u00e9 il gameplay \"combinatorio\", in cui sei praticamente libero di distruggere i fatti dell'opera originale per creare comboniani divertentissime. Sarei curioso di vedere le stesse meccaniche sviluppate in un lungo, comunque anche in altri contesti. Anche qui \u00e9 praticamente impossibile tenere a mente le doti.Non era un cinghiale alla prima lettura non mi ha convinto troppo, ma mi riservo una seconda lettura per ricredermi."
    ],
    [
        "158116",
        "Erikzann",
        "Veggenti tra i vermiAttinenza al viaggio: elevataFacilit\u00e0 d'uso: Un po' complessa. ammetto che tenere a mente i numeri mi ha un po' privato del piacere della lettura.L'ambientazione mi \u00e8 piaciuta molto. Un mix riuscito che trae ispirazione dia da warhammer 40000 che da Dune.Si respira anche un'aria di fantascienza positiva, con astronavi luccicanti, imperi galattici...Trovo solo un po' strano che una creatura onnipotente si sia fatta assoggettare dagli umani e ne diventi un agente.Detto questo, la scrittura scorre bene e la lettura \u00e8 piacevole, non ho visto errori ne incongruenze particolari.Forse la figura del capitano poteva essere pi\u00f9 sviluppata e non relegata al ruolo di parola chiave, ma immagino che con lo spazio a disposizione non fosse cos\u00ec facile."
    ],
    [
        "158121",
        "giax",
        "Non era un cinghialeUn corto umoristico che ci fa rivivere le avventure del Signore degli Anelli in salsa moderna.Mi \u00e8 piaciuto il modo in cui i personaggi di Tolkien sono stati impiantati nel mondo della periferia romana. Mi \u00e8 piaciuta l\u2019idea di avere un doppio binario da seguire in base alla scelta iniziale. Carino anche l\u2019enigma e il concorso finale.Non mi \u00e8 piaciuta per\u00f2 l\u2019assenza quasi totale di scelte vere: spesso si prosegue da un paragrafo al successivo senza fare nient\u2019altro che leggere (per non parlare della pessima scelta proposta al paragrafo 14). Non mi \u00e8 piaciuta neanche la scrittura, con troppi evidenti errori (nonostante uno stile buono e immersivo).In definitiva, un corto simpatico che richiede per\u00f2 un maggior lavoro sia sulla scrittura che sulla parte game.Chiudo partecipando al premio Tolkien (gli altri due sono oltre la mia portata): Sam, Frodo, Gandalf, Bilbo, l\u2019anello nel fuoco che mostra le scritte, la pipa, il monte Fato, Gollum/Smeagol, Sauron, la frase Fuggite Sciocchi, il Balrog, Tom Bombadil, Legolas, Gimli e Aragorn."
    ],
    [
        "158122",
        "giax",
        "ParodisseaUn corto parodistico con una meccanica originale che genera scene folli e divertenti.Mi \u00e8 piaciuta molto la meccanica con le due/tre parole da mettere in sequenza: nonostante vengano generate molte combinazioni, sono gestite bene grazie all\u2019uso delle parole chiave. Ho apprezzato diverse battute e scene comiche presentate, anche se il livello non \u00e8 lo stesso per tutto il corto. Ottimo che si possano raggiungere cinque diversi finali.Non mi \u00e8 piaciuta molto la gran quantit\u00e0 di parole da tenere a mente: credo che sia una conseguenza inevitabile della meccanica scelta, ma non si sposa molto bene con i limiti del bando, rendendo difficile soprattutto rigiocare il corto (cosa che il corto di per s\u00e9 invoglia a fare).In definitiva, un bel corto umoristico (ne avevamo bisogno!) con una meccanica brillante, che per\u00f2 richiede di memorizzare un po\u2019 troppe parole chiave."
    ],
    [
        "158123",
        "giax",
        "Veggenti tra i vermiUn corto fantascientifico con una buona parte strategica e una trama interessante.Mi \u00e8 piaciuta la possibilit\u00e0 di influenzare le due variabili in nostro possesso (tempo e resistenza) con alcune scelte per cos\u00ec direi gestionali. E mi \u00e8 piaciuto che poi questi valori diventino fondamentali alla fine, in base al tipo di finale che vorremo dare alla storia. Mi \u00e8 piaciuto il colpo di scena finale, e il trovarsi di fronte a un dilemma morale.Mi \u00e8 piaciuto poco il modo in cui le scelte strategiche vengono poste a chi legge: di solito c\u2019\u00e8 il problema che non vengono dati gli indizi sufficienti per decidere, qui avviene l\u2019opposto, \u00e8 troppo chiaro cosa succeder\u00e0 e si toglie qualunque piacere nel ragionamento. Questo si lega al secondo problema, ovvero che la scrittura \u00e8 poco immersiva e il tutto rimane sempre molto raccontato (per non parlare dell\u2019eccessivo utilizzo degli avverbi in -mente).Non ho trovato difficolt\u00e0 a tenere a mente i due valori, anche se la loro gestione senza appuntarli per iscritto l\u2019ho avvertita un po\u2019 al limite.In definitiva, un buon corto dove la trama avvincente e il gioco gestionale si sposano bene, penalizzato in parte da uno stile di scrittura che non esalta l\u2019immersivit\u00e0. Il turno che mi ha messo pi\u00f9 in difficolt\u00e0, ma voto questo comeil mio preferitodella settimana."
    ],
    [
        "158126",
        "Pirata delle Alpi",
        "Non era un cinghialeParodia delirante e dissacrante de \"Il signore degli anelli\", che mi ha un po' ricordato \"Bored of the rings\" scritto dall'Harvard Lampoon tanti anni fa.Il tema del viaggio \u00e8 rispettato.Nonostante la presa in giro di tutta l'Arda, questo Corto ha tantissimi difetti e non parlo solo della prosa. Bene la sfida al lettore per andare a caccia di nomi o strizzatine d'occhio. Ahim\u00e8, questo Corto non ha le carte in regola per passare la dogana della finale ed \u00e8 inutile che Fred utilizzi il potere dell'Anello massonico per sventrare i doganieri!Veggenti tra i vermiQuesto Corto \u00e8 un bel racconto di fantascienza (molto in voga quest'anno) con una bella narrazione, delle regole semplici ma funzionali e un'ambientazione interessante. Non so se vedo dei riferimenti dappertutto, ma questo Veggente mi rammenta i psyker dell'Astronomican diWarhammer 40'000.Il Corto rispetta il tema del bando.Quindi, un bel Corto che funziona come un orologio svizzero svizzero, ma che ho finito gi\u00e0 dalla prima run. Questo mi ha un po' rovinato il gusto della scoperta con le letture successive.Amico autore, hai fatto un gran bel lavoro e forse ripescher\u00f2 la tua opera.La ParodisseaAltro Corto parodico di questo girone... wow, Tolkien vs Omero!Il Viaggio c'\u00e8, eccome!Oltre la presa in giro di uno dei caposaldi della poesia mondiale, mi \u00e8 piaciuto il sistema di gioco e la possibilit\u00e0 di divertirsi con le parole. Memorizzare le parole-chiavi non \u00e8 stato un problema (almeno per me) e mi sono fatto qualche grassa risata con questa opera (e Naar sa che ne ho bisogno in questi giorni).Quindi, per me, la Parodissea\u00e8 il finalista di questo girone, ma i Vermi gli assillano il calcagno!"
    ],
    [
        "158135",
        "F.A.S.",
        "Veggenti tra i vermi\u00e8 un altro racconto fantascientifico del sottogenere space opera, con viaggi intergalattici, battaglie spaziali e una galassia dominata da un impero umano. Evidentemente il tema del viaggio ispira racconti di fantascienza. L\u2019autore ha scritto una lunga introduzione per inquadrare la storia, il racconto \u00e8 curato e non ho individuato errori, \u00e8 presente un regolamento breve con due soli valori da ricordare a memoria, \u00e8 presente anche un enigma semplice da risolvere e i bivi portano a percorsi diversi che possono per\u00f2 incrociarsi. Detto questo, ad un certo punto, si aggiunge un valore da ricordare a memoria che, sommato alle due variabili, rende lo sforzo mnemonico pi\u00f9 complicato e rende facile confondersi tra i tre valori. Infine, vorrei aggiungere che la missione iniziale perde valore e passa in secondo piano quando scopriamo la verit\u00e0 sull\u2019identit\u00e0 del Veggente, come se mancasse una parte della storia, quindi dico all\u2019autore che mi piacerebbe leggere la versione completa del racconto."
    ],
    [
        "158136",
        "F.A.S.",
        "Non era un cinghiale\u00e8 un racconto di genere comico con trovate molto divertenti, non ultime le infinite citazioni di Tolkien. L\u2019autore ci regala un racconto senza regolamento a cui ha anche aggiunto una colonna sonora adeguata, un\u2019idea sicuramente innovativa, con un enigma e un sistema per raggiungere paragrafi diversi a seconda dei nostri incontri precedenti e, alla fine, una serie di prove per il lettore di cultura pop, fantasy, horror. Purtroppo per\u00f2 il racconto \u00e8 rovinato da molti refusi, errori grammaticali, almeno un passaggio brusco, assenza di bivi in molti paragrafi e il sistema di addizionare o sottrarre un numero al paragrafo risulta inutile, sarebbe bastato mettere dei normali rimandi semplificando il gioco, anche il tema del viaggio \u00e8 molto stiracchiato. Buona l\u2019idea, peccato per la realizzazione frettolosa, spero che l\u2019autore ne realizzi una versione ampliata e curata nei dettagli."
    ],
    [
        "158137",
        "F.A.S.",
        "L\u2019Odissea \u00e8 una cagata pazzesca! Novanta minuti di standing ovation. (cit.)L\u2019autore dellaParodisseasembra condividere questa opinione e ci restituisce la sua versione migliorata del classico dell\u2019epica greca come se il remake della Corazzata Kotiomkin girato dal professor Guidobaldo Maria Riccardelli fosse stato sceneggiato dal ragionier Fantozzi.L\u2019autore si inventa anche un nuovo sistema, il Puzzle System, dove il lettore deve decidere in che ordine usare due o tre parole determinando anche il rimando successivo e modificando la storia in maniera sostanziale. Il racconto riesce a far ridere in maniera spontanea e, a volte, esagerata, rispetta il bando del concorso, anche se le doti di Ulisse diventano difficili da ricordare dopo averlo rigiocato qualche volta perch\u00e9 ci si pu\u00f2 facilmente confondere tra le diverse giocate. Il racconto \u00e8 curato e punta molto sulla rigiocabilit\u00e0 pi\u00f9 che sulla semplice narrazione, per\u00f2 questo non \u00e8 un difetto, partite brevi consentono di rigiocare rapidamente la Parodissea esplorando strade nuove ogni volta. Per me \u00e8 il vincitore della settimana!"
    ],
    [
        "158140",
        "HarlockHrk",
        "I miei complimenti agli autori/trici di questa settimana.Tutti e tre i corti mi sono piaciuti, tutti e tre rispettano i criteri del bando. Purtroppo tutti e tre mostrano il fianco a \"critiche\" o pi\u00f9 semplicemente hanno qualche difettino.Veggenti tra i vermi: incipit bellissimo, tanti punti per Fibonacci, bel plot twist anche se personalmente mi ha perso un po' nel finale.Non era un cinghiale: ho atteso di giocarlo per quando avessi potuto mettere le cuffie e ascoltare la colonna sonora. Un'ottima idea, uno sforzo ulteriore per l'autore/trice, lo avrei apprezzato di pi\u00f9 se i paragrafi fossero stati sufficientemente lunghi per poter ascoltare l'intero pezzo. Ci sono un paio di paragrafi (es: uno dei sogni) costituito da tre righe di testo per oltre 2 minuti di BGM. Ho un po' sofferto anche i tanti refusi, ma ho apprezzato storia, rifacimento moderno, citazioni etc. Non partecipo al concorsoParodissea: mi \u00e8 piaciuto molto il puzzle system che mi ha invitato pi\u00f9 di altri corti a rigiocarlo per provare anche le pi\u00f9 assurde combinazioni. Malgrado la (colpevole?) indicazione del segnarsi le doti (che quasi lo manda fuori concordo dall'inizio) sono riuscito comunque a giocarlo tenendole a mente. Peccato (o forse \u00e8 giusto/bello cos\u00ec) che alcune scelte condannino ad una futura morte (altro che instant, lo scopri a posteriori!).Pur essendo intellettualmente contrario ad un corto che definisca l'Odissea come noiosa, pur avendovi trovato i difetti scritti sopra, lo scelgo per il passaggio di turno perch\u00e9 mi \u00e8 comunque piaciuto pi\u00f9 degli altri."
    ],
    [
        "158146",
        "sephirot0",
        "Veggente tra i vermiBella storia, scritta bene, ma troppi valori da tenere a mente. Attinente al tema del bandoNon era un cinghialeUn po' troppi refusi per i miei gusti. Regolamento e tema centrati.La parodisseaRacconto molto carino e ben studiato. Ho faticato solo con le parole da tenere a mente. \u00c8 comunque il racconto che ho preferito tra i tre di questa settimana"
    ],
    [
        "158147",
        "SuliLand",
        "VEGGENTI TRA I VERMIUn altro corto a tema fantascientifico. Ho girato gli occhi e sbuffato quando l'ho aperto per la prima volta. Poi per\u00f2 mi sono ricreduto! La storia mi \u00e8 piaciuta molto e ho voluto fare pi\u00f9 run perch\u00e9 il corto mi ha spinto a farle! Viaggio in modo sicuro o sfreccio tra le stelle? Aiuto il capitano a fare le sue cose o faccio le mie? Brava/o autorice/tore!L'indovinello era fin troppo semplice e secondo me \u00e8 un vantaggio. In questo modo non \u00e8 frustrante raggiungere il finale migliore, che ho raggiunto alla prima lettura, e ho potuto rischiare il tutto e per tutto nelle run successive senza stress.Bello \u2013 molto bello \u2013 l'uso della parola verme in diverse accezioni.La scrittura mi \u00e8 sembrata scorrevole e non ho critiche da fare allo stile. Personalmente non ho trovato difficoltoso il conteggio del TEMPO e della RESISTENZA e sinceramente non capisco chi ha avuto difficolt\u00e0. Se sommare da una parte e sottrarre dall'altra pu\u00f2 essere macchinoso, sommare da entrambi le parti \u00e8 la stessa cosa. Forse la penna dietro questo corto avrebbe potuto pensare a impostare la meccanica solo sulle somme, ma ripeto che per me non \u00e8 stato affatto un problema portare il conto.NON ERA UN CINGHIALEUn'idea molto interessante e divertente che l'autore/trice ha saputo anche rendere bene pensando a scene a tratte esilaranti e caratterizzando bene i personaggi (soprattutto quelli secondari) e l'ambiente. Mi ha ricordato le tante parodie del Signori degli Anelli che giravano in reta, fatte nei pi\u00f9 disparati dialetti e che trattavano i pi\u00f9 disparati temi. Qui la parodia trasforma completamente il mondo tolkeniano e ci ritroviamo in un mix di Tarantino-Rick e Morty che non mi \u00e8 dispiaciuto affatto.Peccato per\u00f2 che il mio giudizio positivo si ferma all'idea. La realizzazione lascia un po' a desiderare. Per me \u00e8 stato davvero difficile portare avanti la lettura tra errori grammaticali, refusi, frasi che forse erano state modificate senza per\u00f2 cancellare la parte da modificare. Insomma, il racconto manca di revisione. Una rilettura sarebbe stata sufficiente per scremare buona parte degli errori pi\u00f9 grossolani.Una bella rilettura da parte di un tester invece sarebbe stata ottima per limare alcuni problemi di progettazione. In particolare mi riferisco ad alcuni passaggi bruschi e al fatto di sottrarre 2 ad alcuni paragrafi: una scelta che sarebbe potuta essere interessante, ma che si \u00e8 rivelata totalmente inutile visto com'\u00e8 stata realizzata. Bastava rimandare semplicemente a un altro paragrafo oppure aggiungere quelle poche righe direttamente sotto al paragrafo principale.La musica non l'ho ascoltata (in gioco). L'ho ascoltata dopo perch\u00e9 sono un gra divoratore di note musicali, ma in gioco non mi sembrava il caso. Si tratta di un corto con paragrafi brevi e non ci sarebbe stato il tempo di finire una canzone. Forse la musica poteva essere integrata in modo automatico (non so se ci\u00f2 sia possibile e non so nemmeno come spiegarlo... insomma, la musica che parte automaticamente ad ogni paragrafo). In questo modo forse si sarebbe potuto fare a meno di quello che secondo me \u00e8 un ausilio esterno, non previsto dal bando.Concludo dicendo che l'idea \u00e8 molto bella e le vicende molto interessanti. C'\u00e8 solo bisogno di una bella limatura al tutto.LA PARODISSEAQuando ho aperto la Parodissea mi sono trovato davanti a uno dei miei corti preferiti di tutto il concorso! C'\u00e8 tutto! C'\u00e8 il viaggio (quello per antonomasia), c'\u00e8 una buona scrittura, un sistema innovativo e divertente, una buona progettazione e tanti spunti che spingono a rigiocare.Alcune trovate sono esilaranti, ma davvero (il fatto che \u201cdopotutto anche Omero si esprimeva in versi\u201d mi ha steso XD!).Il Puzzle System \u00e8 davvero una cosa nuova per me! \u00c8 troppo divertente provare nuove combinazioni e ancora pi\u00f9 divertente \u00e8 leggere il testo con le combinazioni scelte. C'\u00e8 stata cura in questo, ogni parola \u00e8 sempre coerente con il testo, a prescindere dalla posizione in cui si vuole collocarla. Sono sicuro che questo corto \u00e8 un assaggio di questa nuova meccanica, un campione gratuito, ma a differenza di altri corti in cui l'esempio dato era apprezzabile ma forse inadatto al corto, qui non vedo niente di non adatto: la meccanica \u00e8 perfettamente inserita in un corto che comincia e finisce senza lasciarti un senso di incompiuto. E aggiungo altro: lo vedrei volentieri in forma estesa!Di negativo cosa posso dire? Non molto in realt\u00e0. L'unica pecca che ho riscontrato \u00e8 che l'elevato numero di parole chiave risulta difficile da ricordare se si fanno pi\u00f9 run consecutive, ma non lo reputo un problema invalidante perch\u00e9 durante una singola run non ho avuto problemi di memoria, e per me \u00e8 quello che conta. Se si aspetta un po' prima di rileggerlo, la storia resta godibilissima.Per meLA PARODISSEAvola dritta dritta in finale, \u00e7a va sans dire."
    ],
    [
        "158148",
        "2p2z",
        "Veggente tra i vermiStoria semplice ma efficace. L'dea di base era molto simile a quella di tutti gli altri corti sullo spazio in gara, ma di questo corto ho apprezzato la pulizia e la cura nella scrittura.Purtroppo tenere a mente i valori numerici non \u00e8 stato comodo per me: tra numeri di paragrafo, somme e sottrazioni, alla fine o mi scordavo a che paragrafo volevo andare o mi scordavo quanti punti avevo in uno dei due valori.La scelta di utilizzare il termine \"verme\" ancora mi fa storcere il naso. Speravo che la specie aliena avesse un qualche nome proprio con cui identificarsi, e invece il nostro simile non ci dice nemmeno come ci chiamiamo. Lo scambio si concentra sul nostro aspetto originario piuttosto che sulle informazioni che potrebbero aiutarci a definire la nostra identit\u00e0. Gi\u00e0 all'inizio l'idea che ci facciamo del nostro personaggio \u00e8 molto aleatoria, visto che non ha pi\u00f9 un corpo e la sua mente \u00e8 dentro un computer, e dallo scambio col nostro simile in realt\u00e0 poco cambia, se non che mi resta l'immagine di un verme in testa. Avrei voluto che fosse fatto uno sforzo linguistico in pi\u00f9 per aiutare il lettore a definire il personaggio in un modo altro. Per fidarmi di quello che diceva il mio simile avrei avuto bisogno di pi\u00f9 dell'immagine di un verme: un nome, un riconoscimento, un'affinit\u00e0, qualcosa a cui sentire di poter appartenere... alla fine so che la scelta di fidarmi di lui \u00e8 quella giusta, ma la faccio quasi contro voglia, non convinta.Questo \u00e8 l'unico punto su cui suggerisco agli autori di lavorare in futuro.Non era un cinghialeNon ero d'accordo ad ammettere questo corto in gara. Si tratta a tutti gli effetti di una fanfiction parodica crossover tra Il signore degli anelli e qualcos'altro. In pi\u00f9 ci sono tre scelte in croce e tutto il resto va con il navigatore automatico a seconda della prima scelta che si fa. Si tratta a mio parere di un corto troppo legato all'opera originale, in cui i personaggi sono privi di spessore e sono divertenti solamente perch\u00e9 riconoscibili come caricature. Leggerlo non mi ha lasciato molto.ParodisseaAl contrario del corto precedente, la parodia sull'Odissea l'ho trovata pi\u00f9 accettabile, anche perch\u00e9 gioca proprio sul fatto che la storia di Ulisse la conoscono tutti e sfida il giocatore ad alterarla con trucchetti metaletterari. Ho provato tutte le combinazioni solo per vedere cosa erano stati capaci di inventarsi gli autori. Alla fine non ho riso tanto come mi aspettavo, ma ci ho provato molto gusto. Per questo sistema di gioco originale e per la creativit\u00e0 delle scelte assurde, voto questo corto per il passaggio in finale.Gli autori hanno voluto esagerare mettendo anche delle parole chiave, che per\u00f2 sono uno zinzino troppo da tenere a mente: se alla prima run risulta piuttosto semplice ricordarle, dalla seconda in poi \u00e8 facilissimo confondersi con quelle gi\u00e0 ottenute nelle partite precedenti.P.s. Il doppiosenso della sirena mi ha totalmente spiazzata, non me l'aspettavo zero. XD"
    ],
    [
        "158149",
        "crocluc",
        "***DISCLAIMER***Quest'anno cambio completamente il modo in cui affronto queste valutazioni.Mentre lo scorso anno ero stato per quanto pi\u00f9 possibile oggettivo quest'anno voglio dare pi\u00f9 spazio alla mia soggettivit\u00e0 e valuter\u00f2 il corto da lettore senza necessariamente analizzare analiticamente ogni aspetto del corto.***************Questa settimana alza la coppa: La Parodissea.Due parole sui corti della settimana.Veggente Tra i Vermi. Un bel corto scritto bene ed avvincente. Non mi ha convinto troppo il sistema di gioco, sembra poco ricordasi due numeri da 1 a 10 ma per un vecchio come me \u00e8 un impegno quasi impossibile...infatti me li sono scritti.Il tema \u00e8 rispettato.Non era un cinghiale. Non me ne voglia l'autore ma questo corto avrebbe avuto bisogno di maggiore attenzione in fase di revisione.Lo spunto iniziale \u00e8 anche carino ma poi la scarsa interativit\u00e0 (in alcuni punti), la presenza di refusi (anche gravi come forme verbali errate) e una prosa non troppo scorrevole non fa apprezzare a pieno le potenzialit\u00e0 del corto.La Parodissea. Il corto che ho preferito questa settimana per il sistema di gioco davvero molto semplice e carino. Peccato forse per le parole chiave da ricordare che non sono poche e a volte (specie con run consecutive) si tendono a dimenticare (ho gi\u00e0 detto che sono vecchio?).Molto simpatiche alcune trovate e ottima longevit\u00e0. Tema rispettato....e ci mancherebbe vista l'opera che viene parodizzata."
    ],
    [
        "158150",
        "pristine",
        "IL VEGGENTE TRA I VERMIInizio il corto e subito mi sento immerso in un'atmosfera alla Warhammer 40k, il che mi piace, misto a un pi\u00f9 mite Star Trek. Qualcosa non mi torna nell'ambientazione, o meglio intuisco che deve esserci un mistero dietro al Veggente, \u00e8 un essere troppo diverso dagli altri umani per liquidare i suoi poteri e il suo incommensurabile servizio con una casualit\u00e0. E gli altri psionici?Non rimango deluso. Il colpo di scena secondo me \u00e8 una delle cose migliori del corto: come \u00e8 gestito, le scelte morali che apre, il fatto che sia effettivamente segreto (per quanto, giustamente, facile da scoprire) e non obbligatorio.I due parametri sono un po' pi\u00f9 difficili da tenere a mente di quanto potrebbe sembrare di primo avviso. Suggerisco anch'io che sarebbe stato pi\u00f9 proficuo un sistema basato solo sull'addizione (es TEMPO e DANNI), anche se questo avrebbe fatto sentire ancora di pi\u00f9 la facilit\u00e0 di intuizione degli effetti delle scelte, che gi\u00e0 cos\u00ec permettono di andare piuttosto a colpo sicuro in base a ci\u00f2 che non possiamo permetterci di perdere. Capire bene abbastanza gli effetti delle proprie scelte non \u00e8 un male, anzi lo trovo apprezzabile, anche in questo corto. Il contrario sarebbe stato molto, molto peggio, ed \u00e8 ancora pi\u00f9 perdonabile per il fatto che il succo del corto \u00e8 altrove, \u00e8 nello scoprire e arrivare alle scelte morali finali. In un certo senso i punteggi strutturali sono al loro servizio ed \u00e8 un bene che siano determinabili e bene dalle scelte da una giocata all'altra.Per\u00f2! E proprio qui secondo me sta il grosso difetto del corto, mi sfugge il collegamento logico tra i punteggi del viaggio dell'Orgoglio di Callisto e l'esito dello scontro tra umani e Vermi.Gi\u00e0 il viaggio dell'Orgoglio e la sua motivazione vengono prontamente accantonati appena compaiono i vermi. E c'erano tanti modi per integrarli nella guerra imminente, ad es se, invece dei negoziati per lo sfruttamento delle risorse, portasse (segretamente) una qualche arma per sconfiggere i vermi dove attivarla per distruggerli, e questo avrebbe forzato i vermi a palesarsi e ad agire, anche contro dei primitivi come gli umani.Sarebbe stato bello se ci fosse stato questo collegamento tra il viaggio dell'Orgoglio e la guerra dei vermi, e soprattutto un collegamento logico tra i valori del viaggio e le conseguenze nella battaglia finale. Ad esempio, invece di TEMPO e RESISTENZA (o DANNI) della nave, c'\u00e8 TEMPO e SFORZO (del Veggente). Avrebbe creato delle combinazioni incredibili per finali differenti. Ad esempio, se per arrivare in tempo ti sforzi troppo, poi non puoi contribuire a sufficienza, qualunque sia la tua parte, per\u00f2 se arrivi davvero in tempi brevissimi, a costo di grande sforzo, l'umanit\u00e0 attiva la sua arma e i vermi sono sconfitti, anche se alla fine volevi parteggiare per loro. Potrebbero finire sconfitti anche senza che tu venga mai a sapere della loro esistenza, se arrivi senza perdere tempo. Se arrivi troppo tardi allo scopo di conservare le forze, i Vermi attaccano prematuramente - e se poi passi alla parte dei vermi, questo \u00e8 un vantaggio. E cos\u00ec via.Che dire, un'ottima base, con delle limature possibili nella struttura e nel sistema per elevarlo verso l'eccellenza.NON ERA UN CINGHIALEQuesto corto parte benissimo. E' pieno di buone idee, la migliore delle quali rileggere il Signore degli Anelli in chiave pulp trash, cosa che ho trovato spassosissima a ogni reinterpretazione di personaggi e situazioni. Per me anche se parodia di un materiale esistente, possiede comunque creativit\u00e0 nelle rielaborazioni, non \u00e8 scontato, potevano essere molto pi\u00f9 banali.Altra buona idea \u00e8 sostituire le parole chiave con il sommare o sottrarre un numero in base al simbolo, cos\u00ec che ci siano scelte pseudo-segrete a cui non si pu\u00f2 accedere facendo i furbi come ad esempio scegliendo dove abbiamo una parola chiave che non abbiamo. Anche se io lo avrei fatto con il numero del paragrafo in corsivo per l'addizione e in testo normale non in grassetto per la sottrazione, o viceversa, e che lascia comunque la possibilit\u00e0 di combinarli.E altra buona idea \u00e8 il paragrafo segreto, accessibile adocchiando le lettere in corsivo. Mi sarebbe piaciuto che questo espediente non ci fosse in un punto\u00a0 solo, ma in pi\u00f9 punti, cos\u00ec che chi se ne accorgeva alla prima aveva modo di cambiare radicalmente la storia o quelle specifiche situazioni -in meglio, ricompensando cos\u00ec la propria acutezza-, mentre se viene scoperto pi\u00f9 tardi, invoglia a rileggere il corto per vedere cosa ci siamo persi nei paragrafi dove abbiamo trovato altre lettere in corsivo.Ma \u00e8 bello che, tra tutti i punti dove mettere per una sola volta quell'espediente, per me \u00e8 stato scelto davvero il migliore: quando tutto sembra perduto... e invece no! Dubito che sia stato intenzionale, ma lo vedo comunque come un ulteriore omaggio a Tolkien e al suo concetto di Eucatastrofe, di Grazia Imprevedibile, che permea il Signore degli Anelli.Tutto bello? No. Affatto. E' pieno di buone idee implementate male. Sulla scrittura non mi soffermo. E' buona nella scelta dei dettagli, ad esempio traspare bene la vita coatta di Fred e Sam e di Dalf e di Glum, ma \u00e8 pessima nella forma. La mancanza di cura e di rilettura non pu\u00f2 passare sotto silenzio, soprattutto in relazione alla cura nella forma di corti precedenti, come Nel Nome di Magellano o Post Scriptum, per fare solo due nomi.Ma il difetto peggiore \u00e8 senza dubbio la mancanza di interazione. Le scelte non sono rilevanti, tranne quella iniziale e quella finale, e pure quelle ben poco. Cos\u00ec \u00e8 poco pi\u00f9 interattivo di un racconto, ma in certi punti ci si sente anche presi in giro per l'irrilevanza delle proprie scelte, che non solo non cambiano gli esiti della storia (il che, fino a un certo punto, ci pu\u00f2 stare, soprattutto in un corto o in un lg progettato \"lineare\" alla Lupo Solitario o monofinale), ma non cambiano in modo rilevante o interessante nemmeno gli eventi che portano agli stessi esiti, e questo no, non ci pu\u00f2 stare.Come detto, le potenzialit\u00e0 ci sono. Autore, sono con te!LA PARODISSEAOooh! Credo di aver trovato il corto che sosterr\u00f2 fino alla fine, il mio candidato per la vittoria di questo pregevole concorso, e, anche non fosse per la sua qualit\u00e0, quale migliore vincitore di questo tema che una parodia del viaggio dei viaggi, l'Odissea?Ma partiamo dai difetti. L'unico che trovo \u00e8 la difficolt\u00e0 di ricordare le parole chiave, forse un po' troppe e s\u00ec, che si confondono da partita a partita causa la rapidit\u00e0 delle singole partite.Per il resto, la meccanica di base del Puzzle System per me \u00e8 davvero brillante, oserei dire geniale, e una vera innovazione sul lato gioco nata da questo concorso, che secondo me a partire da qui pu\u00f2 fare molta strada, in altri corti o in opere pi\u00f9 lunghe. D\u00e0 la sponda perfetta per la creazione di combinazioni spassose e sfida il lettore a provarle, aumentando in automatico la rigiocabilit\u00e0, e sono tutte sostenute a dovere dalle trovate dell'autore.Proprio per questo, mi \u00e8 dispiaciuto molto, di quel dispiacere buono che, per restare in tema, i greci chiamavano algos (il dolore che apre, come in nostos algos, la nostalgia, il dolore/anelito del ritorno che \u00e8 il motore dell'Odissea) contrapponendolo all'agon (il dolore che chiude, da cui agonia), dicevo, mi \u00e8 dispiaciuto che il corto si esaurisse solo in quelle situazioni. Non vorrei dire, ma l'Odissea \u00e8 piena di celeberrime altre scene che con un sistema simile possono volgere in mille modi spassosi: penso alla ninfa(omane) Calipso, ai lotofagi, alle vacche del Sole, ai feaci & Nausicaa... per me siamo solo all'inizio, l'inizio di uno splendido e spassoso viaggio se l'autore vorr\u00e0.Il mio voto va alla Parodissea."
    ],
    [
        "158151",
        "Biriany",
        "VEGGENTI TRA I VERMIUna bella storia con un bel twist che mette il lettore davanti a un vero bivio interiore per fare la scelta finale. Nessuna difficolt\u00e0 nel tenere il conteggio di tempo e resistenza, ben implementati nella storia e equilibrati. L'ho trovata una storia profonda, con implicazioni morali. Mi \u00e8 piaciuta! Bravi autori per l'idea, la realizzazione e la scrittura che non presenta problemi.NON ERA UN CINGHIALELa base di partenza \u00e8 divertente: una rivisitazione in chiave parodistica del Signore degli anelli che qui diventa un action movie di serie B (li adoro) con scene rocambolesche e divertenti.La scrittura per\u00f2 lascia molto a desiderare. Troppo. Non mi riferisco allo stile, che \u00e8 personale e differente per ogni scrittore, intendo proprio errori di grammatica e di ortografia troppo troppo gravi. L'ho letto con indignazione, lo ammetto. Non voglio colpevolizzare l'autore, la prima bozza di chiunque \u00e8 \u201cbrutta\u201d, ma credo che in questo caso ci si sia fermati solo alla prima bozza. Si sente forte il bisogno di una rilettura con conseguente riscrittura. Mi scuso in anticipo se reco offesa a qualcuno, ma ho trovato questa noncuranza irrispettosa nei confronti degli altri autori che si sono impegnati a confezionare un buon prodotto.Ripeto che in generale mi \u00e8 piaciuta l'ambientazione e anche giocare \u00e8 stato divertente. I problemi tecnici che segnalerei sono gli stessi gi\u00e0 notati da altri utenti (pochi bivi, sottrarre 2 che non porta ad alcun cambiamento).Il mio modesto parere \u00e8 che quest'opera non \u00e8 pi\u00f9 bella dei tre racconti esclusi che, al contrario, sono scritti meglio. Se si parla di gioco e di scrittura \u00e8 necessario tenere conto anche di quest'ultima.Chiedo, anzi sprono, l'autore/autrice ha rileggerlo e riscriverlo perch\u00e9 l'idea \u00e8 interessante.LA PARODISSEASenza dubbio il miglior racconto dei tre, sia per la scrittura irriverente che strappa sorrisi, talvolta risate, ad ogni paragrafo, sia per il Puzzle System, geniale a mio avviso. \u00c8 un sistema che spinge il lettore a provare, riprovare, mescolare e rigiocare, e vedere che ogni combinazione porta a conseguenze sensate e coerenti \u00e8 un piacere che soddisfa sia il lato ludico sia quello di lettura.Le molte doti mettono a dura prova la memoria. Eppure ho trovato divertente anche temere di aver scordato qualcosa. Non so come dirlo, il semplice fatto di fermarmi a ricordare se avevo o no una dote e ripassare mentalmente dove l'avevo eventualmente trovata mi ha fatto ricordare le scene passate e quindi ridere di nuovo.Questa settimana vinceLA PARODISSEA."
    ],
    [
        "158152",
        "FinalFabbiX",
        "Spiace fare il guastafeste, ma fra le settimane, questa \u00e8 quella che mi \u00e8 piaciuta di menoSia chiaro, tutti e tre i corti condividono dei pregi importanti. Sono aderenti al tema, sono scorrevoli, giocabili ed esenti da bug.Insomma, siamo anni luce avanti a Caccia Maledetta (2022), o a Il labirinto del cacciatore di venti (2020), segno che, anche grazie alla preselezione, la standard minimo dei corti si \u00e8 alzato. Le critiche che sto per fare vanno, pertanto, contestualizzare in questo riquadro.Innanzitutto, ho riscontrato lo stesso problema di settimana due, dato che i corti sono derivativi: la Parodissea prende da Omero, Non era un cinghiale prende da Tolkien. Se avete mai visto della fantascienza (ma anche solo Doctor Who), anche la trama di Veggente fra i vermi vi sembrer\u00e0 cosa vista e rivista.Veggente fra i vermi, secondo me, \u00e8 un mezzo disastro non solo sull'originalit\u00e0 della trama, ma anche su ritmo, regolamento, enigmi e world building.Ritmo: l'idea era di nascondere una storia segreta dentro a una storia pi\u00f9 innocua. Interessante nella teoria, nella pratica sembrano due storie slegate.Regolamento: \u00e8 il regolamento classico con due parametri da bilanciare nel tentativo di trovare l\u2019equilibrio. Una formula classica, vista e rivista e che non mi dice pi\u00f9 niente. C\u2019\u00e8 chi ritiene che usare un regolamento classico e rodato sia una scelta valida, per me ha lo stesso sapore di trovare un corto fantasy con protagonista prescelto stereotipato, etc: preferisco di gran lunga un corto senza regolamento. In questo caso, tuttavia, sono disposto a perdonare. Riflettendoci, mi sono reso conto che il regolamento classico \u00e8 propedeutico ad alimentare l\u2019 \u201cinganno\u201d del corto e nascondere la vera trama.Enigmi: c'\u00e8 un unico enigma, che \u00e8 da rincoglioniti, non \u00e8 contestualizzato in alcun modo, \u00e8 obbligatorio per accedere alla trama. \u00c8 l'escamotage pi\u00f9 pigro che mi viene in mente per far dire al giocatore \"ma allora si poteva anche perdere!\". Non ci siamo.World building: mi sono ritrovato un po\u2019 stranito in pi\u00f9 occasioni. Credo che una narrazione pi\u00f9 intelligente avrebbe potuto approfondire un po\u2019 di pi\u00f9 il mondo e la sua storia senza appesantire. Non mi \u00e8 chiaro, ad esempio, come faccia un computer ad aprire dei wormhole (ok, gli hai messo dentro l\u2019intelligenza di questa creatura.La Parodissea: non ho riso. Mai. Mi spiace. Ho giusto sorriso in un paio di punti, come per battuta delle sirene, ma nulla di pi\u00f9.La meccanica \u00e8 anche carina, per quanto ha un problema intrinseco: tutte le possibilit\u00e0 vengono presentate al lettore come di uguale validit\u00e0, ma nella pratica, riuscire a dare lo stesso peso richiede uno sforzo di progettazione enorme.A volte, alcuni elementi vengono tralasciati, a volte le conseguenze appaiono un po\u2019 sconclusionate, a volte si vede proprio che, per far uscire tutte le diramazioni, ne \u00e8 andata di mezzo la storia. Ripeto, non \u00e8 un problema degli autori. Secondo me \u00e8 proprio la meccanica che rende la scrittura difficile, oltre a forzare l\u2019inserimento di molte parole chiave.\u00c8 un po\u2019 ostico tenere a mente tutte le parole chiave, soprattutto in multiple run.Il problema principale del corto, per\u00f2, per me risiede nell\u2019umorismo. \u00c8 difficile spiegare perch\u00e9 una cosa non fa ridere. Provo ad azzardare la mia risposta: qui pi\u00f9 che a una presa in giro dell'Odissea, siamo davanti a una serie di battute che hanno l'odissea come cornice. E non \u00e8 neanche proprio cos\u00ec, perch\u00e9 la storia che creiamo con le nostre scelte diverge dell'Odissea classica, \u00e8 pu\u00f2 diventare una storia con una sua dignit\u00e0: il lettore finir\u00e0 a mettere il suo focus anche su questo elemento, godendo meno delle battute.Non era un cinghiale mi ha divertito di pi\u00f9, per quanto abbia dei problemi enormi.L'escamotage di attualizzare una storia del passato funziona sempre: ogni epoca \u00e8 piena di comportamenti assurdi e paradossali, che passano in sordina per via del contesto. Se rimuoviamo tale contesto ed esacerbiamo, \u00e8 molto facile strappare una risata.Peccato che l\u2019opera abbia pochissimi bivi: gli autori si sono dimenticati che un corto-gioco\u00a0 deve avere qualche vantaggio nell\u2019essere interattivo e qui, purtroppo, le scelte non apportano molto alla trama, n\u00e9 cambiano il modo di fruire il corto.Come mio solito, passo sopra agli errori grammaticali. Ho digerito un po\u2019 meno altri collegamenti inter-paragrafo un po\u2019 bruschi.Colonna sonora completamente superflua: non \u00e8 il concorso adatto per presentare elementi multimediali.Nel complesso, non ho un corto preferito per la settimana. Forse, dal punto di vista oggettivo, meriterebbe La Parodissea, ma sono convinto che vincer\u00e0 senza il mio voto, e, pertanto, scelgoNon era un cinghiale, perch\u00e9 \u00e8 il corto che mi ha intrattenuto di pi\u00f9."
    ],
    [
        "158155",
        "giax",
        "Ecco i risultati della sesta e ultima settimana!"
    ],
    [
        "158171",
        "Erikzann",
        "Un po' in ritardo, ecco le mie recensioniVeggenti tra i vermiAttinenza al viaggio: elevataFacilit\u00e0 d'uso: Tenere a memoria due serie di numeri che cambiano \u00e8 un po' troppo per me.L'ambientazione mi \u00e8 piaciuta molto. Un mix riuscito che trae ispirazione sia da warhammer 40000 che da Dune.Si respira anche un'aria di fantascienza positiva, con astronavi luccicanti, imperi galattici...Trovo solo un po' strano che una creatura onnipotente si sia fatta assoggettare dagli umani e ne diventi un agente.Detto questo, la scrittura scorre bene e la lettura \u00e8 piacevole, non ho visto errori ne incongruenze particolari.Forse la figura del capitano poteva essere pi\u00f9 sviluppata e non relegata al ruolo di parola chiave o poco pi\u00f9, ma immagino che con lo spazio a disposizione non fosse cos\u00ec facile.Io voto \"veggenti tra i vermi\"Non era un cinghiale.Attinenza al viaggio: elevataFacilit\u00e0 d'uso: Ok.La lettura non \u00e8 facile: ci sono parecchi errori anche grossolani. troppi refusi. In compenso la parodia \u00e8 molto gustosa e ci sono alcune trovate volutamente trash che mi hanno fato ridere (\"Il machete del triveneto\").Non ho neanche capito perch\u00e8 improvvisamente mille tentacoli corrono in aiuto del protagonista. Dovrebbe essere una citazione, ma per me c'entra pochissimo, non essendo secondo me di Tolkien. Capisco se il fiume si fosse ingrossato all'improvviso travolgendo i cattivi...La parte \"Gioco\" in s\u00e8 mi pare un po' limitata: si va in una direzione e si sperimenta qualche variante. Un po' come leggere alcune storie parallele.Vengono forniti alcuni oggetti ma non hanno un uso pratico nel gioco (il salame, ad esempio)-Il meccanismo del +2/-2 \u00e8 interessante. In teoria permetterebbe di godere di due varianti della storia. Purtroppo sembra implementato superficialmente e soprattutto non \u00e8 chiaro se il testo del paragrafo a cui si rimanda sostituisce o implementa quello di partenza.Mi sembra ci sia un bug al paragrafo 8*. In teoria bisognerebbe andare al 10, ma il testo non prosegue con congruenza come se forsse un rimando sbagliato.Forse lo si sarebbe potuto sostituire con dei paragrafi di rimando \"calassici\", ma probabilmente l'autore ha optato per questa soluzione a causa del limite tiranno dei 23000 caratteri.La raffinatezza che mi \u00e8 piaciuta di pi\u00f9 sono stati i link alle musiche su internet adatti alla situazione. Una bella idea ma sono riuscito a fruirne solo su PC, mentre scrivo questa recensione.LA PARODISSEAAttinenza al viaggio: elevataFacilit\u00e0 d'uso: Sar\u00f2 un caso disperato, ma tenere a mente troppe parole non fa per me. Non ci siamoLa lettura \u00e8 molto piacevole e accattivante, molto umoristica. Le immagini veicolate \"alla Terry Pratchett\" mi hanno fatto davvero sorridere di cuore (nota personale: grazie all'autore: Ne ho bisogno in questo periodo). PolipofemoLa parte gioco, il \"puzzle system\" lo trovo davvero originale (mai visto prima, correggetemi se sbaglio). Si presta molto a creare una storia a bivi!Purtroppo nel corto questo \u00e8 stato impiegato per creare una storia lineare con alcune deviazioni, in cui possono esserci o meno delle morti o dei finali (ben cinque, comunque) a seconda delle scelte fatte in precedenza."
    ],
    [
        "158184",
        "Budellaro",
        "caspita, purtroppo ho avuto un periodo un po' incasinato e mi son perso un girone! So di essere fuori tempo massimo ma dico lo stesso due parole sui tre corti:VEGGENTI TRA I VERMI l'ho adorato! Una storia che funziona e che si scopre piano piano. Un personaggio che mi \u00e8 piaciuto moltissimo e per il quale ho provato empatia. Sulle meccaniche niente da dire, tranne il fatto che si fa fatica a ricordare, senza scriverli, i valori di Tempo e Resistenza che variano continuamente. Comunque l'avrei sicuramente votato come vincitore del girone se solo avessi fatto in tempo, peccato... Lo voter\u00f2 dunque nei ripescaggiNON ERA UN CINGHIALE semplicemente folle. Devo purtroppo\u00a0 dire che ho trovato non pochi errori e imperfezioni, ma tutti assolutamente perdonabili al netto delle grasse risate che mi ha regalato il corto. Simpatica e originalissima inoltre l'idea della musica.PARODISSEA una meccanica semplicemente geniale che permette di divertirsi a creare paradossali combinazioni. Non mi stupisce che abbia stravinto (anche se io gli ho preferito la fantascienza classica dei vermi)"
    ],
    [
        "158282",
        "Pirata delle Alpi",
        "Ciao!Prima di proseguire con il classico spiegone, vorrei scusarmi con ognuno di voi: nonostante conosca bene la vostra lingua, ho scritto da cani e non \u00e8 da me.La parte finale della redazione di \u201cNon era un cinghiale\u201d \u00e8 stata disturbata dall'inizio di un periodo difficile per me (e per alcuni dei miei cari) e ho fatto l'errore di finire di scrivere questo Corto quando avevo bisogno di una valvola di sfogo: ho riscritto paragrafi interi freneticamente, massacrandoli senza accorgermene. Si dice che non si pu\u00f2 fare la spesa quando uno ha fame e uno non pu\u00f2 pensare scrivere correttamente senza la giusta condizione, sopratutto se non lo fa nella propria lingua. Mi dispiace sinceramente per aver presentato questa schifezza: non ero in grado di scrivere checchessia e ho sbagliato tutto confondendo sfogo personale e concorso letterario. Chi mi conosce e mi segue sa che posso fare di meglio.L'idea:Quando ho letto il bando di quest'anno, volevo divertirmi scrivendo una parodia. E quale opera parodiare per un concorso a tema viaggio? Ho pensato subito al \u201cSignore degli Anelli\u201d: l'idea delle versioni trash dei personaggi e di un Gollum innamorato perso di Frodo mi ha fatto ridere tanto. Inoltre, come sapevo che il buon Powerbob avrebbe assunto di nuovo il difficile ruolo di caporedattore della Gazzetta e ho voluto scrivere il Corto pi\u00f9 delirante che potessi per dare spunti a Bob per la sua recensione.Il game design:Lo so, \u00e8 quasi untrue path. Volevo fare qualcosa di semplice e focalizzare l'interesse del Corto sullecazzatstupidaggini che mi sono inventato. In pratica, la trama ha due strade: se segui Glum, puoi salvarti (come nell'opera originale), ma se dai ascolto a quel dannato anello massonico, sei fregato. Il sistema del \u201c!\u201d e del \u201c*\u201d serve a evitare le frasi tipo \u201cSe hai dormito con l'anello in mano, vai al XXX\u201d o \u201cSe hai parlato con Glum, vai al XYZ\u201d, che fanno sprecare un sacco di caratteri. Quindi, se uno ha gli asterischi, vuol dire che ha seguito l'anello e che va verso la morte certa (c'era la fregatura con il paragrafo scritto al contrario), mentre se ti fidi di Glum puoi salvarti (anche se lui ci rimette le penne). So che c'\u00e8 poca interattivit\u00e0, ma era voluto:questo Corto doveva essere un mero divertimento. L'idea delle challenge alle fine \u00e8 una cosa in pi\u00f9 che volevo proporre per stuzzicare la vostra voglia di mettere la vostra cultura nerd alla prova.La musica:Non so per voi, ma io adoro quando c'\u00e8 una colonna sonora quando si gioca a un GDR. Ho voluto provare di inserire delle musiche per migliorare l'esperienza di gioco: come tutti parlano di realt\u00e0 aumentata, di QR Code, di AI e di cose simili, volevo vedere come potrebbe funzionare con un LG. So che il tentativo \u00e8 stato maldestro, ma spero che lettori molto pi\u00f9 abili di me potranno sperimentare il multimedia con un LG e avere un risultato interessante.Riferimenti vari:Certo, alcuni personaggi dell'Arda sono stati utilizzati in questo Corto. Quando ho letto i vostri commenti, sono rimasto gradevolmente sorpreso quando qualcuno ha parlato di Tarantino, non me lo aspettavo. Il personaggio di Dalf \u00e8 ispirato a Gandalf, ma anche a un marginale che viveva nei boschi nelle vicinanze del mio paesino: viveva in un vecchio camper, la sua \u201cpropriet\u00e0\u201d era segnalata da un cartello scritto a mano, era armato ed era solito sparare agli intrusi! L'utente Giax ha azzeccato quasi tutti i riferimenti all'opera originale: La maglietta di Dalf non \u00e8 un riferimento al Balrog di Tolkien, ma bensi ai \u201cBalrog\u201d: una band power metal del Varese. I tentacoli che sbranano i poliziotti sono ispirati a \u201cVampire: Masquerade\u201d (Questo \u00e8 il terzo livello della disciplina dei Lasombra). Le macchine sono quelle di Ryo Saeba e Kaori (Creta, nella versione italiana) diCity Hunter.Molti di voi hanno pensato che questo Corto faccia parte di un progetto pi\u00f9 grande, ma non \u00e8 cos\u00ec: era solo una proposta per scherzare, anche se questo scherzo \u00e8 sembrato un rutto nell'ora di religione a scuola. Non credo che potrei mai scrivere un LG \u201clungo\u201d: mi perdo gi\u00e0 con un Corto, allora non oso nemmeno immaginare per la redazione di un testo di 300 paragrafi! Ma il buon Nostradamus ha scritto che ci sar\u00e0 un mio LG quandoSpoilerLa Juventus vincer\u00e0 la Champions LeagueE quindi, capite che non \u00e8 per domani!Ecco, vi ringrazio per la lettura e la pazienza. Ahim\u00e8, quest'anno ho fatto una schifezza e spero che l'anno prossimo star\u00f2 nelle giuste condizioni per scrivere qualcosa di decente. Come al solito, risponder\u00f2 ad ogni recensione tramite PM."
    ],
    [
        "158283",
        "powerbob",
        "Pirata delle Alpi ha scritto:Ciao!Prima di proseguire con il classico spiegone, vorrei scusarmi con ognuno di voi: nonostante conosca bene la vostra lingua, ho scritto da cani e non \u00e8 da me.La parte finale della redazione di \u201cNon era un cinghiale\u201d \u00e8 stata disturbata dall'inizio di un periodo difficile per me (e per alcuni dei miei cari) e ho fatto l'errore di finire di scrivere questo Corto quando avevo bisogno di una valvola di sfogo: ho riscritto paragrafi interi freneticamente, massacrandoli senza accorgermene. Si dice che non si pu\u00f2 fare la spesa quando uno ha fame e uno non pu\u00f2 pensare scrivere correttamente senza la giusta condizione, sopratutto se non lo fa nella propria lingua. Mi dispiace sinceramente per aver presentato questa schifezza: non ero in grado di scrivere checchessia e ho sbagliato tutto confondendo sfogo personale e concorso letterario. Chi mi conosce e mi segue sa che posso fare di meglio.L'idea:Quando ho letto il bando di quest'anno, volevo divertirmi scrivendo una parodia. E quale opera parodiare per un concorso a tema viaggio? Ho pensato subito al \u201cSignore degli Anelli\u201d: l'idea delle versioni trash dei personaggi e di un Gollum innamorato perso di Frodo mi ha fatto ridere tanto. Inoltre, come sapevo che il buon Powerbob avrebbe assunto di nuovo il difficile ruolo di caporedattore della Gazzetta e ho voluto scrivere il Corto pi\u00f9 delirante che potessi per dare spunti a Bob per la sua recensione.Il game design:Lo so, \u00e8 quasi untrue path. Volevo fare qualcosa di semplice e focalizzare l'interesse del Corto sullecazzatstupidaggini che mi sono inventato. In pratica, la trama ha due strade: se segui Glum, puoi salvarti (come nell'opera originale), ma se dai ascolto a quel dannato anello massonico, sei fregato. Il sistema del \u201c!\u201d e del \u201c*\u201d serve a evitare le frasi tipo \u201cSe hai dormito con l'anello in mano, vai al XXX\u201d o \u201cSe hai parlato con Glum, vai al XYZ\u201d, che fanno sprecare un sacco di caratteri. Quindi, se uno ha gli asterischi, vuol dire che ha seguito l'anello e che va verso la morte certa (c'era la fregatura con il paragrafo scritto al contrario), mentre se ti fidi di Glum puoi salvarti (anche se lui ci rimette le penne). So che c'\u00e8 poca interattivit\u00e0, ma era voluto:questo Corto doveva essere un mero divertimento. L'idea delle challenge alle fine \u00e8 una cosa in pi\u00f9 che volevo proporre per stuzzicare la vostra voglia di mettere la vostra cultura nerd alla prova.La musica:Non so per voi, ma io adoro quando c'\u00e8 una colonna sonora quando si gioca a un GDR. Ho voluto provare di inserire delle musiche per migliorare l'esperienza di gioco: come tutti parlano di realt\u00e0 aumentata, di QR Code, di AI e di cose simili, volevo vedere come potrebbe funzionare con un LG. So che il tentativo \u00e8 stato maldestro, ma spero che lettori molto pi\u00f9 abili di me potranno sperimentare il multimedia con un LG e avere un risultato interessante.Riferimenti vari:Certo, alcuni personaggi dell'Arda sono stati utilizzati in questo Corto. Quando ho letto i vostri commenti, sono rimasto gradevolmente sorpreso quando qualcuno ha parlato di Tarantino, non me lo aspettavo. Il personaggio di Dalf \u00e8 ispirato a Gandalf, ma anche a un marginale che viveva nei boschi nelle vicinanze del mio paesino: viveva in un vecchio camper, la sua \u201cpropriet\u00e0\u201d era segnalata da un cartello scritto a mano, era armato ed era solito sparare agli intrusi! L'utente Giax ha azzeccato quasi tutti i riferimenti all'opera originale: La maglietta di Dalf non \u00e8 un riferimento al Balrog di Tolkien, ma bensi ai \u201cBalrog\u201d: una band power metal del Varese. I tentacoli che sbranano i poliziotti sono ispirati a \u201cVampire: Masquerade\u201d (Questo \u00e8 il terzo livello della disciplina dei Lasombra). Le macchine sono quelle di Ryo Saeba e Kaori (Creta, nella versione italiana) diCity Hunter.Molti di voi hanno pensato che questo Corto faccia parte di un progetto pi\u00f9 grande, ma non \u00e8 cos\u00ec: era solo una proposta per scherzare, anche se questo scherzo \u00e8 sembrato un rutto nell'ora di religione a scuola. Non credo che potrei mai scrivere un LG \u201clungo\u201d: mi perdo gi\u00e0 con un Corto, allora non oso nemmeno immaginare per la redazione di un testo di 300 paragrafi! Ma il buon Nostradamus ha scritto che ci sar\u00e0 un mio LG quandoSpoilerLa Juventus vincer\u00e0 la Champions LeagueE quindi, capite che non \u00e8 per domani!Ecco, vi ringrazio per la lettura e la pazienza. Ahim\u00e8, quest'anno ho fatto una schifezza e spero che l'anno prossimo star\u00f2 nelle giuste condizioni per scrivere qualcosa di decente. Come al solito, risponder\u00f2 ad ogni recensione tramite PM.Ammetto che \u00e8 stato un gran piacere ritrovarci nello stesso girone. Purtroppo non ho potuto votare per palesi complicanze, ma riconosco che il tuo corto aveva gran potenziale! Ci siamo sfidati ironizzando su due classici della letteratura, da due epoche lontanissime tra loro, sei senz'altro riuscito a intrattenermi questo \u00e8 poco ma sicuro ^^Scrivere \u00e8 uno sfogo creativo che secondo me fa sempre bene, quindi non mollare! Alla prossima!"
    ],
    [
        "158287",
        "Budellaro",
        "Pirata delle Alpi ha scritto:ho fatto l'errore di finire di scrivere questo Corto quando avevo bisogno di una valvola di sfogo: ho riscritto paragrafi interi freneticamente, massacrandoli senza accorgermenemi ritrovo molto in questa frase. Anche per me scrivere \u00e8 a volte proprio questo. E non ci trovo niente di male. Se \u00e8 servito a sfogarti ben venga.Non sapevo che tu fossi straniero: a maggior ragione ti faccio i miei complimenti per come scrivi in italiano. Comunque hai detto che volevi che il corto fosse delirante e facesse ridere: beh, secondo me ci sei riuscito in pieno! Io, come avevo scritto nel mio commento, mi sono fatto delle grasse risate nel leggerlo!"
    ],
    [
        "158318",
        "firebead_elvenhair",
        "Dopo tanti anni, mi sono trovato invogliato a ritornare in pista. L'ho fatto con un corto che \u00e8 maturato pian piano, che \u00e8 stato costruito e decostruito pi\u00f9 volte.La prima idea, una volta visto il tema del \"viaggio\" e stante il grande parlare di Dune che si \u00e8 fatto, era quella di far impersonare al lettore una sorta di navigatore della Gilda, in grado di gestire complicati viaggi spaziali a velocit\u00e0 superiori a quelle della luce. Per aumentare i pericoli di tale viaggio, \u00e8 maturato l'idea di creare una sorta di warp (come ha notato qualcuno, vagamente ispirato a quello di Warhammer) all'interno del quale le leggi della fisica fossero contorte.Tale idea, per\u00f2, mi si era appalesata sin da subito come banale e poco originale. Invece di un soggetto che soggiace al proprio compito supinamente, ho pensato che sarebbe stato pi\u00f9 interessante inserire maggiore profondit\u00e0: dopo aver riflettuto un poco, ho quindi concluso per fare in modo che il protagonista non fosse un umano, bens\u00ec un alieno, in qualche modo ingannato e sfruttato, sebbene non apertamente. Poco dopo aver deciso che la capacit\u00e0 del nostro navigatore si sarebbe collegata alla famosa teoria dei wormhole, ho avuto l'illuminazione: perch\u00e9 non usare una sorta di verme spaziale, in grado di \"scavare\" dei tunnel nello spazio? (In questo modo, vi \u00e8 stata anche una seconda citazione non voluta a Dune e ai suoi vermoni).A questo punto, ho pensato a come far combaciare il tema del viaggio con quello sulla rivelazione delle nostre origini. Sebbene molti abbiano rilevato come queste due trame poco si leghino fra loro, questa \u00e8 stata la mia intenzione: presentare la possibilit\u00e0 di scoprire le proprie origini solo se si decide di farlo, in modo tale che la rivelazione sia cos\u00ec importante da rendere superflua la nostra missione principale (in ci\u00f2, ammetto di essere stato parzialmente ispirato dal mitico Fortezza Europa che, se giocato distrattamente, fa dire al giocatore che non \u00e8 avvenuto nulla, quando ci sono tantissimi eventi che aspettano di essere scoperti).La parte meno soddisfacente del corto \u00e8, per me, il sistema di gioco. Sin dall'inizio ho voluto inserire, per mero vezzo, due caratteristiche \"opposte\". Una avrebbe dovuto essere mantenuta bassa, mentre l'altra avrebbe dovuto essere mantenuta alta onde garantire il pieno successo. Mi rendo conto che tale ostinazione non ha aggiunto nulla al corto: sarebbe bastato inserire due caratteristiche, entrambe in \"crescita\" o in \"calo\" e magari con minori conteggi da fare per rientrare meglio nel bando e rendere pi\u00f9 giocabile senza troppe difficolt\u00e0 la lettura.Vado particolarmente fiero di alcuni epiloghi, soprattutto quelli in cui - quasi senza che ci pensassi - il termine \"verme\" assume un significato metaforico."
    ],
    [
        "158413",
        "HarlockHrk",
        "Pirata delle Alpi ha scritto:Ecco, vi ringrazio per la lettura e la pazienza. Ahim\u00e8, quest'anno ho fatto una schifezza e spero che l'anno prossimo star\u00f2 nelle giuste condizioni per scrivere qualcosa di decente. Come al solito, risponder\u00f2 ad ogni recensione tramite PM.Grazie per il corto, per l'impegno profuso e per il divertimento che mi hai comunque fornito. Mi dispiace che la scrittura sia stata \"disturbata\" e mi auguro che tutto sia passato. Mi scuso se il mio commento possa essere suonato particolarmente critico: criticare \u00e8 facile, fare \u00e8 nettamente pi\u00f9 difficile e va apprezzato. Sono uno di quelli che ha apprezzato l'idea della musica ma che non \u00e8 riuscito a goderne effettivamente. Avrei potuto leggere io pi\u00f9 lentamente :-)"
    ]
]