[
    [
        "157934",
        "FinalFabbiX",
        "SETTIMANA #5 (fino a dom 26)13 - Viaggio al centro... della citt\u00e014 - Post scriptum15 - La Strada della DuchessaVotate scegliendo quale dei tre volete in finale. Lasciate un commento (bastano poche righe) dove spiegate perch\u00e9 avete preferito quel corto rispetto agli altri due, tenendo conto anche di:- Quanto i corti siano attinenti al tema il viaggio- Quanto i corti siano facili da giocare tenendo tutto a mente, utilizzando al massimo le ditaSolo chi vota 3 volte potr\u00e0 votare anche il ripescaggio e le finali.Buona lettura!"
    ],
    [
        "157936",
        "GGigassi",
        "Beh, mi pare che la scelta di pubblicare Post Scriptum a ridosso della Festa del Pap\u00e0 sia molto azzeccata"
    ],
    [
        "157943",
        "Prodo",
        "Forse il turno dove \u00e8 stato raggiunto il livello pi\u00f9 alto dall'inizio del concorso. Tre racconti ottimi e sar\u00e0 difficile sceglierne uno solo.1) Viaggio al centro della citt\u00e0 \u00e8 una vera chicca che solo chi \u00e8 romano e vive a Roma, come il sottoscritto, potr\u00e0 cogliere in tutte le sue sfaccettature. L'autore ha chiaramente esperienza diretta del traffico di Roma, perch\u00e9 \u00e8 riuscito a inserire nel suo corto tutti gli elementi che lo contraddistinguono, dall'imprevisto che sorge ogni mattina quando sei in ritardo al labirinto di strade sconosciute anche a chi vive nella metropoli da decenni, perch\u00e9 \u00e8 talmente grande e in costante crescita che \u00e8 impossibile padroneggiarne tutte le diramazioni. Non mancano le citazioni dei punti pi\u00f9 trafficati della capitale (il raccordo, la tangenziale), l'immancabile Maps che ti molla quando ne hai pi\u00f9 bisogno e persino le variazioni climatiche, con conseguente cambiamento delle problematiche da affrontare, che incombono con il susseguirsi delle stagioni. Mi sono divertito moltissimo a leggiocarlo, anche perch\u00e9, sebbene l'autore abbia virato verso il semplice, ha costruito un sistema regolamentare snello e che funziona, facile anche da gestire senza appuntarsi alcunch\u00e9. Valore aggiunto anche la molteplicit\u00e0 di finali presenti, quasi tutti ironici e beffardi. Tecnicamente non \u00e8 all'altezza di altre opere viste in gara quest'anno forse, e in un paio di paragrafi ho notato anche blandi problemini di coerenza, ma complessivamente mi \u00e8 piaciuto davvero tantissimo e mi ha fatto divertire e sorridere.2) Post Scriptum tra i tre \u00e8 quello emotivamente pi\u00f9 impattante. Una bambina/ragazzina, unica (o tra i pochi) sopravvissuta in un mondo post apocalittico che non si vuole rassegnare alla scomparsa del padre e continua a cercarlo esplorando una realt\u00e0 che non ha pi\u00f9 nulla a che fare con quella che la piccola aveva condiviso con il genitore. Di fatto \u00e8 un racconto a bivi con pochi oggetti da amministrare e un intelligente sistema di cernita delle scelte compiute che tenderanno verso il cuore o il cervello. Ho trovato sempre coerenti le prime, in una o due occasioni un po' meno quelle cerebrali (per esempio se non abbiamo acqua da dare alla pianta sul finire della storia non significa che abbiamo deliberatamente deciso di non dissetarla).Comunque il sistema funziona bene e l'autore (o autrice, credo che la mano dietro l'opera sia femminile) ha gestito anche con grande capacit\u00e0 i percorsi e l'evoluzione degli stessi a seconda delle scelte compiute. Personalmente mi sarebbe piaciuto anche un epilogo in cui le scelte di testa e quelle di cuore si equivalgono, sarebbe stato un tocco di classe in pi\u00f9 e avrebbe dato ancora pi\u00f9 sprint al lavoro. Che comunque resta molto, molto buono.3) La Strada della Duchessa \u00e8 quello tecnicamente pi\u00f9 forte dei tre. La trama \u00e8 intrigante, anche se non particolarmente originale, ma il personaggio dell'anziano che alla fine della vita cerca di ritrovare l'unica donna che ha davvero amato, in un viaggio onirico sulle vecchie strade di campagna della giovent\u00f9, compiuto con la cyclette del centro geriatrico dove vive, non solo \u00e8 convincente, ma anche molto poetico per certi versi. Il sistema di gioco ideato funziona bene: tenere traccia dei punti fatica e tempo poi \u00e8 semplice, e ci sono un paio di frasi da ricordare. Se fossero state di pi\u00f9 avrebbero potuto mettere in difficolt\u00e0 il lettore, ma visto il numero contenuto delle stesse direi che ci siamo. I percorsi proposti sono coerenti e solidi: quasi tutte le scelte poi hanno una motivazione logica (se si riflette sulla strada da prendere per risparmiare tempo e fatica raramente si sbaglia, anche se qualche bivio alla cieca l'autore l'ha lasciato, vedi quello scuola-chiesa, scopriamo solo a strada decisa che stiamo pedalando di domenica). Gli epiloghi sono tutti interessanti e, come nel primo racconto in gara quest'oggi, ce ne sono diversi e almeno tre che concludono la storia con pi\u00f9 o meno soddisfazione. Un tocco di classe le parole (o i pezzi di parole) che saltano, perch\u00e9 il protagonista non riesce a comprenderle-memorizzarle (cosa che accade nelle sindrome degenerativo cognitive come la sua). Un piccolo appunto per un lavoro di cos\u00ec grande livello, l'evoluzione finale: il cambio dei punti da tempo a fatica e tutta l'appendice dell'ascesa al castello, mi sono sembrati funzionare leggermente meno rispetto alla prima parte, forse perch\u00e9 un po' ripetitivi.Alla luce di quanto detto sopra la scelta risulta davvero difficile.Alla fine la mia romanit\u00e0 mi fa propendere per Viaggio al Centro della Citt\u00e0, ma auspico che almeno uno degli altri due racconti in gara oggi venga ripescato, perch\u00e9 meritano tutti e tre la finale."
    ],
    [
        "157949",
        "Martinico",
        "Ho letto tutti e tre.Il secondo, Post Scriptum, \u00e8 quello che mi ha lasciata pi\u00f9 perplessa, ed \u00e8 per questo che l'ho riletto pi\u00f9 volte, mappandolo e tentando di trovare la chiave per capirne il significato.SpoilerMi sfugge il criterio per arrivare al finale migliore. In fondo, per tutto il gioco ho pensato alla mia sopravvivenza, perch\u00e9 bisogner\u00e0 pure che il cuore deleghi al cervello le mansioni pi\u00f9 concrete come coprirsi, bere, cercare mezzi di sostentamento.Per il resto, il racconto \u00e8 molto toccante, quasi lirico. Il percorso della protagonista \u00e8 coerente, ma ci voleva qualche tocco narrativo in pi\u00f9; ho apprezzato davvero tanto l'atmosfera; penso che la soggettivit\u00e0 del testo renda la narrazione unica, pregnante. Ma il Boss finale (passatemi il termine) \u00e8 un po' buttato via. Come del resto in Cappuccetto avevo fatto anche io, sbagliando. L'incontro con l'ignoto, con il male e la conseguente catarsi, hanno bisogno di un po' di parole in pi\u00f9 (pi\u00f9 Show re meno Tell)."
    ],
    [
        "157952",
        "GGigassi",
        "Per me il vincitore di questo girone \u00e8Post Scriptum.Viaggio al centro della\u2026 Citt\u00e0\u00e8 un simpatico Corto fantozziano che per me non \u00e8 in tema. Percorrere un itinerario consueto che si fa gi\u00e0 ogni giorno pu\u00f2 essere considerato un \u201cviaggio\u201d? Inoltre le frasi da ricordare non mi sembrano poi cos\u00ec semplici, delle parole-chiave mi sarebbero rimaste impresse di pi\u00f9, ma anche cos\u00ec sarebbero state troppe, perch\u00e9 alla fine lo stratificarsi delle leggiocate mi ha portato a confondere una partita con l\u2019altra. Ma mi rendo che \u00e8 anche un problema della mia et\u00e0 che avanza inesorabile.Quello che invece ho apprezzato (oltre alle varie citazioni) \u00e8 l\u2019alto livello di sfida e l\u2019architettura che distingue estate e inverno coi relativi finali. Anche se inizialmente \u00e8 spiazzante vedere che si possono trovare i finali migliori anche con un punteggio alto di Tempo.Post Scriptumsi presenta malissimo: un viaggio \u201cnelle memorie\u201d della protagonista?! Fuori tema! FUORI TEMA! FUORI TEMAAAAAAAAAH! Poi invece quello che leggo \u00e8 l\u2019esplorazione di un mondo sconosciuto da parte di una ragazzina innocente che si muove un po\u2019 a caso scoprendo il mondo intorno a lei. Se non \u00e8 un \u201cviaggio\u201d questo\u2026 L\u2019ambientazione mi ha ricordato molto il filmThe Road, ammesso che si chiamasse cos\u00ec \u2013 dell\u2019erosione delle mie facolt\u00e0 mnemoniche ho gi\u00e0 detto sopra.Lo stile di scrittura \u00e8 ottimo e ho gradito moltissimo il fatto che i retroscena delle vicende della protagonista e della devastazione del mondo siano lasciati quasi interamente alla fantasia del leggiocatore. C\u2019\u00e8 molto \u201cnon detto\u201d, ma \u00e8 una cosa stimolante e molto evocativa, tanto che lo spiegone del finale \u201cbuono\u201d (a cui sono arrivato solo alla terza leggiocata) mi ha un po\u2019 indispettito. Spesso in questi lidi si dice che un Corto paga lo scotto di essere tale e avrebbe meritato maggiore spazio per svilupparsi compiutamente, oppure che si intuisce che \u00e8 solo la prova generale di un LibroNostro, ecc. ma anche sePost Scriptummette tantissima carne al fuoco (rivedremo George in altre sedi?) secondo me \u00e8 perfettamente concluso cos\u00ec com\u2019\u00e8.Altro grande pregio: nonostante il testo occupi moltissimo spazio e l\u2019autore non abbia sfruttato tutte le 23 pagine a disposizione (come tanti quest\u2019anno: essendo il limite riferito all\u2019anno in corso non \u00e8 che hanno pensato che fosse 20 invece di 23?) la storia ha molti margini di sviluppo e invita alla rileggiocata. Non come nel Corto precedente ma comunque deviazioni e scelte ce ne sono parecchie anche qui.Se proprio dovessi trovare un difetto \u00e8 un certo moralismo sotteso alle scelte \u201cdi cuore\u201d o \u201cdi testa\u201d, che potrei averci visto solo io. Confesso per\u00f2 di non aver controllato che ci sia la possibilit\u00e0 di arrivare al 9 o al 19 senza una predominanza di un simbolo piuttosto che di un altro, a me non \u00e8 mai successo.La Strada della Duchessa\u00e8 un Corto molto originale che offre anche un gran bel lato ludico, secondo me pi\u00f9 \u201crazionale\u201d di quello di VACDC che era un po\u2019 pi\u00f9 aleatorio. \u00c8 scritto bene (scopro oggi l\u2019esistenza del termine \u201ctacchettii\u201d) e da cicloturista non ho potuto che apprezzare le descrizioni naturalistiche. Il tema secondo me \u00e8 centrato, perch\u00e9 (a differenza di quello che avevo capito inizialmente) il giro in bici fu qualcosa di nuovo per l\u2019epoca, non un tragitto abituale che il protagonista faceva di consueto.Non ho capito se l\u2019autore avesse voluto fare un Corto umoristico. A me francamente il protagonista ha fatto molta tenerezza e la vicenda per me aveva qualcosa di commovente. Sar\u00e0 che per il progressivo rincoglionimento mi identifico con un anziano.Secondo me questo girone \u00e8 stato uno dei migliori, peccato che uno dei Corti non abbia centrato il tema, ma probabilmente non lo avrei comunque premiato. SiaLa Strada della DuchessachePost Scriptumstanno invece rischiando seriamente di detronizzareNel Nome di Magellanonelle mie personali preferenze."
    ],
    [
        "157953",
        "Martinico",
        "Due di questi corti hanno in comune l'urgenza del viaggio e tutti i contrattempi che ne conseguono.\"Viaggio al centro della citt\u00e0\" \u00e8 una vicenda quotidiana in cui tutti ci rispecchiamo,\u00a0 ma le sue trovate sono riuscite a divertirmi e stupirmi comunque.\"La strada della Duchessa\" \u00e8 pi\u00f9 drammatico, e anche se la trama forse non \u00e8 originale, mi ha coinvolto di pi\u00f9 del precedente; \u00e8 solo una questione di gusti, perch\u00e9 a me il drammatico piace. Ho apprezzato anche la giusta suspense verso il finale, quando il lettore deve decidere se continuare il viaggio o mettere a rischio la vita del gi\u00e0 paonazzo protagonista.\"Post Scriptum\", come ho scritto prima, \u00e8 un viaggio molto onirico e sentimentale; meno realistico nei suoi dettagli rispetto agli altri due; non \u00e8 realistico fare prevalere sempre le ragioni del cuore, quindi non c'\u00e8 un processo di completa identificazione nel personaggio, o almeno non da parte mia. Per\u00f2 ho apprezzato molto il corto. Perch\u00e9 c'\u00e8 del sentimento, c'\u00e8 del candore.Il sistema di gioco \u00e8 chiaro e semplice in tutti e tre.Anche il tema del viaggio \u00e8 ben presente in tutti e tre.Per una questione di gusti personali, e per una sorta di complessit\u00e0 che ho apprezzato di pi\u00f9 rispetto agli altri due, il mio voto va a\"La strada della Duchessa\"."
    ],
    [
        "157954",
        "Pallo",
        "A occhio, questo girone sar\u00e0 molto equilibrato..."
    ],
    [
        "157964",
        "DuckMadeOfWood",
        "VIaggio al centro \u2026 della citt\u00e0.Setting: La vicissitudini di un impiegato che deve arrivare in orario in ufficio per una importantissima riunione. Il tutto sullo sfondo della citt\u00e0 Eterna.Avventura: L\u2019avventura consiste nel prendere le decisioni migliori per arrivare in orario in ufficio, bilanciando la possibile perdita di tempo dell\u2019intraprendere un\u2019azione contro i possibili problemi che l\u2019accidia potrebbe provocare. Interessante il fatto che il Corto presenta due possibili stagioni ESTATE e INVERNO con i loro relativi problemi e invoglia almeno una rilettura per scoprire cosa accade in condizioni climatiche diverse. A parte questa scelta temporale la storia \u00e8 piuttosto lineare ma pu\u00f2 portare a finali lievemente diversi anche con qualche sorpresa e variazione. Direi che il Corto \u00e8 principalmente un gestionale di tempo.Il contesto Romano \u00e8 presente ma non particolarmente utilizzato (a parte la citazione del grande raccordo anulare vs. la tangenziale). Effettivamente la storia potrebbe, con qualche variazione, valere per qualsiasi grande citt\u00e0. Non vi sono nemmeno riferimenti nel titolo (VIaggio al centro\u2026 della citt\u00e0 eterna?) tanto da rendere la scelta della citt\u00e0 non molto rilevante. Personalmente avrei preferito una scelta pi\u00f9 incisiva da parte dell\u2019autore, o di rendere Roma ancor pi\u00f9 rilevante oppure di rendere la citt\u00e0 completamente Senza Nome per permettere al lettore di proiettare la propria esperienza. A favore \u00e8 questo l\u2019Unico Corto nel girone a usare la Seconda Persona che trovo il metodo pi\u00f9 corretto per aiutare l'immedesimazione nel gioco.Viaggio: Viaggio casa - ufficio. Calato in un contesto piuttosto realistico con variazioni stagionali perfettamente logiche.Meccaniche: Gestione del tempo (che pu\u00f2 essere tranquillamente tenuto sulle dita) e memorizzazione di alcune parole chiave molto facili da ricordare nel contesto della storia.Giudizio: Il corto sfonda una porta aperta. Ho lavorato per un anno a Roma e ho vissuto di tutto, da aver visto incidenti che neanche un film di Michael Bay al dover uscire dalla macchina dal bagaglio per colpa di parcheggi a sardina, fino a a strade bloccate da contestatori armati di tazze del cesso. Il Corto mi \u00e8 molto piaciuto e la scrittura permette di calarsi perfettamente nel personaggio. Le meccaniche non disturbano il gioco e anzi, il conto del tempo aiuta a dare quel senso di ansia e di fretta che \u00e8 fondamentale per vivere con emozione la storia. Peccato per\u00f2, avrei voluto che ci fosse qualcosa di pi\u00f9 \u201cRomanesco\u201d nella storia per rendere pi\u00f9 sentita la scelta di ambientarla nella Citt\u00e0 Eterna."
    ],
    [
        "157965",
        "DuckMadeOfWood",
        "Post ScriptumSetting: Racconto di una misteriosa bambina in un setting post-apocalittico alla ricerca di un padre scomparso.Avventura: L\u2019avventura \u00e8 un racconto, tratto dal diario di una bambina, o presunta tale, che viaggia in cerca del suo pap\u00e0. Come da titolo il Corto \u00e8 infatti un Post Scriptum. Premesso che pur trovando che il racconto sia ben strutturato e ben scritto, trovo che il fatto di vivere le scelte della protagonista come una sorta di trascrizione di qualcosa di gi\u00e0 avvenuto tolga un po\u2019 di pathos dalle scelte stesse. Nonostante l\u2019autore si premunisca di ricordare al lettore che il pericolo \u00e8 sempre dietro l\u2019angolo ovviamente il fatto che il protagonista parli al passato delle sue azioni presuppone che sia gi\u00e0 sopravvissuto alle sue scelte. L\u2019ambientazione \u00e8 misteriosa e rivelata quel tanto che basta a voler scoprire di pi\u00f9 sul mistero e molto (anzi moltissimo) \u00e8 lasciato all\u2019interpretazione che trovo sia positivo anche se da un LibroGame aspetterei comunque una sorta di ricompensa finale mentre alla fine di Post Scriptum mi sono sentito di pi\u00f9 come alla fine del primo episodio di una nuova serie di Netflix. Ma comunque con molta voglia di saperne di pi\u00f9.Viaggio: Il viaggio alla ricerca del \u201cpap\u00e0\u201d \u00e8 piuttosto breve e lineare. Non ci sono scelte sbagliate ma solo diversi modi di reagire agli ostacoli.Meccaniche: Oltre alla memorizzazione di parole chiave c\u2019\u00e8 una meccanica di \u201callineamento\u201d dove le decisioni possono essere prese col cuore o con la testa. Questi punteggi vanno ricordati e il finale varia sulla base del punteggio ottenuto.Giudizio: Post Scriptum come racconto e come setting mi \u00e8 piaciuto moltissimo. Ma le scelte stilistiche non mi hanno portato ad immedesimarsi nella protagonista. La prima persona e il punto di vista hanno dato moltissimo spazio ai pensieri del personaggio ma pochissimo ai miei, oscuro passeggero di una storia gi\u00e0 accaduta dove mi \u00e8 sembrato di poter fare poco o nulla. Come detto da altri alcune delle scelte Cuore vs. Ragione non sono tanto scelte morali quanto piuttosto dettate da aver trovato l\u2019oggetto giusto nel posto giusto, togliendo al lettore anche quella facolt\u00e0 di scelta. Infine uno dei due finali mi \u00e8 sembrato nettamente peggiore dell\u2019altro ma senza una vera ragione del perch\u00e9 e ancora una volta mi sono sentito in profondo disaccordo con come la Protagonista si stesse comportando. In poche parole in questo Corto il protagonista non sono IO. Peccato perch\u00e9 la scrittura mi piace molto, le piccole illustrazioni sono un tocco di classe e la voglia di scoprire cosa sia successo mi porterebbe sicuramente a leggere un seguito."
    ],
    [
        "157966",
        "DuckMadeOfWood",
        "La Strada delle DuchessaSetting: In una casa di riposo l\u2019anziano protagonista, affetto da perdita di memoria, cerca di a portare a termine un viaggio nel passato con una onirica pedalata su una cyclette.Avventura: Il desiderio del signor Guglielmo di rivivere un suo ricordo del passato \u00e8 molto forte. Salendo a bordo di una delle cyclette dell\u2019istituzione che lo ospita inizia a rivivere nella sua memoria La Strada della Duchessa. La realt\u00e0 cerca di strapparlo ai suoi ricordi nella forma di altri ospiti, la figlia e gli infermieri. Anche questo racconto decide di non avere il lettore come protagonista ma di raccontare la storia dal punto di vista di Guglielmo. Sta a noi se aiutarlo a raggiungere la fine del suo viaggio e assecondare la sua visione o farlo tornare alla realt\u00e0.Viaggio: Il viaggio \u00e8 rappresentato sia come viaggio nei ricordi sia come viaggio verso il Castello in cima alla collina.Meccaniche: Una meccanica di memorizzazione di alcune semplici parole chiave. Anche qui un semplice conto sulle dita per tenere conto della fatica del protagonista. Molto interessante che nell\u2019ultima parte del racconto la fatica lasci il posto al Tempo rimasto prima dell\u2019arrivo degli infermieri (e della realt\u00e0) forzando il lettore a cambiare tattica dal conservare le forze alla velocit\u00e0 e alle scelte coraggiose. Molto carino l\u2019indovinello grafico dove bisogna guardare bene la legenda per decidere da che parte andare, secondo me il miglior esempio visto finora nel concorso di un indovinello illustrato che dona qualcosa in pi\u00f9 al racconto.Giudizio: Bellissimo racconto dolce amaro che fa sicuramente riflettere e pone il lettore in una strana situazione dove si viene a pensare quasi che assecondare la visione del Signor Guglielmo possa essere sbagliato. Per ottenere un finale positivo \u00e8 necessario far cadere a terra la figlia del protagonista e anche in quel caso la chiusa finale non \u00e8 completamente positiva. Forse \u00e8 per questo che l\u2019autore ha preferito raccontare la storia del Signor Guglielmo invece di rendere il lettore stesso protagonista? Per quanto mi piaccia molto l\u2019idea del vecchietto in cyclette che sfreccia su per una collina nei suoi ricordi il fatto di sapere fin da subito che la situazione stia accadendo solo nella fantasia di Guglielmo mi ha tolto qualcosa. Poteva essere un bel plot twist di cominciare con Guglielmo in sella alla sua bicicletta per poi capire che in realt\u00e0 si stava immaginando tutto, o forse no.Ad ogni modo con i se e con i ma la storia non si fa. La storia che abbiamo \u00e8 di buona qualit\u00e0 ma come per Post Scriptum alcune decisioni stilistiche la rendono meno personale per il lettore."
    ],
    [
        "157967",
        "DuckMadeOfWood",
        "Tre racconti molto belli e che trovo molto equilibrati. Se dovessi dare un voto numerico, qualunque scala usassi, sarebbe sicuramente di pari merito tra i tre Corti.Quindi user\u00f2 la scala soggettiva dove credo fermamente che un LibroGame dovrebbe utilizzare la seconda persona e fare di tutto per rendere il Lettore protagonista.Pertanto il mio voto va a: Viaggio al centro ... della citt\u00e0.Ma gli altri due sono comunque papabili di ripescaggio per la loro qualit\u00e0."
    ],
    [
        "157981",
        "djmayhem",
        "anche questa settimana tre validissimi corti, e spiace ogni volta doverne sceglierne uno.Ad ogni modo il mio voto va alla Strada della Duchessa, \u00e8 quello che oltre a coinvolgermi di pi\u00f9 mi ha anche fatto sorridere un po'; niente da togliere agli altri due, ero in dubbio se dare il mio voto al viaggio al centro della citt\u00e0, altrettanto valido, mentre Post Scriptum l'ho trovato un po' difficile da digerire per la scelta della forma del diario, ma io ormai sono vetusto e tradizionalista, per cui spero l'autore mi perdoni se non lo scelgo solo per una mera questione di stile.bravi tutti"
    ],
    [
        "157983",
        "HarlockHrk",
        "Ho letto i tre corti nell'ordine in cui sono presentati. Ho iniziato dal viaggio per il centro della citt\u00e0 e - da romano - mi sono detto che sarebbe stato inutile leggere gli altri due: questo avrebbe avuto il mio voto. Non \u00e8 solo campanilismo, ma mi ha divertito, le meccaniche mi sono sembrate facilissime e rientrava appieno nel tema (s\u00ec, quando ti muovi per Roma \u00e8 sempre un VIAGGIO...)Senonch\u00e9 - a parte uno shock iniziale - leggendo Post Scriptum l'ho trovato altrettanto di qualit\u00e0, anzi anche pi\u00f9 coinvolgente. Le meccaniche sono semplici, c'\u00e8 il viaggio, c'\u00e8 il mistero di cosa sia successo. Ad un certo punto mi sono domandato se la protagonista fosse realmente umana. Coinvolgimento emotivo che raggiunge un climax che cade nel... FINE. Un finale inaspettato, per i miei gusti insoddisfacente (ergo giocherei pi\u00f9 che volentieri un LibroNostro completo se mai venisse scritto). Insoddisfacente anche per via di quello che sembra un giudizio morale (come detto da altri) tra logica e cuore, ma sono gusti personali. Rinnegando la mia romanit\u00e0, ero pronto a votare Post scriptum...... finch\u00e9 non ho letto La Strada della Duchessa. Meccaniche semplici (come gli altri due), con in pi\u00f9 il \"twist\" del cambio di unit\u00e0 di misura, enigmi grafici risolvibili applicando ragionamento (@Prodo: l'indizio che fosse domenica era nel primo paragrafo col risveglio, anche se era un indizio indiretto). Dei tre mi ha anche coinvolto emotivamente pi\u00f9 di tutti, ho parteggiato per il protagonista affinch\u00e9 riuscisse a concludere il suo viaggio, persino commuovendomi in pi\u00f9 punti.Il mio voto va a La Strada della Duchessa."
    ],
    [
        "158000",
        "Zakimos",
        "Un round molto equilibrato come qualit\u00e0 e che presenta allo stesso tempo macroscopiche differenze su come gli autori hanno deciso di affrontare il concetto di librogame.\"Viaggio al centro... della citt\u00e0\" ci mette di fronte a una sfida da superare, che possiamo affrontare pensando a come noi stessi reagiremmo in quella situazione, oppure ragionando su quale sia il modo migliore per cavarsela. Si tratta della struttura classica del librogame per come lo conosciamo, funziona da quarant'anni e continua a farlo bene.\"La Strada della Duchessa\" ha momenti di sfida e ragionamento, ma il fulcro della narrazione \u00e8 dato non tanto dall'immedesimazione in una \"vicenda\", quanto in un \"personaggio\": il sig. Guglielmo ha una sua identit\u00e0, un suo desiderio meno universale rispetto all'andare al lavoro del conducente romano, e un suo carattere molto pi\u00f9 dettagliato con cui il lettore \u00e8 chiamato a interagire. Lo stimolo alla lettura a bivi qui \u00e8 dato non solo, come dicevo, da una sfida che comunque c'\u00e8, ma soprattutto dalla curiosit\u00e0 di assistere alle reazioni di Guglielmo messo di fronte a determinati eventi o facendo determinate cose.\"Post Scriptum\" per molti versi \u00e8 mediano tra i due approcci. Abbiamo una protagonista pi\u00f9 definita dell'autista romano ma meno di Guglielmo, abbiamo una sfida pi\u00f9 marcata e con effetti delle scelte pi\u00f9 a breve termine rispetto alla strada della Duchessa, ma abbiamo anche qui una storia ben definita e che non lascia libert\u00e0 totale di gestione del proprio avatar (anche io, come altri, ho percepito la preferenza dell'autore misterioso per la strada \"cuore\").Ho poco da dire sulla realizzazione dei tre corti, a parte un sentito \"complimenti\": qui c'\u00e8 tutto quello che serve, da uno stile scorrevole a una storia emozionante (dove l'emozione, nel caso del primo corto, pu\u00f2 anche essere la semplice risata), insieme a una struttura ludica ben fatta e con numerosi sorprese che tengono alta l'attenzione. Quindi come posso fare a scegliere un vincitore? Di nuovo deve entrare in gioco il gusto personale.Premetto per l'ennesima volta nei miei giudizi che non esiste un unico modo per scrivere librogame n\u00e9 tanto meno un modo migliore, ma \u00e8 indubbio che messo di fronte alle due diverse maniere io vada a preferire per gusti personali il primo approccio - che \u00e8 anche il pi\u00f9 semplice da realizzare: nel momento in cui un autore presenta un personaggio che \u00e8 un guscio vuoto da riempire, \u00e8 molto pi\u00f9 facile per chi legge sentirsi coinvolto, perch\u00e9 pu\u00f2 far comportare l'avatar proprio come se lui stesso fosse nelle pagine del libro.Quando invece si presenta ai lettori un personaggio molto definito, come nel caso del sig. Guglielmo, si corre un rischio perch\u00e9 diminuiscono le possibilit\u00e0 di immedesimazione e coinvolgimento. C'\u00e8 chi sentir\u00e0 comunque un forte legame con il protagonista e sar\u00e0 genuinamente curioso di sviscerare tutti i suoi stati d'animo, ma ci sar\u00e0 anche chi, come me, il \"click\" dell'empatia non lo avvertir\u00e0 affatto, anzi: e cosa succede quando sento il protagonista estraneo, o perfino arrogante e sgradevole per le frasi che dice e i suoi pensieri? In tale caso non avr\u00f2 la minima curiosit\u00e0 di farlo comportare secondo la mia volont\u00e0, perch\u00e9 la mia e la sua non coincidono. Potrei comunque gradire leggere la SUA storia, che non \u00e8 la mia; assistere alle SUE azioni e vedere cosa ne deriva, il tutto da spettatore estraneo quale sono. Avete capito dove voglio andare a parare, giusto? La mia banale opinione \u00e8 che i pregi di molti librogame con storia definita che si appellano come dicevo alla \"curiosit\u00e0\" del lettore rimarrebbero tali in formato romanzo breve, nella cui forma potrebbero essere addirittura amplificati; cosa che invece non \u00e8 possibile dire per lavori come \"Viaggio al centro... della citt\u00e0\".Dunque secondo i miei gusti dovrebbe essere quest'ultimo a vincere il round. D'altra parte non posso dimenticare il fatto che la seconda tipologia di struttura sia molto pi\u00f9 rischiosa da utilizzare, e quindi anche pi\u00f9 difficile: anche questo \u00e8 un valore aggiunto per i miei gusti.Alla fine, dopo una lunga riflessione, ho deciso di premiare per questo roundPost scriptumin quanto \"mediano\" tra i due approcci: detto pi\u00f9 semplicemente, perch\u00e9 \u00e8 una storia elaborata e gi\u00e0 pronta ma in cui ho avvertito comunque un forte coinvolgimento emotivo, per gusti personali e per il fatto che sulle scelte ho ragionato con piacere. Spero comunque si sia capito che i due esclusi sono diventati tali solo per esigenze di concorso e che apprezzo tantissimo quanto realizzato in questo round. Bravi."
    ],
    [
        "158001",
        "Pirata delle Alpi",
        "Viaggio in centro della citt\u00e0Questo Corto, forse basato sul quotidiano del suo autore, \u00e8 molto divertente.Bene questo viaggio fino al posto di lavoro, che diventa presto una vera avventura quasi fantozziana!L'autore ha una bella penna e mi sono piaciute le interazioni con gli altri personaggi, sopratutto l'Orso!A livello ludico, ci siamo: le regole sono semplici, ma funzionano bene e ci vorr\u00e0 qualche run per arrivare a sbloccare il finale migliore.Complimenti autore, hai fatto un bel lavoro!Post-ScriptumWow, un Corto con il viaggio il solitario di una ragazza in un mondo devastato da un'invasione aliena.L'ambientazione mi \u00e8 sembrata quella di alcuni film di zombi, con degli elementi dal romanzo \"Niourk\" di Stefan Wul (non credo ne esista una traduzione italiana).Il tema del viaggio \u00e8 centrato.Per quanto riguarda il regolamento, non c'\u00e8 molto da dire: bene ricordarsi degli oggetti, saperli utilizzare al momento giusto, scegliere se agire con la testa o il cuore... bel lavoro.Ahim\u00e8, non si capisce bene cosa \u00e8 successo prima degli eventi del Corto (lo si pu\u00f2 intuire, ma niente permette di capire la verit\u00e0) e la scena con l'alieno nel centro commerciale non mi \u00e8 piaciuta, soprattutto quando dice \"siamo cattivi\", che ho trovato molto infantile e stona con il tono maturo di questo bel Corto.Quindi, una bella opera, ma con qualche pecca.Non ho ancora avuto la possibilit\u00e0 di leggere \"Sulla strada della duchessa\", quando l'avr\u00f2 letto e giocato, mi pronuncer\u00f2 sul Corto che spedir\u00f2 in finale."
    ],
    [
        "158003",
        "Budellaro",
        "Tutti e tre molto belli.Il primo valido da tutti i punti di vista e molto divertente, ma non troppo nelle mie corde.Gli altri due invece mi hanno proprio emozionato. Per me una storia deve trasmettere emozioni e questi due corti ci sono riusciti. Due storie molto diverse sebbene ugualmente tristi. La prima fantascientifica e la seconda fin troppo vera.Forse proprio questo essere cos\u00ec VERA mi ha coinvolto e commosso veramente tanto.Il mio voto va allaSTRADA PER LA DUCHESSAdunque.(peccato solo per la prima persona singolare - trovo che la seconda aiuti di pi\u00f9 l'immedesimazione- per\u00f2 \u00e8 un dettaglio irrilevante)"
    ],
    [
        "158006",
        "SuliLand",
        "VIAGGIO AL CENTRO DELLA CITT\u00c0Come ho gi\u00e0 detto per FUDUROO, il corto \u201cViaggio al centro della citt\u00e0\u201d per me non rispetta il tema del viaggio. Il/la protagonista affronta la traversata della citt\u00e0, cosa che per me non \u00e8 un viaggio. Certo, pu\u00f2 essere interpretato come tale - e per questo non lo reputo fuori tema -, ma per me rimane difficile definirlo \u201cviaggio\u201d. Al di l\u00e0 di questo, il corto ha moltissimi pregi. Devo lodare l'architettura del racconto: i bivi aprono scenari diversi e sebbene ci siano diversi checkpoint, si arriva a ognuni di essi con un background maturato differente, questo grazie alle diverse parole chiave. La scelta tra inverno e estate apre ancora ulteriori scenari, tutti davvero interessanti e simpatici. Il corto si fa giocare e rigiocare con piacere e in una singola run le parole chiave non mi hanno creato confusione. Giocando pi\u00f9 run consecutive ho iniziato a essere confuso e a dimenticarne alcune, ma non \u00e8 una pecca del corto, bens\u00ec colpa mia che l'ho rigiocato infinite volte in fila.Inizialmente mi ha ricordato FUDUROO sia come ambientazione, sia come \u201cquantit\u00e0\u201d di gioco (passatemi il termine). Mi sono per\u00f2 ricreduto. In questo corto c'\u00e8 di pi\u00f9: pi\u00f9 storia, pi\u00f9 contesto e anche pi\u00f9 empatia verso il personaggio con il quale ci si pu\u00f2 totalmente identificare.POST SCRIPTUMDopo la prima singola run questo corto \u00e8 stato il mio preferito. La storia forse non \u00e8 delle pi\u00f9 originali, ma \u00e8 un genere che piace. Mi ha ricordato Ellie di The Last of Us che non ricordava o non sapeva alcune cose di un passato per lei lontano. C'\u00e8 molto non detto e ci\u00f2 non stona al momento della lettura. Quando per\u00f2 mi sono soffermato a far \u201cfermentare\u201d il racconto, mi sono reso conto che forse qualcosa in pi\u00f9 avrei voluto conoscerla o scoprirla durante il viaggio. La meccanica dei punti MENTE/CUORE \u00e8 semplice e efficace, ma ammetto che non tutti i punti assegnati mi sono stati chiari. Ci\u00f2 che meno mi ha colpito \u00e8 la parte finale. I due finali non mi hanno entusiasmato e mi sono sembrati troppo scontati. Diciamo che non \u00e8 stato l'epilogo (gli epiloghi) migliore per una storia che di per s\u00e9 \u00e8 molto bella.La scrittura \u00e8 suggestiva, l'atmosfera poetica.LA STRADA DELLA DUCHESSAE parlando di poesia questo mi \u00e8 sembrato il pi\u00f9 poetico, non tanto per la scrittura quanto per le corde (del cuore, s\u00ec!) che mi ha toccato. Mi ha ricordato un romanzo molto bello, \u201cIl sorriso etrusco\u201d di Sampredo, in cui abbiamo a che fare con un anziano, i suoi problemi di salute (fisica e mentale) e i suoi viaggi. Anche in questo corto ho avuto la sensazione di affrontare situazioni diverse ad ogni run, segno di alta rigiocabilit\u00e0 a mio avviso. Pi\u00f9 difficoltosa \u00e8 stata l'immedesimazione nel personaggio perch\u00e9 il signor Guglielmo ha una forte personalit\u00e0; tanto invece \u00e8 stata l'empatia nei suoi confronti. Come gi\u00e0 detto in un altro commento, le scelte che ho compiuto sono state dettate dalla curiosit\u00e0 di conoscere le reazioni del protagonista e non dalla voglia di cambiare la storia. In ogni caso questo non \u00e8 un difetto per me.Mi prendo del tempo prima di scegliere il corto vincitore. Voglio concludere dicendo che non sento il bisogno di vedere questi corti trasformati in un libro (OPINIONE PERSONALISSIMA E CONFUTABILE), ma tutti e tre vestono benissimo i panni del corto. Pi\u00f9 di molti altri racconti in gara."
    ],
    [
        "158016",
        "Pirata delle Alpi",
        "La strada della DuchessaQuesto Corto \u00e8 una delle migliori sorprese di questa edizione: ci sono state opere belle ogni settimana, ma per me \"La strada della Duchessa\" \u00e8 forse quello che merita un posto sul podio finale.L'autore misterioso ha una belle penna: ogni personaggio \u00e8 molto reale, ci si immedesima facilmente nel signor Guglielmo, le infermiere sono credibili, come la figlia del nostro protagonista. L'itinerario da seguire \u00e8 descritto bene e ho avuto l'impressione di pedalare a fianco a Guglielmo.Il tema del viaggio \u00e8 rispettato: non \u00e8 un uomo sulla ciclette, ma il viaggio interno di una persona attraverso i suoi ricordi. Non so se l'autore misterioso l'ha fatto di proposito, ma capita non di rado che i malati di Alzheimer facciano questo tipo di \"viaggi\" nei loro ricordi d'infanzia, con delle reazioni molto simili a quelle del Protagonista.A livello ludico, ci siamo alla grande: parole-chiavi, conteggio della fatica e del tempo, itinerari da scegliere... tutto funziona come un orologio bavarese.Quindi, un opera bella e accattivante, funzionale a livello ludico, scritta bene e con dei personaggi realistici.Per questo, mando \"La strada della Duchessa\" in finale."
    ],
    [
        "158024",
        "Biriany",
        "VIAGGIO AL CENTRO... DELLA CITT\u00c0Racconto piacevole e divertente. Le meccaniche non sono complicate e sono davvero tante le conseguenze che possono scaturire da ogni singola scelta. La scelta tra estate e inverno crea diversi e interessanti scenari, si pu\u00f2 quasi dire due storie in una! L'unica cosa che avrei gestito diversamente \u00e8 il successo o il fallimento: in pratica non conta quanto ritardo accumuli, fallisci solo se arrivi a 5, in tutti gli altri casi non c'\u00e8 differenza tra 1 di ritardo o 4.POST SCRIPTUMForse \u00e8 il racconto pi\u00f9 semplice dei tre e il pi\u00f9 scontato per quanto riguarda la trama, ma \u00e8 ben impostato e la scrittura \u00e8 molto suggestiva. L'io narrante non mi fa impazzire nei librigame, ma in questo caso un'altra scelta sarebbe stata meno immersiva. \u00c8 bello leggere i ricordi, le esperienze e le sensazioni direttamente dalla penna della protagonista. Semplici e efficaci i punti mente e cuore, carini i disegnini. Alcune scelte autoriali le avrei pensate diversamente (vedi l'acqua e la pianta, gi\u00e0 citate). Il racconto mi \u00e8 parso maturo ma cala nel finale. Il \u201cboss\u201d \u00e8 stato un po' sprecato e noto che quel \u201csiamo cattivi\u201d non ha dato fastidio solo a me!LA STRADA DELLA DUCHESSAQuesto racconto \u00e8 intimo come quello precedente. Il viaggio c'\u00e8, mentale ma altamente tangibile. Il personaggio principale \u00e8 ben caratterizzato ed \u00e8 sempre coerente con se stesso. Non ho trovato problemi di progettazione e ad ogni giocata \u00e8 interessante vedere come le diverse scelte portano a risultati differenti (pu\u00f2 sembrare una cosa scontata, ma per me non lo \u00e8). Una nota negativa per me \u00e8 l'abbandono del conteggio fatica per quello tempo. Forse la fatica accumulata avrebbe potuto influenzare le scelte da fare nel momento in cui subentra il tempo. Forse non c'era spazio, forse era complicato da fare in 23 mila caratteri. Non lo so.La scelta del vincitore \u00e8 stata molto ardua questa settimana, pi\u00f9 delle altre, perch\u00e9 i corti hanno qualit\u00e0. Pertanto sono andato ad esclusione pensando al perch\u00e9 non dovrei scegliere questo racconto:VIAGGIO AL CENTRO DELLA... CITT\u00c0 \u00e8 un giro in citt\u00e0, per me \u00e8 fuori tema pi\u00f9 di altri racconti delle scorse settimane. Inoltre \u00e8 molto incentrato sul gioco e non c'\u00e8 storia.POST SCRIPTUM non mi ha soddisfatto nel finale, cos\u00ec come la struttura del racconto gioco non sempre convincente. Tra i tre \u00e8 forse il meno impegnativo.LA STRADA DELLA DUCHESSA \u00e8 bello, bellissimo, tuttavia la forte caratterizzazione del personaggio non permette al giocatore di gestirlo, ma solo di interpretarlo, senza dare la possibilit\u00e0 di calarsi nei suoi panni.Problema che non ho riscontrato inPost scriptum che scelgo come vincitore."
    ],
    [
        "158026",
        "giax",
        "Viaggio al centro\u2026 della citt\u00e0Un corto simpatico che ironizza sulla quotidiana corsa contro il tempo che chi lavora a Roma deve affrontare per arrivare in ufficio in orario.Mi sono piaciuti i binari paralleli creati dalle diverse scelte che facciamo, cos\u00ec come mi \u00e8 piaciuto l\u2019utilizzo azzeccato della variabile tempo.Non mi \u00e8 piaciuta l\u2019eccessiva colloquialit\u00e0 di alcune frasi, nonostante sia corretto non utilizzare un tono formale, dato l\u2019argomento del corto. Mi ha lasciato perplesso l\u2019inserimento di finali dove gli altri personaggi (il capo, il cliente) hanno vissuto degli eventi diversi in base a quale finale noi abbiamo raggiunto.In definitiva, un corto solido che sbaglia poco o niente, progettato secondo le modalit\u00e0 corrette di scrittura di un librogame, senza per\u00f2 la presenza di lampi di genio che possano elevarlo al livello dei migliori titoli dell\u2019anno."
    ],
    [
        "158027",
        "giax",
        "Post scriptumUn bel corto post-apocalittico che ci far\u00e0 vivere nei panni di una bambina attraverso il suo diario.Mi \u00e8 piaciuto lo stile di scrittura, da limare in alcuni punti, ma capace di emozionare soprattutto con alcune frasi della bambina dedicate al padre. Mi \u00e8 piaciuta tantissimo l\u2019idea di narrare il tutto sotto forma di diario. Mi \u00e8 piaciuta la storia, anche se i finali avrebbero potuto rivelare di pi\u00f9 ed essere pi\u00f9 ficcanti: in particolare, sono troppo brevi rispetto alla lunghezza di molti altri paragrafi. Mi \u00e8 piaciuta l\u2019idea della meccanica cuore/mente, nonostante il finale sia in questo modo prestabilito in base alle scelte precedenti: avrei utilizzato la meccanica per limitare la rosa dei possibili finali, ma l\u2019ultima scelta l\u2019avrei data a chi legge.Mi \u00e8 piaciuta meno la mancanza di instant death: di solito \u00e8 un aspetto positivo, ma con quest\u2019ambientazione la fragilit\u00e0 della protagonista contrasta con la semplicit\u00e0 per lei di raggiungere indenne la destinazione. Ci sono dei percorsi alternativi, ma non si ha mai la sensazione di modificare davvero la trama, a eccezione dell\u2019accumulo di punti cuore/mente.In definitiva, un corto narrativo di pregevole fattura, spesso emozionante, che avrebbe per\u00f2 bisogno di migliorare un po\u2019 la parte gioco."
    ],
    [
        "158028",
        "giax",
        "La Strada della DuchessaUn ottimo corto con un protagonista originale e un viaggio affrontato\u2026 rimanendo fermo su una cyclette.Mi \u00e8 piaciuto il parallelismo fra la cyclette nella palestra e la corsa in bicicletta nei ricordi del protagonista. Mi \u00e8 piaciuto lo stile di scrittura, immersivo ed evocativo (a parte qualche virgola nei dialoghi). Ho apprezzato l\u2019inserimento di enigmi ben calati nell\u2019ambientazione (i pannelli con gli itinerari). Mi sono piaciuti molto i finali carichi di emozioni, anche se li avrei allungati un poco.Non mi \u00e8 piaciuta l\u2019assenza di un indizio pi\u00f9 chiaro per la risoluzione dell\u2019enigma al paragrafo 8 (\u00e8 domenica nel presente, non nel passato). Avrei preferito avere la possibilit\u00e0, durante il viaggio nel passato, di sbloccare un qualche ricordo che avrebbe cambiato la percezione del presente del protagonista in uno dei finali (una sorta di rivelazione): avrebbe aggiunto un effetto wow e una sensazione di aver sbloccato un finale nascosto; ho comunque apprezzato la presenza della parola chiave #il suo ricordo.In definitiva, un corto eccellente, dove sia la parte narrativa che quella game sono ben calibrate, e conducono chi legge a una bella altalena di emozioni. Per questo motivo \u00e8il mio preferitodella settimana."
    ],
    [
        "158047",
        "sephirot0",
        "Viaggio al centro della citt\u00e0Bella scrittura ma troppe cose da tenere a mente. Alla prima run mi \u00e8 scaduto il tempo e gi\u00e0 nella seconda stavo facendo confusione con le tante cose memorizzate tra la prima e la seconda run. Tema del concorso centratoPost scriptumBel racconto, bella scrittura, tema del concorso centrato, ma anche qui ho trovato critica la cosa de lricordare parole chiave e punteggi mente/cuore senza potermeli segnare da nessuna parte. Ci vedrei bene un racconto esteso o un volume intero, perch\u00e8 la storia merita e intriga, qui sembra solo un piccolo assaggio e come si suol dire...la fame vien mangiandoLa strada della duchessaBel racconto, scritto bene, attinente al tema. Come di consueto in questa terna ci sono parole da ricordare e numeri da segnare, ma qui mi \u00e8 risultato pi\u00f9 facile che negl'altri due racconti. Per me \u00e8 il migliore della settimana, a lui il mio voto"
    ],
    [
        "158050",
        "ffdesign",
        "Viaggio al centro\u2026 della citt\u00e0Mi \u00e8 stato tolto un po\u2019 dell\u2019effetto sorpresa per via dei commenti qui sul forum, ma da Romano de Roma mi sono imposto di leggere questo corto per primo. Mi sono divertito nel provare a capire da dove iniziasse il viaggio del protagonista, del resto le coordinate geografiche, per chi conosce la citt\u00e0, sono abbastanza chiare (la Colombo davanti a tutte). Mi ha fatto sorridere questo continuo chiedere se abbiamo fatto colazione che, oltre ad essere una buona key, ben implementata nel finale del corto, \u00e8 anche un tormentone di noi romani (se non ti fermi al bar per un cornetto e cappuccino, cambia citt\u00e0!).Il corto (ben 54 paragrafi) \u00e8 fatto bene, scritto bene, con una struttura varia e diversificata e un altissimo livello di sfida (\u00e8 quello a cui ho fatto pi\u00f9 run in questo concorso). Forse, dal mio punto di vista, paga un po\u2019 l\u2019assenza di una vera e propria storia di fondo. Il dover scegliere la via migliore per far arrivare il protagonista in ufficio in orario mi diverte, ma non mi da molte emozioni. Ammetto che quello di \u201cvoler\u201d leggere una bella storia a tutti i costi \u00e8 un mio problema personale.Post scriptumIl corto parte subito con un impatto emotivo forte. La protagonista \u00e8 una bambina e quel poco che conosce del mondo che la circonda \u00e8 grazie ai disegni che gli ha lasciato il padre. Padre che, ora, \u00e8 scomparso. Si muover\u00e0 in un mondo post apocalittico, dove non si sa bene cosa sia successo e questo, per quanto possa creare fastidio, per me \u00e8 il punto di forza del corto. Fin da subito ho avuto l\u2019impressione che la bimba non fosse puramente umana. L\u2019ho immaginata come un robot e il viaggio che intraprende alla ricerca del \u201cbabbo\u201d mi ha ricordato un moderno Pinocchio 2.0.Leggere questo corto, molto pi\u00f9 degli altri letti fin\u2019ora, mi ha dato l\u2019idea che alla base ci fosse\u00a0 davvero un percorso introspettivo da parte dell\u2019autore/autrice. La ricerca del padre come metafora di qualcosa di pi\u00f9 profondo.La struttura non \u00e8 delle pi\u00f9 complesse, del resto quasi tutto si decide nel primo bivio. Se decidiamo di ispezionare l\u2019auto, troveremo tutto quanto ci servir\u00e0 per il proseguo del corto (ben tre oggetti). Molto bella e ben implementata l\u2019idea delle scelte di cuore o testa.Tornando a bomba sulla questione \u201cnon detto\u201d, che ribadisco per me parte portante del corto, mi ha lasciato un po\u2019 l\u2019amaro in bocca il finale in cui (per una forzatura non necessaria) veniamo a conoscenza di tutto in poche righe. Avrei preferito restare nell\u2019incertezza, un po\u2019 come in The Mist (il racconto, non il film). Ci\u00f2 non toglie che il corto sia scritto molto bene e mi ha sapientemente calato nella sua ambientazione.La strada della duchessaQuesto \u00e8 un corto che da subito mi ha lasciato un sapore dolce amaro in bocca. Chi non ha avuto a che fare con le visioni, fin tropo reali, di una persona anziana? L\u2019Alzheimer spesso fa di questi scherzi e assecondarli, spesso, \u00e8 l\u2019unico modo che ci resta per dare sollievo e, magari, una piccola gioia ai nostri nonnetti. Del resto lo fa anche la figlia di Guglielmo.Ho apprezzato lo studio dietro ogni bivio (o quasi). Ogni scelta, se ragionata, ci anticipa la soluzione. Spesso perdere tempo \u00e8 la via giusta, del resto un po\u2019 di rischio spesso paga, in altre situazioni (come negli enigmi visivi) dobbiamo prestare prudenza e un pizzico di intuizione.Belli i finali e, contrariamente a quanto letto negli altri commenti, ho apprezzato pi\u00f9 di tutti quello che si ottiene facendo cadere nostra figlia. L\u2019ho trovato perfettamente in linea con la realt\u00e0. Un uomo e il suo obiettivo, disposto a tutto pur di raggiungerlo. L\u2019amore perduto che si scontra con quello ancora presente e la tenerezza che c\u2019\u00e8 dietro la presa di coscienza. Insomma, bo\u2026 forse sto invecchiando e magari \u00e8 anche ora di cambiare il pannolone, ma scelgoLa strada della duchessaper la finale, con un occhio a Post scriptum per il ripescaggio."
    ],
    [
        "158051",
        "F.A.S.",
        "Anche questa settimana esprimo il voto e in un secondo momento parler\u00f2 pi\u00f9 diffusamente dei racconti in gara.Viaggio al centro della citt\u00e0 \u00e8 il pi\u00f9 spassoso anche se mancano \u201cmortacciamenti\u201d vari, io me ne prendo sempre almeno tre ogni volta che attraverso l\u2019Urbe di cui almeno uno con la mano alzata, mancano le scorrettezze alla guida come mettere la freccia per indicare la direzione che sicuramente non si prender\u00e0, per\u00f2 rimane un fedele specchio dei problemi di traffico della capitale.Post scriptum \u00e8 quello che pi\u00f9 mi ha lasciato insoddisfatto perch\u00e9 c\u2019\u00e8 qualche incongruenza, una bambina che gira da sola per un mondo deserto ma non sa cosa sia un\u2019auto o una chiave, oppure la bottiglietta d\u2019acqua che viene portata dietro per giorni senza essere bevuta, indubbiamente la ragazzina \u00e8 un robot governato da una IA pi\u00f9 evoluta di ChatGPT anche se scrive un diario.La strada della Duchessa\u00e8 racconto molto toccante sulle malattie degenerative cerebrali, molto bello il viaggio in bicicletta che si svolge nei ricordi del protagonista, ben costruito il sistema di gioco e coerenti alla trama sono le reazioni del protagonista rispetto al mondo circostante, per me \u00e8 il vincitore della settimana."
    ],
    [
        "158052",
        "Pallo",
        "IL MIO VOTO PER LA FINALEQuesta settimana, ahim\u00e8, non riesco ad analizzare i tre Corti, intanto lascio il mio voto, poi vedo se riesco a tornarci su con delle 'recensioni' pi\u00f9 puntuali.Come avevo scritto i primi giorni, mi \u00e8 parso un girone molto equilibrato, anzi probabilmente il pi\u00f9 equilibrato in assoluto, finora, con tre racconti eccellenti, seppure molto diversi tra loro, come ben sottolineato da Zakimos, condividendo praticamente ogni parola del suo commento (ma noto che mi sto trovando d'accordo con lui spesso e volentieri!).C'\u00e8 da dire, per\u00f2, che La strada della Duchessa \u00e8 un corto speciale, molto bello, emozionante, ben scritto e ben costruito, e credo che possa essere un serio candidato alla vittoria finale, al netto di quanto visto finora.Viaggio al centro... della citt\u00e0 mi ha divertito tantissimo, \u00e8 scritto benissimo e ha una struttura molto ben congegnata, da 'romano De Roma' l'ho apprezzato molto, ma paga purtroppo lo stare in un girone di ferro; credo infatti che sarebbe passato in finale, se solo fosse uscito in un'altra settimana. Spero vivamente venga ripescato perch\u00e9 merita la finale.Cos\u00ec come la meriterebbe Post scriptum, che mi ha molto colpito, da amante del post-apocalittico, seppur paghi una generale mancanza di originalit\u00e0 (ma qui meno evidente che in altre opere in concorso) e un finale un po' debole rispetto al percorso fatto per arrivarci.Quindi, in conclusione, un girone di altissimo livello, con tre Corti da finale, tutti in linea con il bando, rappresentando 'viaggi' diversi con meccaniche semplici e maneggevoli; in attesa dei ripescaggi, in finale se ne pu\u00f2 mandare soltanto uno, per cui mi allineo alla tendenza generale evoto La strada della Duchessa. Non me ne voglia chi ha scritto gli altri due, ma anzi faccio loro i miei pi\u00f9 sentiti complimenti perch\u00e9 questa settimana, per la prima volta, mi ha messo davvero in difficolt\u00e0."
    ],
    [
        "158053",
        "firebead_elvenhair",
        "Viaggio al centro\u2026 della citt\u00e0: un altro corto di ambientazione contemporanea e molto vicina al lettore, specialmente quello romano. La \u201cmissione\u201d \u00e8 semplice: \u00e8 necessario arrivare al lavoro in tempo per una riunione importantissima ma per farlo, ancora una volta, dovremo superare il traffico micidiale della tentacolare Roma.Il sistema di gioco non \u00e8 nulla di troppo complicato: \u00e8 sufficiente tenere a mente una sola statistica, il Tempo, che non potr\u00e0 mai superare le 5 unit\u00e0 pena la sconfitta immediata, nonch\u00e9 diverse parole (o meglio frasi) chiave che staranno ad indicare gli eventi che ci sono o meno accaduti durante la nostra corsa contro il tempo. Un regolamento, quindi, che risponde a pieno alle richieste del bando.Il numero piuttosto elevato di paragrafi permette all\u2019autore di inserire e gestire bene numerose variabili, prima fra tutte quella relativa alla scelta della stagione (tra estate e inverno) che garantisce almeno lo stimolo a fare due partite per vedere i diversi ostacoli che ci troviamo di fronte, e quella relativa alla fatidica colazione. La parte del gioco \u00e8 ben pensata e bilanciata: arrivare in orario al primo tentativo non \u00e8 facile, ma la vittoria non dovrebbe comunque richiedere troppi tentativi.Lo stile di scrittura \u00e8 buono, ironico senza mai cadere nell\u2019assurdo e il testo scorre bene senza particolari intoppi. Purtroppo anche in questo caso la parte \u201cgioco\u201d \u00e8 assolutamente predominante e la \u201cstoria\u201d finisce per diventarne solo un accessorio funzionale.Post scriptum: siamo di fronte a un corto ambientato in uno scenario post-apocalittico, nel quale una misteriosa bambina tiene traccia del proprio viaggio attraverso un orizzonte devastato e privo di vita tramite un diario, o una sorta di lettere indirizzate al proprio genitore, da cui \u00e8 stata separata nel caos successivo all\u2019\u201dapocalisse\u201d.Il sistema di gioco \u00e8 minimo: oltre a tenere traccia di quali oggetti possieda, al giocatore \u00e8 richiesto solo di compiere alcune scelte in punti nodali dell\u2019avventura che possono tendere verso \u201ccuore\u201d o \u201cmente\u201d \u2013 rappresentati da dei piccoli disegni - e ricordarsi il punteggio cos\u00ec assegnato alle due caratteristiche. Visto l\u2019esiguo numero di oggetti e di tali scelte, il bando \u00e8 rispettato appieno.La natura di \u201cdiario-epistolario\u201d del corto fa s\u00ec che il testo sia narrato in prima persona dalla misteriosa bambina la cui natura non \u00e8 mai spiegata ma solo accennata (\u00e8 un essere artificiale? Una mutante? E\u2019 forse gi\u00e0 morta e tenuta in vita dallo struggente desiderio di ritrovare il \u201cpadre\u201d), cos\u00ec come molti degli avvenimenti che hanno portato alla fine del mondo: tramite questo buon uso del punto di vista, il giocatore ritrova il medesimo senso di straniamento vissuto dalla bambina di fronte a un mondo che non \u00e8 pi\u00f9 quello che le era stato mostrato dal padre.Il testo non lesina commoventi riflessioni personali, filtrate attraverso la lente dell\u2019ingenuit\u00e0 della bambina; \u00e8 il corto che pi\u00f9 ha avuto un impatto emotivo durante la lettura, e rappresenta bene il senso di perdita subito dalla protagonista, permettendo un\u2019elevata immedesimazione.La strada della Duchessa: anche in questo caso siamo davanti a un doppio viaggio: quello attuale e statico, seduti sulla cyclette come il Signor Guglielmo alla Residenza per Anziani Lago d\u2019Oro, e quello che si compie ogni giorno nella sua memoria sempre pi\u00f9 rarefatta, ripercorrendo l\u2019itinerario fatto tanti anni prima in bicicletta verso il castello della Duchessa durante una giornata che gli ha cambiato la vita.Anche in questo caso, il sistema di gioco richiede di tenere a mente soltanto due caratteristiche, o meglio una che muta nel corso della lettura una volta raggiunto un determinato punto di svolta: si passa, infatti, dalla Fatica al Tempo, ma senza che questo passaggio renda pi\u00f9 difficile le cose; si aggiungono a ci\u00f2 alcune parole chiavi. E\u2019 poi richiesto al giocatore di avere una buona memoria \u2013 al contrario del Sig. Guglielmo! - in un dato punto e superare qualche \u201cenigma\u201d per scegliere il percorso migliore. La struttura del corto \u00e8 buona, con la possibilit\u00e0 di ottenere diversi finali con diverse gradazioni di successo.La scrittura \u00e8 priva di problemi, anche se a volte troppo ricca di dettagli che ne appesantiscono la scorrevolezza. Viene inoltre meno la possibilit\u00e0 di scegliere come reagire agli stimoli esterni da parte del Sig. Guglielmo: le nostre scelte, infatti, si limitano esclusivamente o quasi al percorso della memoria e quasi mai a quello che avviene al presente. Immagino ci\u00f2 serva a rappresentare le limitazioni date dalla malattia mentale, ma avrei comunque gradito maggiore libert\u00e0.Questa \u00e8 la settimana che mi ha messo pi\u00f9 in crisi, stavolta non per questioni attinenti all'aderenza o meno al bando, ma per l'intrinseca alta qualit\u00e0 di tutte le offerte. Di fronte al corretto rispetto di tutti e tre i corti su tema e regolamento,il mio gusto personale mi fa scegliere l'emozionante Post scriptum."
    ],
    [
        "158055",
        "powerbob",
        "Viaggio al centro... Della citt\u00e0: abitando in prossimit\u00e0 di Roma, mi sono sentito molto vicino all'esperienza di gioco, e testimonio che molte delle vicende raccontate sono autentiche al 100%. Il corto \u00e8 stato molto divertente da giocare, ho apprezzato molto la struttura e le diramazioni, potendo addirittura scegliere la stagione nella quale svolgere il viaggio (ognuna ovviamente con i suoi problemi). Unica pecca, l'incoerenza di alcuni finali. Voglio dire, se scopro che la riunione \u00e8 stata annullata, dovrebbe essere cos\u00ec in tutti gli epiloghi. Invece a volte la ritroviamo addirittura in corso o gi\u00e0 svolta. Comprendo l'intento ironico della cosa, ma avrei preferito una spiegazione pi\u00f9 logica e coerente. Ci\u00f2 non toglie comunque l'altissimo livello dell'opera, che rientra di diritto tra le mie preferite del concorso.Post Scriptum: un corto che lascia molto all'interpretazione del lettore. Chi l'ha scritto si \u00e8 divertito a inserire frasi criptiche piuttosto ambigue, permettendo a ogni lettore di comprenderle in chiave diversa. A mio avviso, ci\u00f2 non \u00e8 affatto un male. Anzi, \u00e8 uno sprono al dibattito tra lettori, siccome ognuno potrebbe spiegare la sua interpretazione, mettendo in luce dei dettagli che magari ad altri sono sfuggiti. Anche io, come alcuni, mi sono ad esempio convinto che la protagonista non fosse umana. D'altronde \u00e8 la stessa macchina che ci dice che siamo diversi da tutti. Peccato solo che anche qui ho un po' storto il naso sui finali: poco soddisfacenti e, nel caso della mia prima run, irraggiungibili siccome avevo un punteggio di parit\u00e0 tra cervello e cuore. Anche qui comunque il livello \u00e8 stato veramente alto, quindi complimenti!La strada della Duchessa: e qui veniamo al corto che \u00e8 diventato il mio preferito in assoluto (significa che s\u00ec, non sololo voto per il passaggio del turno, ma \u00e8 mio avviso un serio candidato alla vittoria del concorso). Ho trovato la storia non solo realistica, ma anche estremamente poetica e toccante. La scrittura era perfetta, ben gestita anche con le frasi tronche, ed evocativa nella descrizione delle ambientazioni ricordate dal signor Guglielmo. Anche i punti di fatica e tempo li ho trovati coerenti e per nulla invasivi... insomma, se ci fossero state le votazioni, a questo corto avrei quasi sicuramente assegnato un 10. Complimenti e ancora complimenti a chi l'ha realizzato!"
    ],
    [
        "158056",
        "SuliLand",
        "Questi tre corti mi sono piaciuti moltissimo e due di loro per me andrebbero dritti in finale. Ma ne devo scegliere uno, pertanto la mia preferenza va aLa strada della Duchessa, che mi ha profondamente emozionato. Faccio i complimenti a tutti e 3 gli autori. Sono sicuro che da questo girone verranno fuori pi\u00f9 finalisti."
    ],
    [
        "158058",
        "crocluc",
        "************************SETTIMANA 5****************************DISCLAIMER***Quest'anno cambio completamente il modo in cui affronto queste valutazioni.Mentre lo scorso anno ero stato per quanto pi\u00f9 possibile oggettivo quest'anno voglio dare pi\u00f9 spazio alla mia soggettivit\u00e0 e valuter\u00f2 il corto da lettore senza necessariamente analizzare analiticamente ogni aspetto del corto.***************...And The Winner is: La Strada della Duchessa.E ora iniziamo a parlare dei corti di questa settimana.Settimana che per il mio gusto personale \u00e8 forse la migliore al momento....vedremo se la sesta settimana sapr\u00e0 regalarci corti ancora di pi\u00f9 alto valore.Viaggio al centro della citt\u00e0 \u00e8 un corto davvero molto simpatico, ben scritto e con un regolamento di gioco semplici ma davvero molto efficace.Dall'incipit mi sarei forse immaginato un po' pi\u00f9 di \"romanit\u00e0\" ma non \u00e8 un problema.Da quel poco che conosco di Roma \u00e8 quantomeno realistico...Per quanto riguarda il tema \u00e8 rispettato ma secondo me meno di altri, ok attraversare Roma \u00e8 sempre un Viaggio (e pure molto impegnativo) per\u00f2 direi che essendo il tragitto che il protagonista compie tutti i giorno non sia esattamente \"IL VIAGGIO\"...Post Scriptum \u00e8 un corto dall'ambientazione interessante come interessante \u00e8 il metodo narrativo che opta per l'utilizzo di un diario che permette l'uso della prima persona.La prima persona riesce inoltre ad aumentare l'impatto emotivo che si vuole trasmettereHo trovato alcuni paragrafi eccessivamente lunghi rispetto a quanto narrato.Il finale \u00e8 aperto (a meno che non mi sia perso qualcosa) e fa pensare possa essere una sorta di prologo di una storia pi\u00f9 lunga... questa forse \u00e8 solo l'inizio del viaggio della protagonista.Tema direi rispettato anche alla luce di questa \"astuzia\" del finale...Veniamo quindi a La Strada della Duchessa, corto che si avvicina alla perfezione e che ha un fortissimo impatto emotivo.E' la dimostrazione possibile raccontare le tematiche cos\u00ec delicate in modo interattivo permettendo di far immedesimare ancor di pi\u00f9 anche il lettore nella vicenda.Perfetto \u00e8 il timing con coi viene raccontata la vita del protagonista dove ogni incontro definisce meglio il suo passato ed il suo presente.Il tema \u00e8 rispettato al cubo, perch\u00e9 abbiamo il viaggio immaginato dal protagonista che \u00e8 figlio di un ricordo di un viaggio chiave per la vita del protagonista e se vogliamo anche una metafora del viaggio della vita dell'essere umano.Tre viaggi al prezzo di uno.Non posso che premiare a pieni voti questo corto!"
    ],
    [
        "158061",
        "pristine",
        "Anche a questo giro la qualit\u00e0 dei corti \u00e8 alta ed equilibrata tra di loro.VIAGGIO AL CENTRO... DELLA CITTA'Non ho critiche particolari da muovere a questo corto. E' ben strutturato, \u00e8 divertente, la variet\u00e0 spinge a fare diverse partite per esplorarlo, la scrittura \u00e8 funzionale e asciutta (forse in qualche punto fin troppo, lasciando solo a chi conosce Roma l'immaginazione di ci\u00f2 che succede), ci\u00f2 che vuole fare la fa bene e la forma del corto gli calza a pennello.Il fatto \u00e8 che sento che gli manca quel quid in pi\u00f9, quel guizzo che viene dall'essere solido come l'acciaio oppure essere molto innovativo per cui non me la sentirei di votarlo come vincitore dei Corti 2023 (perch\u00e9 ogni voto che do, lo do come se fossi responsabile del singolo passaggio e pure della vittoria, anche se ahim\u00e9 irrimediabilmente soggettivo).Forse si rinchiude un po' troppo nella sua specificit\u00e0. La verve comica prende forza dall'essere ambientato a Roma, ma paradossalmente se fosse stato ambientato invece in una qualsiasi megalopoli, credo che avrebbe invece giovato all'esperienza, perch\u00e9 in di pi\u00f9 avrebbero potuto riconoscere le loro vicissitudini.POST SCRIPTUMMi sono innamorato di questo corto fin dalle prime righe, non perch\u00e9 mi piaccia il genere in s\u00e9, ma per la cura che ho sentito nella scelta delle parole, nei piccoli disegni, nella bussola. Non che anche tutti gli altri corti, compresi quelli di questa settimana, fossero sciatti. Anzi!L'atmosfera delicata e al tempo stesso desolata di questo corto mi ha subito affascinato. La bambina e la sua visione del mondo, e il mondo e il suo mistero, il lavoro che fa il lettore per capire cosa succede e cosa \u00e8, senza che gli venga spiegato, sono le parti pi\u00f9 belle. Co\u00ec come l'esplorazione, il desiderio di saperne di pi\u00f9, come l'inizio di un soulslike, e la sensazione, per me s\u00ec che presente, di tensione di fondo.Eppure, a differenza degli altri due corti, non posso dire che questo sia esente da difetti \"oggettivi\". Come gi\u00e0 fatto notare da altri, la strada \u00e8 gi\u00e0 predeterminata per gran parte al primo bivio, le scelte Mente/Cuore pi\u00f9 che lasciate alla libera interpretazione del giocatore dipendono dagli oggetti che abbiamo, l'atmosfera di mistero e di non detto in un finale va a farsi benedire in una spiegazione che sapeva di \"non possiamo lasciare in sospeso troppe cose alla fine del corto\" eppure al tempo stesso il formato di corto non si addice molto a questo lavoro, che sembra pi\u00f9 il preludio, l'assaggio, la demo, di un'opera pi\u00f9 grande.La scelta di accarezzare i cuccioli d'orso \u00e8 assurda: non serve la conoscenza intellettuale della loro pericolosit\u00e0 che abbiamo noi, ma anche una persona l\u00ec non lo farebbe mai, che la mamma orsa sia stata placata con il cibo o no. Eppure noi veniamo pure premiati con il punto Cuore. A meno che quel passaggio non fosse un forte segnale, un forte indizio, dell'ingenuit\u00e0 e purezza della bambina, che dunque le d\u00e0 un'inclinazione in pi\u00f9 per redimere i robot, oppure che sia un robot lei stessa (e dunque priva di paure umane o non riconosciuta come nemico dall'orsa, anche se quest'ultimo \u00e8 meno plausibile).Infine, la preponderanza del Cuore sulla Mente per sbloccare il finale migliore \u00e8 ingiustificata. Per me andrebbe benissimo una preponderanza del Cuore sulla Mente, ma qui le scelte pi\u00f9 razionali sono evidenti e non sono nemmeno egoiste (come invece post-apocalisse spesso vuole). Questo \u00e8 un pochino imboccare il giocatore con un giudizio \"morale\" (legittimissimo, dopotutto ogni opera fa bene ad avere il suo punto di vista, purch\u00e9 sia sottile) non integrato in modo organico nella narrazione attraverso la visione delle conseguenze. E' un po' come il meccanismo del difetto fatale: il tema/punto di vista tematico emerge dal fatto che se il protagonista si comporta secondo un certo modo di pensare, per come \u00e8 fatta la storia, non ottiene il suo obiettivo; ma non che va avanti tranquillo e per\u00f2 gli dicono che sbaglia.Anche mantenendo lo stesso schema Cuore bene/Mente male, avrei capito e accettato di pi\u00f9 se avessimo avuto indizi che la tragedia che ha distrutto il mondo \u00e8 derivata da un uso freddo e spietato della razionalit\u00e0 e/o che la bambina, ogni volta che avesse fatto la scelta (in apparenza) pi\u00f9 razionale a scapito di quella pi\u00f9 umana/empatica, o si \"indurisse\" nei pensieri, diventando appunto pi\u00f9 fredda/pi\u00f9 macchina invece che pi\u00f9 umana, oppure provocasse conseguenze sgradevoli (anche piccole, almeno all'inizio) agli altri che incontra. Cos\u00ec almeno \u00e8 chiaro che per redimere i robot (alieni) ed evitare il ripetersi delle tragedie del passato, \u00e8 necessaria non pi\u00f9 fredda mente ma maggiore empatia.Questo corto di certo lo vedrei meglio espanso in un librogioco intero, non per forza lunghissimo ma anche sotto i 300 o 200 paragrafi, in base al fatto se vuole parlare solo del viaggio della bambina (che pu\u00f2 essere anche metafora dello sviluppo della sua stessa umanit\u00e0 come una moderna Pinocchio?) per trovare il suo padre-Geppetto, oppure parlare anche della sua missione di redenzione dei robot, che lei sia un robot o no.Intanto, vi immaginate quanto sarebbe figo una cosa alla Blade Runner l'avventura grafica, dove per tutta la storia tu giocatore o anche il personaggio stesso non sa se \u00e8 \"solo\" una bambina molto ingenua o un Pinocchio e poi alla fine, oppure quando incontriamo nostro padre, oppure in un punto preciso quando c'\u00e8 da interfacciarsi in modo risolutivo con i robot, in base al punteggio accumulato di Mente o Cuore, scopriamo che siamo sempre state o un robot o una bambina vera?!LA STRADA DELLA DUCHESSAAnche qui ci sono tutti i pregi di Viaggio al Centro della Citt\u00e0, in particolare una struttura buona e la grande comprensibilit\u00e0 a priori delle conseguenze delle scelte, e in pi\u00f9 (al posto del divertimento) una scrittura pi\u00f9 viva e una maggiore immedesimazione ed empatia. Purtroppo io, e parlo per me, non sono riuscito a calarmi nell'atmosfera del corto e nel suo protagonista come successo invece per Post Scriptum, forse anche per quello che ha detto Marco Zamanni, che questo \u00e8 un personaggio ben definito che per molti aspetti vive gi\u00e0 la sua esperienza influenzata poco dalle nostre scelte. Come librogioco non sfigura affatto ma forse renderebbe meglio come racconto, che possa dare una maggiore immedesimazione in quella sua singola e univoca esperienza.In conclusione, rimanendo in tema della divisione tra Mente e Cuore, la Mente mi direbbe di votare senza dubbio La Strada della Duchessa, ma il Cuore, l'amore per l'atmosfera creatasi e la sua promessa, mi porta a votare Post Scriptum.Dunqueil mio voto va a Post Scriptum.Tutto questo (post) scriptum per dire che alla fine ho votato guardando molto pi\u00f9 alla preferenza personale."
    ],
    [
        "158063",
        "FinalFabbiX",
        "Parto col racconto che mi \u00e8 piaciuto di meno:Viaggio al centro\u2026 della citt\u00e0Parto dalle cose che funzionano: il corto \u00e8 a tema, si pu\u00f2 giocare a memoria, \u00e8 tecnicamente ineccepibile e ha un concept stuzzicante. Per\u00f2, secondo me, l\u2019esecuzione rimane sulla superficie. Siamo di fronte a una \u201cgimmick\u201d, cio\u00e9\u00a0 a un corto che va a pescare dal secchio degli stereotipi. Sono stereotipi pi\u00f9 interessanti e inusuali del mago/guerriero/elfo, e sono trattati con grande intelligenza, ma rimangono stereotipi.Un paio di scene mi hanno realmente sorpreso, come l\u2019incontro col vicino Orso o la macchina del caff\u00e8 che esplode; per il resto, ho trovato tutto un po\u2019 prevedibile e, pertanto, meno impattante rispetto ai due rivali della settimana. La parte game rimane classica.La strada per la duchessa.Il corto \u00e8 uno dei migliori di quest\u2019anno. La parte game \u00e8 curatissima, l\u2019ambientazione \u00e8 strutturata al millimetro, la scrittura eccezionale, il primo impatto mi ha incuriosito molto per l\u2019ambientazione pittoresca.Col passare del tempo, per\u00f2, ho rivalutato un po\u2019 in negativo questo corto.\u00c8 evidente che l\u2019autore non vuole dare \u201cil controllo\u201d al giocatore, ma punta a tenere alta l\u2019attenzione introducendo piccole regole e segreti man mano che il corto va avanti. \u00c8 molto facile perdersi queste novit\u00e0 o ipotizzare che ci siano elementi nascosti. A questo si aggiunge la presenza di moltissimi epiloghi. Questi elementi invogliano moltissimo a rigiocare pi\u00f9 volte, solo per scoprire che il corto ha esaurito il 90% dei contenuti alla prima partita.Post scriptum, al contrario \u00e8 chiaro fin da subito: ci sono due finali, e ognuno dei due ha un percorso riservato, con scene uniche dedicate e un\u2019ottima gestione dell\u2019attenzione. Mi hanno affascino stile, atmosfere, il non detto. Ci sono alcuni difetti, come il finale sbrigativo e premia eccessivamente le scelte \"cuore\", ma per me questi problemi passano in secondo piano dato il fascino dell'ambientazione. Bella anche l'idea del diario.Per cui, votopost scriptum"
    ],
    [
        "158065",
        "giax",
        "Ecco i risultati della quinta settimana!"
    ],
    [
        "158132",
        "F.A.S.",
        "Viaggio al centro... della citt\u00e0\u00e8 un racconto ambientato nella Roma contemporanea e affronta in chiave ironica i problemi di traffico che i suoi abitanti devono affrontare ogni giorno.\u00a0 Il racconto \u00e8 ben scritto, scegliendo la stagione si ottengono due percorsi diversi con esiti diversi, i finali cambiano a seconda delle nostre scelte come negli Scegli la tua avventura, ci sono poche frasi chiave da ricordare a memoria e si pu\u00f2 usare una mano per tenere conto del tempo che passa. Il tema del bando \u00e8 rispettato, basta aver affrontato anche solo una volta il traffico di Roma per definirlo un viaggio."
    ],
    [
        "158133",
        "F.A.S.",
        "In Post scriptumla protagonista \u00e8 in apparenza una bambina che cerca suo padre in un mondo post apocalittico pieno di macchine abbandonate e cadaveri rinsecchiti. La prosa \u00e8 coinvolgente, il regolamento \u00e8 ridotto a due valori da ricordare che si modificano durante la storia e influiscono sul finale, e il racconto rispetta il bando di quest\u2019anno. Ci\u00f2 che non mi ha convinto del racconto sono i non detti, la protagonista sembra una bambina per\u00f2 trova cibo e acqua e non li consuma nel giro di pochi giorni e se li porta dietro, cos\u00ec come si porta dietro un borsone pieno di appunti e dischi in vinile, all\u2019apparenza, un carico assurdo e inutile; purtroppo neanche nel finale viene sciolto il nodo e rimane il dubbio che sia un androide con installata ChatGPT per tenere un diario delle sue avventure."
    ],
    [
        "158134",
        "F.A.S.",
        "La Strada della Duchessa\u00e8 ambientato in un ospizio per anziani e il protagonista affronta un viaggio in bicicletta nei suoi ricordi giovanili, quindi rispetta il bando anche se \u00e8 un viaggio onirico. La prosa \u00e8 efficace, riesce a rendere la perdita di memoria del protagonista e il disorientamento tra ricordi e presente, spesso confusi tra loro nei pazienti affetti da Alzheimer. Il racconto propone vari bivi che consentono di scegliere tra strade con diverse caratteristiche, ci sono anche due mappe che studiate bene e, se si \u00e8 prestato attenzione ai dettagli, consentono di prendere la strada migliore, non sono quindi bivi casuali come a volte capita anche nei libri gioco migliori. Il regolamento prevede di memorizzare parole o frasi chiave e di tenere conto di due punteggi che per\u00f2 non si sovrappongono, esaurita l\u2019utilit\u00e0 di uno si passa al secondo, quindi lo sforzo mnemonico richiesto \u00e8 moderato."
    ],
    [
        "158259",
        "Pallo",
        "Ciao a tutti e grazie per aver letto, giocato e valutato il mio \"Viaggio al centro... della citt\u00e0\"! Al prossimo anno!"
    ],
    [
        "158297",
        "TinenTweeni",
        "Mi piaceva sfruttare questo spazio per spiegarvi del mio corto: La Strada della Duchessa.Non appena visto il tema, era mia intenzione \"romperlo\" facendo un viaggio dove il protagonista se ne stasse fermo. Un viaggio che per\u00f2 non doveva essere solo \"metaforico\", un viaggio vero, stando fermi. Dato questo presupposto ho passato qualche giorno sondando alcune possibilit\u00e0, e alla fine, mi si accese la lampadina con un'esperienza fatta tramite un'associazione di volontariato precovid.Con questa associazione ci recammo a far visita ai vecchietti di una casa di riposo, e qui parlai tutta la mattina con un signore (aim\u00e8 non ricordo il nome), che a 85 anni si sparava tutti i giorni 40-50 km in cyclette (o per lo meno, questo era quello che mi raccontava). Non c'era molto con la testa, ma era super simpatico e mi aveva fatto mega piacere chiacchierare con lui.Sbam. Lampadina. Racconter\u00f2 del suo Viaggio nella cyclette.Da qui ho passato le due settimane successive senza scrivere nemmeno una lettera, ma a studiare TUTTO sulle case di riposo e sull'alzhaimer. Ho fatto un'intervista con una ragazza infermiera, ascoltato podcast, video (tutto, perfino il colore del camice dell'infermiera nell'intro, \u00e8 studiato). In un'intervista youtube ho ascoltato direttamente una persona con l'alzhaimer\u00a0 interfacciarsi con la moglie (mega emozionante), e sbam. Seconda lampadina. Metter\u00f2 questo carattere nel mio protagonista.Da l\u00ec, la struttura del Corto mi ha chiesto una giornata, e poi ho iniziato con la prima stesura (dove ho \"raccontato\" e riassunto tutto); la seconda stesura, dove ho trasferito tutto in show don't tell; e infine la terza, per refusi e miglioramenti vari.La Strada della Duchessa \u00e8 quello che ne \u00e8 uscito fuori, e mi sono detto: \"se io che l'ho scritto mi emoziono a vedere Guglielmo tentare di raggiungere il castello, spero possa essere cos\u00ec anche per altri\". Sono contento che ci sia riuscito"
    ],
    [
        "158299",
        "Pallo",
        "TinenTweeni ha scritto:Mi piaceva sfruttare questo spazio per spiegarvi del mio corto: La Strada della Duchessa.Non appena visto il tema, era mia intenzione \"romperlo\" facendo un viaggio dove il protagonista se ne stasse fermo. Un viaggio che per\u00f2 non doveva essere solo \"metaforico\", un viaggio vero, stando fermi. Dato questo presupposto ho passato qualche giorno sondando alcune possibilit\u00e0, e alla fine, mi si accese la lampadina con un'esperienza fatta tramite un'associazione di volontariato precovid.Con questa associazione ci recammo a far visita ai vecchietti di una casa di riposo, e qui parlai tutta la mattina con un signore (aim\u00e8 non ricordo il nome), che a 85 anni si sparava tutti i giorni 40-50 km in cyclette (o per lo meno, questo era quello che mi raccontava). Non c'era molto con la testa, ma era super simpatico e mi aveva fatto mega piacere chiacchierare con lui.Sbam. Lampadina. Racconter\u00f2 del suo Viaggio nella cyclette.Da qui ho passato le due settimane successive senza scrivere nemmeno una lettera, ma a studiare TUTTO sulle case di riposo e sull'alzhaimer. Ho fatto un'intervista con una ragazza infermiera, ascoltato podcast, video (tutto, perfino il colore del camice dell'infermiera nell'intro, \u00e8 studiato). In un'intervista youtube ho ascoltato direttamente una persona con l'alzhaimer\u00a0 interfacciarsi con la moglie (mega emozionante), e sbam. Seconda lampadina. Metter\u00f2 questo carattere nel mio protagonista.Da l\u00ec, la struttura del Corto mi ha chiesto una giornata, e poi ho iniziato con la prima stesura (dove ho \"raccontato\" e riassunto tutto); la seconda stesura, dove ho trasferito tutto in show don't tell; e infine la terza, per refusi e miglioramenti vari.La Strada della Duchessa \u00e8 quello che ne \u00e8 uscito fuori, e mi sono detto: \"se io che l'ho scritto mi emoziono a vedere Guglielmo tentare di raggiungere il castello, spero possa essere cos\u00ec anche per altri\". Sono contento che ci sia riuscitoBeh, un lavoro preparatorio che, ti assicuro, si vede tutto!"
    ],
    [
        "158414",
        "HarlockHrk",
        "Pallo ha scritto:Ciao a tutti e grazie per aver letto, giocato e valutato il mio \"Viaggio al centro... della citt\u00e0\"! Al prossimo anno!Grazie a te per averlo scritto! Ci ritroviamo nel traffico del raccordo XDTinenTweeni ha scritto:Mi piaceva sfruttare questo spazio per spiegarvi del mio corto: La Strada della Duchessa.Grazie per averlo scritto, grazie per la spiegazione. Effettivamente tutta l'emozione che immagino tu abbia provato in quelle occasioni sei riuscito a trasmettermela durante la lettura (mi sono commosso in pi\u00f9 punti). Sono contento di avere potuto leggere il tuo processo mentale per arrivare al corto, con le varie lampadine, ricerche e modalit\u00e0 di stesura."
    ],
    [
        "158428",
        "Miasansy",
        "Buon giorno a tutti,guardando i commenti degli scrittori sui loro corti, ho deciso di lasciare anch\u2019io un commento in qualit\u00e0 di autrice del corto di Post Scriptum.Non vi scriver\u00f2 i motivi che mi hanno portato a scrivere questo corto. Onestamente non lo ritengo il luogo adatto per tale questione. Ci sono motivazioni molto forti e personali dietro e non sarebbe facile scrivere pubblicamente cose tanto intime. Oltremodo, non \u00e8 nato dalla semplice conoscenza di una bambina incontrata o dalla documentazione approfondita su uno specifico argomento.Ci\u00f2 non toglie che chiunque vorr\u00e0 approfondire questo aspetto, possa scrivermi privatamente. Sar\u00f2 ben lieta di esprimermi con maggiore trasparenza.Offrendovi comunque un\u2019opinione riguardo alle votazioni, sono rimasta piacevolmente attratta dalle vostre opinioni, altre invece le ho trovate un tantino meno piacevoli.Credo che le persone, quando sono abituate a vedere il mondo in un certo modo, fanno un enorme fatica a vedere una prospettiva nuova, diversa, ignorata fino a quel momento.Alcuni hanno la propensione a voler scoprire di pi\u00f9 qualcosa che non si conosce, altri invece ricadono sulla costanza di avere un\u2019idea ferma e decisa. \u00c8 un difetto? Una visione sbagliata? Assolutamente no.Ognuno \u00e8 libero di vedere il mondo di qualunque colore voglia. Ci\u00f2 nonostante, imporre un\u2019idea sulla base di un\u2019altra diversa od opposta dalla tua, crea una sorta di mancanza di comprensione.Una storia non \u00e8 solo una lettura ma \u00e8 anche comprensione e consapevolezza.La consapevolezza non deve mai essere solo di logica. Molti hanno usato solo la logica per il mio racconto e hanno peccato a loro volta di comprensione. Come detto, vedere modi diversi vuol dire avere percezioni diverse. Quando per\u00f2 utilizzi un modo universale per valutare tutti i racconti alla stessa maniera evidentemente non riesci ad andare oltre la tua visione.Mi sento di condividere l\u2019opinione che ultimamente i librigame si stiano concentrando pi\u00f9 sulle meccaniche di gioco che sulla storia. La costante ricerca dell\u2019innovazione, dell\u2019attrattiva componentistica da giocare, lanciare dadi, pescare le carte.E quando si ha solo una storia a bivi, l\u00ec si applica invece la semplice logica. Il gioco non \u00e8 sempre una questione di matematica ma anche del contesto in cui si applica.Molti di voi sono stati scettici nei confronti dell\u2019associazione cuore/mente nelle scelte e nel contesto degli oggetti utilizzati ed \u00e8 comprensibilissimo ma il mio corto \u00e8 un \u201cnon detto\u201d perch\u00e9 lasciava a chiunque la possibilit\u00e0 di immaginazione e interpretazione personale.Dietro ogni cosa c\u2019\u00e8 sempre un perch\u00e9, basta solo trovare la risposta pi\u00f9 appropriata.Il compito di un libro a mio avviso \u00e8 quello di far immaginare ai lettori qualunque mondo loro vogliano creare con la propria fantasia.Quanti sono rimasti delusi perch\u00e9 un film o una serie tv non era quello che loro si erano immaginati?Immaginate di applicarlo anche al mio corto.Non \u00e8 innovativo a livello di regole, ma \u00e8 davvero importante questo? O \u00e8 importante che un lettore viva una bella storia?La bambina \u00e8 un\u2019umana? Non lo \u00e8? \u00c8 una bambina che ha perso la memoria? \u00c8 una disabile? Un fantasma? Potete in questo caso applicare la logica per ognuno di queste prospettive? Se ne siete in grado, sar\u00f2 molto curiosa di ascoltarvi.Se invece la logica vi ha portato a fermarvi alla due prime opzioni che sono le risposte pi\u00f9 scontate, in quel caso rimarr\u00e0 comunque un vostro tipo di immaginazione.Vi invito a una riflessione: qual'\u00e8 il vostro concetto di librogame? Cosa credete sia appropriato mettere in campo per la sua realizzazione? E se l'intento \u00e8 scrivere qualcosa di personale, non \u00e8 meglio avvalersi dei romanzi? Bisogna imparare ad adeguarci agli altri o a scrivere solo per noi stessi?In ogni caso, questo concorso \u00e8 stata una bella occasione per interfacciarmi con il pubblico dei lettori. Capisco molto bene che se state leggendo questo commento potreste avere opinioni non proprio allegre nei miei riguardi ma sono una persona profondamente consapevole della mia onest\u00e0 perci\u00f2 tenere a freno questo tipo di considerazioni non avrebbe giovato, tenendole solo per me.Perci\u00f2 grazie di aver letto fino a questo punto e se volete fare due chiacchiere, avere scambi di opinioni o condividere le vostre idee sui vostri librogame, sar\u00f2 ben felice di ascoltarvi e darvi tutto il mio supporto.\u201cComprendere un libro \u00e8 il primo passo per essere vicini a uno scrittore.\u201c"
    ],
    [
        "158433",
        "TinenTweeni",
        "Personalmente ho apprezzato molto la tua onest\u00e0 e il tuo punto di vista. Hai fatto bene a condividerlo. Ci tengo quindi a risponderti al meglio.Purtroppo il pubblico \"di fuori\", e io sono in questo pubblico avendo letto da spettatore il tuo racconto, \u00e8 \"freddo\". Freddo nel senso che parte senza un background, o un punto di vista. Si basa solo su quello che legge.L'autore ha il compito di fare innamorare il pubblico del testo solo DAL testo. Se non ci riesce non \u00e8 colpa del lettore, perch\u00e9 lui parte, teoricamente, senza pregiudizio (non avendo alcun altro punto di riferimento).Inoltre: sono totalmente d'accordo con te che le meccaniche non sono tutto. Ma ricorda che esistono due tipi di lettori: head e heart. I lettori head cercano la logica, e nel mondo del librogame cercano la soddisfazione del gioco. I lettori Heart sono invece quelli a cui tu punti: voglio emozionarsi.Vale pi\u00f9 un lettore rispetto a un altro? No di certo. Cosa dobbiamo sforzarci a fare noi? Puntare a soddisfare entrambi. Penderai ovviamente in una delle due categorie, ma soddisferai entrambi.La Strada della Duchessa \u00e8 piena di emozioni, ma ero consapevole che non tutti lo avrebbero scelto se ci fossero state Solo quelle. Da qui il parametro Fatica che diventa poi Tempo, gli enigmi visivi con rimandi nel testo, le 3/4 parole chiave.Detto questo, non \u00e8 che questa \u00e8 una prescrizione del medico. Alla tua domanda: scrivi per te stesso o per gli altri, io ho una chiara risposta, mia e personale: io scrivo per gli altri. Da qui tutto il ragionamento sopra.La cosa pi\u00f9 bella per\u00f2, e che mentre penso agli altri, gratifico me stesso. E questa \u00e8 la mia grande fortuna"
    ],
    [
        "158439",
        "GGigassi",
        "Interessante disamina diPost Scriptumanche se pi\u00f9 che fornire risposte forumli delle domande. In effetti l'interpretazione della protagonista come portatrice di handicap ha gettato nuova luce sull'opera. Ma di luci ce ne possono essere di molto diverse, come dici."
    ],
    [
        "158460",
        "2p2z",
        "Con colpevole ritardo posto le mie recensioni.Inizio parlando della scelta della prima persona che accomunaLa strada della duchessaePost scriptum, perch\u00e9 \u00e8 una bella novit\u00e0 che sta facendo molto discutere (in questo thread).C'\u00e8 chi l'ha trovata meno coinvolgente della prima, chi ha trovato il personaggio troppo caratterizzato per immedesimarcisi... personalmente posso dire che io l'uso della prima persona l'ho molto apprezzato, e anzi l'ho trovato una scelta vincente per entrambi i corti: i pensieri costanti dei personaggi protagonisti, che commentano quello che accade intorno a loro e che descrivono ci\u00f2 che accade nella loro testa, non avrebbero avuto lo stesso effetto con una seconda persona; anzi, ho paura che in tal caso questi pensieri sarebbero sembrati forzati, come se fosse un'imposizione da parte degli autori.Detto ci\u00f2.DeLa strada della duchessala cosa che mi \u00e8 piaciuta di pi\u00f9 \u00e8 la facilit\u00e0 con cui l'immaginazione di Memmo ha rischiato di influenzare le mie scelte senza che me ne accorgessi: la sua paura di fare un percorso con le buche, ad esempio, con il rischio di bucare una ruota, mi ha portata in un primo momento a escludere quel percorso per paura di perdere tempo... poi mi sono resa conto per\u00f2 che questa paura era perfettamente infondata, visto che di fatto ci troviamo su una cyclette. Il fatto che mi ci sia voluto un attimo di pi\u00f9 per accorgermene mi ha fatto capire quanto fossi arrivata a immergermi nella lettura. \u00c8 per questo (e anche per la lettura assolutamente gradevole e la tenerezza che mi ha suscitato la storia) che ho votato questo corto per il passaggio di turno.Due note di merito: le illustrazioni che ci aiutano a scegliere il percorso da intraprendere (che altrimenti sarebbe stata una scelta vuota, alla stregua di \"vai a ovest\" e \"vai a est\" in un dungeon), e i personaggi secondari che pure nella brevit\u00e0 delle loro comparse sono ben caratterizzati dai dialoghi (\"scusa un cacchio, pap\u00e0\").La cosa che mi ha colpito subito diPost scriptuminvece \u00e8 stata la narrazione al passato e le scelte al presente. Non l'ho stranamente percepita come una nota stonata. Era come se facessimo le scelte nel presente e la protagonista ci raccontasse delle conseguenze a distanza di tempo. Non so se \u00e8 stato fatto con questo preciso intento, ma l'effetto finale mi \u00e8 piaciuto.La forma diaristica poi si fonde bene con l'atmosfera e l'ambientazione del racconto: non sappiamo molto della protagonista o dell'attuale situazione della terra, i dettagli e le informazioni sono ben dosate per lasciare libera l'immaginazione del lettore, questo tiene aperte diverse possibilit\u00e0 di interpretazione e devo dire che in una certa misura mi \u00e8 piaciuto e lo ritengo un punto di forza.Le meccaniche d'altro canto sono un po' deboli, come gi\u00e0 fatto notare da altri. La classica opposizione tra cuore e cervello \u00e8 semplice e immediata, e il meccanismo in s\u00e9 avrebbe potuto rivelarsi efficace. Quello che \u00e8 mancato, secondo me, \u00e8 stato che leggendo non si capiva in base a quali criteri venissero attribuiti i punti.Faccio qualche esempio: guadagno un punto mente se uso la mappa che ho trovato prima, ma la scelta di usarla me la d\u00e0 il testo, io non faccio nulla. Oppure: guadagno un punto cuore se accarezzo gli orsi, ma non se do loro del cibo. O ancora: guadagno un punto mente se non posso o non voglio dare l'acqua alla piantina.Un'altra cosa che secondo me non ha funzionato \u00e8 il fatto che la scelta finale dipenda unicamente dal nostro punteggio (si toglie agentivit\u00e0 al lettore che diventa spettatore passivo in un momento decisivo), cos\u00ec come il fatto che il raggiungimento dell'unico finale soddisfacente sia pregiudicato da un oggetto che si pu\u00f2 trovare solo all'inizio e compiendo una determinata scelta.Infine, ci tenevo a spiegare il motivo per cui ho cambiato idea sul votare questo corto al ripescaggio: ha a che vedere con longevit\u00e0 del corto, ovvero con la sua rigiocabilit\u00e0.Post scriptummi ha dato delle emozioni forti e chiare alla prima giocata, ma alla seconda non mi ha detto nulla di nuovo, cosa che non mi \u00e8 successa invece conViaggio al centro della citt\u00e0.Ho comunque molto apprezzatoPost scriptumper la sua delicatezza e penso che sia una bella novit\u00e0 nel panorama librogame.Viaggio al centro... della citt\u00e0Mi ha divertito molto giocare questo corto, e l'ho fatto con un pizzico d'invidia perch\u00e9 avevo iniziato a scrivere un corto con delle meccaniche simili (poi abbandonato per mancanza di tempo). Leggendo Viaggio al centro della citt\u00e0 mi sono ritrovata pi\u00f9 volte in delle situazioni che ho davvero affrontato nella vita reale (la volta che stavo restando a piedi per il radiatore la ricordo ancora con un misto di orrore e divertimento) e quindi l'ho molto apprezzato per il suo realismo tragicomico, nonch\u00e9 per la sua rigiocabilit\u00e0 che mi ha infine convinto a votarlo per il ripescaggio.Nota di merito: non \u00e8 passata inosservata la scelta dell'autore di mettere prima il nome femminile e poi quello maschile (\"ti chiami Giulia (o Giulio)\"), un'accortezza che ho apprezzato perch\u00e9 implica che il genere femminile del pg non \u00e8 l'eccezione ma pu\u00f2 essere anche la regola."
    ],
    [
        "158462",
        "Pallo",
        "2p2z ha scritto:Viaggio al centro... della citt\u00e0Mi ha divertito molto giocare questo corto, e l'ho fatto con un pizzico d'invidia perch\u00e9 avevo iniziato a scrivere un corto con delle meccaniche simili (poi abbandonato per mancanza di tempo). Leggendo Viaggio al centro della citt\u00e0 mi sono ritrovata pi\u00f9 volte in delle situazioni che ho davvero affrontato nella vita reale (la volta che stavo restando a piedi per il radiatore la ricordo ancora con un misto di orrore e divertimento) e quindi l'ho molto apprezzato per il suo realismo tragicomico, nonch\u00e9 per la sua rigiocabilit\u00e0 che mi ha infine convinto a votarlo per il ripescaggio.Nota di merito: non \u00e8 passata inosservata la scelta dell'autore di mettere prima il nome femminile e poi quello maschile (\"ti chiami Giulia (o Giulio)\"), un'accortezza che ho apprezzato perch\u00e9 implica che il genere femminile del pg non \u00e8 l'eccezione ma pu\u00f2 essere anche la regola.Grazie mille per l'apprezzamento! Ho impostato la struttura del corto proprio con l'intenzione di favorire la rigiocabilit\u00e0 (la scelta tra estate e inverno in primis) e sono felice che abbia funzionato. Mi fa piacere anche che sia stato notato il mio sforzo di cercare uno stile di scrittura inclusivo.PS: probabilmente era abbastanza intuibile, ma mi fa piacere rimarcarlo: il nome Giulia/Giulio \u00e8 stato scelto prima di tutto perch\u00e9 molto 'romano', poi come omaggio a Jules Verne (infatti il cognome \u00e8 Vernacci), autore di Viaggio al centro della terra."
    ]
]