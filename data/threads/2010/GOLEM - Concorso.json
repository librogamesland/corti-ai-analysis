[
    [
        "13599",
        "Mornon",
        "http://digilander.libero.it/maurolongo78/golem.pdfecco il link diretto! buon divertimento!Tempo per leggere, votare e correggere i voti fino a domenica 21 compresa!Ultima modifica di:MornonMar-15-10 09:51:35"
    ],
    [
        "13651",
        "Prodo",
        "Ottimo, me lo scarico subito!"
    ],
    [
        "13654",
        "Seven_Legion",
        "Ok, pero' Prodo e' la persona che ha ricevuto i file e quindi sa chi sono gli autori, dico bene?Se si, sarebbe meglio se non votasse pubblicamente.Inoltre, in generale, potremmo fare che, se escono dubbi su un regolamento, l'autore scrive la risposta a Prodo che la gira poi sul topic interessato... che ne dite?"
    ],
    [
        "13655",
        "gpet74",
        "Calma calma, seven.A quanto ne so i racconti sono arrivati a Mornon e non ha prodo che, quindi, pu\u00f2 votare tranquillamente.Se hai dei dubbi sulla comprensione delle regole o della struttura del racconto tienine conto nella tua votazione finale. Esattamente come abbiamo fatto noi giudici in fase di giudizio.E' giusto che l'autore possa rispondere ai dubbi e alle perplessit\u00e0 che vengono sollevate dagli utenti durante la lettura ma \u00e8 altres\u00ec giusto che la risposta a questi dubbi venga pubblicata solo a votazioni concluse e che l'autore non si palesi in alcun modo ne prima ne dopo la votazione della propria opera.Consiglio quindi a tutti gli utenti di leggere e\u00a0 votare il racconto cos\u00ec come \u00e8Altyres\u00ec invito l'autore misterioso a scriversi da parte tutte le eventuali risposte e commenti che gli vengono in mente e, a fine settimana di mandarli a Mornon tramite PM. Questi verranno poi postati da lui medesimo a votazione conclusa senza rivelare l'identit\u00e0 dell'autore."
    ],
    [
        "13656",
        "firebead_elvenhair",
        "A dire il vero la persona che ha ricevuto i file \u00e8 Mornon...EDIT: Ooops, l'ha appena detto gpet!"
    ],
    [
        "13660",
        "Prodo",
        "Eccomi. Letto. Commento in modalit\u00e0 spoiler per evitare di condizionare il giudizio degli altri.SpoilerL'idea del doppio personaggio \u00e8 molto buona e innovativa, merita un premio in termini di voto perch\u00e9 \u00e8 estremamente difficile creare qualcosa di davvero fuori dagli schemi e in questo caso il racconto ci riesce. Non mi piace molto lo stile ascutto nelle descrizioni, che probabilmente \u00e8 voluto, ma che mi ricorda alcune delle avventure in solitario Tunnel & Troll, che non mi hanno mai entusiasmato.Azzardo: probabilmente l'autore \u00e8 pi\u00f9 abituato a scrivere scenari giocoruolistici che libri veri e propri. La struttura \u00e8 ben pensato, e il regolamento, nella sua semplicit\u00e0, funziona. Credo che il Golem sia troppo pi\u00f9 potente del Cacciatore, che per imporsi nella battaglia finale deve necessariamente trovare qualche aiuto cabalistico, altrimenti non ha quasi speranze. Il che ha un certo senso viste le caratteristiche della figura del Golem nella religione ebraica, ma toglie un po' di mordente allo scontro. Avrei anche optato per una descrizione iniziale pi\u00f9 dettagliata che chiarisse maggiormente al lettore quale delle due vesti preferire, anche a seconda del proprio gusto personale, e desse cos\u00ec la sensazione che possa esserci un finale migliore dell'altro. A mio modo di vedere la possibilit\u00e0 di centrare gli obiettivi \u00e8 importante in un librogame, e qui si percepisce poco, anche se personalmente il finale in cui il Golem uccide il suo creatore mi ha dato pi\u00f9 gusto. Alla fine \u00e8 un racconto a tratti divertente, con caratteristiche innovative molto interesanti, un po' troppo asciutto e forse vagamente ripetitivo nel lungo termine, con la sensazione di distacco aumentata dalla non chiara identificazione in uno dei personaggi. Un po' penalizzato anche dalla scarsa presenza di paragrafi legata al fatto di scrivere un racconto e non un libro.Il mio voto complessivo, alla luce di quanto detto sopra \u00e86."
    ],
    [
        "13680",
        "Mornon",
        "Seven_Legion ha scritto:Ok, pero' Prodo e' la persona che ha ricevuto i file e quindi sa chi sono gli autori, dico bene?Se si, sarebbe meglio se non votasse pubblicamente.come detto giustamente da GPET, i file quest'anno li ho ricevuti io e girati poi agli altri 2 giurati. Prodo e tutti gli altri mod sono quest'anno utenti come tutti gli altri ai fini del concorso.Seven_Legion ha scritto:Inoltre, in generale, potremmo fare che, se escono dubbi su un regolamento, l'autore scrive la risposta a Prodo che la gira poi sul topic interessato... che ne dite?purtroppo \u00e8 una procedura impossibile logisticamente e comunque \"scorretta\" ai termini concorsuali. Il racconto-game va preso cos\u00ec com'\u00e8 pervenuto, nel bene o nel male. Nel mio giudizio io ho per esempio calcolato anche quanta \"comprensibilit\u00e0\" ci sia nel testo e quanto si discosti la \"realizzazione\" dalle sue potenzialit\u00e0 originarie (viste da me, ovviamente).immagino comunque che dei dubbi si possano postare in questo thread e che ognuno dica la sua.. anche l'autore sotto copertura.."
    ],
    [
        "13694",
        "Seven_Legion",
        "Ora che me lo dite, mi rendo conto che avete ragione: il racconto deve valere ed essere giudicato cosi' com'e' stato presentato... ok!"
    ],
    [
        "13698",
        "Mornon",
        "tra l'altro, potrei giurare che in questo momento non ho la minima idea neanchio di chi abbia scritto cosa..ho un file nel pc con la relazione autore-opera, ma da quando ci ho guardato mi sono scordato tutte le attribuzioni.. in questo modo, seppure ce ne fosse bisogno, anche il mio voto \u00e8 imparziale..A PARTE COLLECTOR'S ITEM, ovviamente.."
    ],
    [
        "13701",
        "firebead_elvenhair",
        "Mornon ha scritto:A PARTE COLLECTOR'S ITEM, ovviamente..Forse volevi dire ENJOY..."
    ],
    [
        "13708",
        "Jegriva",
        "Sono abbastanza confuso su questo racconto... ci ho giocato una volta,Spoilerusando due turni il cabalista, una turno il Golem e... non ci ho capito molto. Bisogna giocarlo in due?Perch\u00e9 sono andato un po' a casaccio per la citt\u00e0 con i due personaggi, li ho fatti combattere tre o quattro volte finch\u00e9 il cabalista non \u00e8 morto.Il regolamento cos\u00ec com'\u00e8, \u00e8 abbastanza fumosa, e cos\u00ec anche l'ambientazione... la mancanza di un vero contesto narrativo non offre soddisfazione a finirlo, in un modo, o nell'altro.Idem non ho capito se le lettere ebraiche valgono come gli incantesimi di Sortilegio (li studi una volta e poi ti affidi alla memoria) o si possono consultare a piacimento.La mancanza di una contestualizzazione si avverte nel fatto che non si capisce con chi dei due personaggi bisogna parteggiare o identificarcisi.L'impressione \u00e8 quella di giocare a calcioda solo. Non capisci se vinci o se perdi.Inoltre il sottotesto ebraico, pur essendo di per s\u00e8 un'idea originale, non riesce per\u00f2 a schiodarsi dall'effetto\"Pdor, figlio di Khmer!\". E' un vero peccato....mah... nello stato attuale non mi sento ancora di dare un voto...Stasera dopo cena ci rigioco."
    ],
    [
        "13710",
        "Dragan",
        "Magari l'autore potrebbe spedire chiarimenti ai giudici che a loro volta potrebbero postarli qui mantenendo l'anonimato. Uhm?"
    ],
    [
        "13713",
        "Mornon",
        "se vuole si..io penso comunque che questi tratti sono ormai, nel bene o nel male, parte integrante del racconto in concorso.Se c'\u00e8 qualcosa che non va nel testo si tratta di un difetto da considerare nel giudizio..se non si capisce bene qualcosa di trama o regolamento, anche questo \u00e8 un difetto..anche se l'autore spiegasse, nell' \"oggetto pdf presentato al concorso\" il difetto ci sarebbe comunque e per quello andrebbe valutato.per il resto"
    ],
    [
        "13726",
        "Seven_Legion",
        "Ok ecco il mio giudizio. Premetto che i racconti sono tanti e il mio tempo e' quello che e'... quindi dopo 3 partite mi sono imposto di chiudere col giudizio finale anche se le peculiarita' di questa opera avrebbero forse richiesto maggior studio. Tant'e'...Non ho letto gli spoiler di Prodo e Jeg per non farmi influenzare, poi corro a vederli per capire se hanno detto cose simili.Noto pero' che la frase sul \"calcio\" detta da Jeg rappresenta un giudizio a sua volta e dovrebbe staredentroallo spoiler non fuori...SpoilerAllora: se leggendo la premessa viene da complimentarsi con l'autore\u00a0 per l'originalita' della trovata, poi durante il gioco, tale entusiasmo si trovera' ad essere ben presto ridimensionato! Purtroppo...Tenere traccia di due partite \"parallele\" risulta infatti dannatamente scomodo, sia a schermo (provato) che su carta stampata (provato anche quello!) L'impressione e' che l'autore si sia ispirato ai librogame da giocare in due su libri di una stessa collana e abbia pensato di fondere il meccanismo in un solo racconto ed un solo giocatore... purtroppo non realizzando che, scomodita' a parte, viene perso anche lo scopo della partita. Ovvero: se\u00a0 teniamo sia le pedine \"nere\" che quelle \"bianche\" che interesse avra' poi il risultato di una partita a scacchi?Bisogna pero' riconoscere che siamo pur sempre di fronte ad una sperimentazione che, sebbene non riuscita al 100%, rimane interessante e lodevole.Quello che non mi e' piaciuto davvero e' la mancanza delle necessarie \"rifiniture\" un po' dappertutto. L' assenza di una introduzione alla vicenda, il regolamento che doveva essere piu' chiaro (e in varie occasioni piu' semplice), le descrizioni fin troppo essenziali e con qualche errorino qua e la...Insomma, c'e' una bella idea ma, l'inesperienza o forse il solito problema dello scarso tempo ha giocato un brutto tiro e\u00a0 cosi' l'impressione e' che manchi qualcosa di importante...Risollevano un po' l'interesse e fanno atmosfera i richiami all'alfabeto e alla tradizione ebraica. Resta pero', anche alla terza partita, una sensazione di insoddisfazione generale che non puo' che penalizzare il giudizio complessivo.Il mio voto e'5."
    ],
    [
        "13733",
        "Jegriva",
        "Hai ragione Seven, \u00e8 che ho aggiunto quel pezzo successivamente e non l'ho messo dentro i tag. Ora ho corretto."
    ],
    [
        "13742",
        "Mornon",
        "non dimenticate che ci sono altri 6 giorni per giocherellarci e leggerlo.. nessuno ci corre dietro!"
    ],
    [
        "13748",
        "Jegriva",
        "Eh, ma \u00e8 gi\u00e0 tanto se riesco a dedicare una serata ad un LGAd ogni modo, l'ho rigiocato due volte di fila... confermo il mio giudizio di sopra. Alcune buone idee vanificate da una realizzazione asciutta e un po' confusionaria; il congegno \u00e8 apprezzabile, ma non mi diverte.Il mio voto \u00e85.5, non mi sento di dargli la sufficienza, n\u00e9 un votaccio.EDIT: \"grassettato\" il voto."
    ],
    [
        "13757",
        "FalcodellaTempesta",
        "Come al solito si \u00e8 sloggato l'account e l'ho riscritto pi\u00f9 breve.SpoilerMi piace molto la parte GAME, mentre \u00e8 carente la parte LIBRO, quella narrativa.Molto buona la struttura e il controllo dei due personaggi l'uno a caccia dell'altro, e mi piace anche il riferimento al Golem e alla cultura ebraica. Nella mia partita ha vinto il Cacciatore grazie alla pergamena (credo l'unico modo, lo scontro credo sia impossibile o quasi, comunque non esiste paragrafo relativo), ma ho letto anche gli altri finali.Lo considero sufficiente, ma gli do un punto in pi\u00f9 per premiare il controllo dei due personaggi (simile a Horror Classic ma in contemporanea), pur da sviluppare e correggere (risulta difficile non \"orientare\" la partita verso uno o l'altro) e i riferimenti culturali.Voto 7"
    ],
    [
        "13766",
        "EGO",
        "Ecco il mio commento.SpoilerCredo di aver capito chi \u00e8 l\u2019autore. Ovviamente non lo dir\u00f2.La premessa mi ha decisamente colpito: controllare due personaggi contemporaneamente, con in pi\u00f9 la partenza random \u00e0 laProgetto Mortale. Come \u00e8 gi\u00e0 stato detto prima di me, \u00e8 simile a una partita a scacchi o ad un board-game. Purtroppo l\u2019idea \u00e8 troppo grande per il format: fare tutto da soli, senza una vera e propria plancia di gioco, idealmente richiederebbe di mappare tutto quanto prima di giocare sul serio. Ma una volta che hai mappato tutto quanto, il gioco ha gi\u00e0 mostrato tutto. Stando cos\u00ec le cose, tenere d\u2019occhio la posizione di entrambi i personaggi \u00e8 parecchio fastidioso e un tantino astratto. Inoltre la diversa velocit\u00e0 dei due personaggi non \u00e8 chiarissima, nel senso che non si capisce in quale ordine l\u2019autore voleva che facessimo le mosse; e poi, quando finisce la \u201cmossa\u201d di uno non c\u2019\u00e8 un comodo link a fine paragrafo che ti riporti l\u00e0 dove c\u2019\u00e8 l\u2019altro personaggio. Non \u00e8 semplice dunque tenere sott\u2019occhio il \u201ctabellone\u201d, e difatti proprio questo aspetto gestionale \u00e8 quello che prolunga la longevit\u00e0 di una partita, perch\u00e9 \u00e8 pi\u00f9 complesso del \u201cnormale\u201d sistema di gioco a un personaggio.Credo comunque che tutta l\u2019impalcatura sia sconclusionata. Manca un antefatto e manca una narrativa: dove si trovano i due personaggi? Da dove vengono, e come sono arrivati qui? Tutto si riduce quindi alla nuda partita di \u201cscacchi\u201d, e da soli non \u00e8 affatto coinvolgente. Le descrizioni dei vari luoghi sono da un lato ridondanti, in quanto comunque manca un antefatto che dia una visione d\u2019insieme del luogo e della sua storia; d\u2019altra parte, l\u2019uso enciclopedico dei nomi ebraici, quasi una parodia di un romanzo di Umberto Eco, \u00e8 del tutto sprecato perch\u00e9 \u00e8 pedante, privo di riferimenti per il lettore medio, totalmente gratuito e privo di ripercussioni sia narrative che (soprattutto) ludiche. Dunque il \u201cchiaro riferimento\u201d al paragrafo 9 non \u00e8 chiaro per niente, per fare un esempio concreto. L\u2019autore ha commesso l\u2019errore di sfoggiare conoscenze a valanga, ma di non condividerne neppure una. Lui sa tutto e a noi non resta niente.Ci\u00f2 ha portato a diversi errori di coerenza, tra cui:- paragrafo 2: nei dintorni ci sono delle fiere? E dove? Non se ne incontra nessuna, neanche l\u2019ombra o l\u2019odore.- paragrafo 23: il cacciatore appartiene a quella scuola e ignorava che cosa sia accaduto in questa citt\u00e0? Molto strano, specie considerando che la citt\u00e0 dev\u2019essere in rovina da tempo.- paragrafo 27: vedi 23. Te lo devi davvero chiedere?Vista dagli occhi di un singolo personaggio, la citt\u00e0 si esplora in modo praticamente identico alla Xanthine delFrankensteindi Herbie Brennan, a cui si ispira anche il tono del testo e l\u2019idea dei due personaggi, uomo vs mostro. Questo sarebbe anche un pregio, per\u00f2 c\u2019\u00e8 troppo poco da fare e da trovare. L\u2019interesse per l\u2019esplorazione \u00e8 castrato dal semplicissimo fatto che il golem vincer\u00e0 sempre e comunque il combattimento diretto se il cacciatore non ha trovato le armi (e anche se le ha trovate, probabilmente), mentre al cacciatore basta la pergamena per vincere all\u2019istante. E comunque, \u00e8 difficile essere soddisfatti per la vittoria se si vince in ogni caso (perch\u00e9 nessuno dei due \u00e8 il \u201cnostro\u201d personaggio) e manca una base narrativa che renda questa caccia qualcosa di pi\u00f9 di un deathmatch diGoldeneyegiocato in modalit\u00e0 \u201cThe man with the golden gun\u201d. I finali non sono male come stile, ma anche qui, tutto si riduce a \u201cYou win!\u201d, senza riferimenti a un prima e a un dopo: sarebbe stato carino svelare tutta la storia del personaggio quando vince, magari.Ci sono, non sar\u00f2 l\u2019unico a notarlo, molti errori di battitura fin dalla prima pagina. Il nome Job visto nelle regole si trasforma in Yob durante l\u2019avventura. E poi ci sono delle ingenuit\u00e0 di scrittura inserite o non viste nella foga di infiorettare il testo:- paragrafo 3, ultima frase.- paragrafo 9: la roccia \u201csi dirige\u201d?- paragrafo 11: alla seconda frase manca qualcosa.- paragrafo 20: la penultima frase \u00e8 terribile.- paragrafo 21: che significato vorrebbe avere quell\u2019ultima frase? Mica sei caduto nelle sabbie mobili.In definitivaGolem\u00e8 stato vagamente interessante giusto il tempo che c\u2019\u00e8 voluto per trovare la pergamena e vedere i due finali buoni. Poi mi sono limitato a scorrere i paragrafi rimasti per vedere quale alternativa di vittoria c\u2019era per il cacciatore, ma gi\u00e0 l\u2019avevo capita perch\u00e9 era ovvia e perch\u00e9 avevo gi\u00e0 letto un altro racconto-game che si svolgeva nello stesso modo. Per il resto, chemmenefrega di Khet, Thaumiel, Metatron e Chaioth HaQadesh? E purtroppo sono le uniche cose che avrebbero dovuto attrarre e affascinare la mia attenzione in una citt\u00e0 altrimenti fatta solo di spoglie indicazioni stradali. Visto che non conosco e non posso comprendere queste attrazioni, non mi sono divertito a vagare per la citt\u00e0.Dopo tutte queste considerazioni, il mio voto perGolem\u00e85."
    ],
    [
        "13775",
        "kingfede",
        "Prima che partisse il concorso avevo pensato che non fosse il caso di esprimere votazioni per nessuno racconto, sia esso il mio o quello di qualcun altro, e limitarmi a semplici osservazioni di commento, e al momento non mi sento di dare nemmeno quelle. Una cosa per\u00f2 mi viene spontanea da dire: ammazza che giudizi stroncanti! Non mi pare che l'anno scorso ci siano stati casi del genere, al massimo qualche sufficienza stiracchiata..."
    ],
    [
        "13785",
        "Aloona",
        "Per fare a pezzi il golem basta Ego, altro che pergamena(SONO IRONICA e SCHERZOSA, prima che mi parta una pippa risentita di 40 righe... )Ho avuto modo di leggere l'intro e i primi paragrafi, oggi dovrei riuscire a completare la cosa e dare un voto.Per\u00f2 onestamente sono d'accordo sul fatto di premiare quantomeno l'esperimento e l'originalit\u00e0, gi\u00e0 da subito, non tanto perch\u00e9 l'idea non sia gi\u00e0 sfruttata ma perch\u00e9 condensarla in un solo racconto non \u00e8 semplice. E l'idea del Golem, comunque, a me non sarebbe venuta ad esempio... ha sempre quel suo fascino particolare."
    ],
    [
        "13797",
        "Mornon",
        "entro nelle mie prerogative di \"poter commentare senza esprimere voti\" come da regolamento e decreto interpretativo che ho scritto io.. (EH SI, SI PUO'..)a me non \u00e8 affatto dispiaciuto, se non per alcuni elementi che sarebbero potuti essere organizzati meglio e voi avete gi\u00e0 enumerato: antefatto, epilogo vincente, senso generale della storia, difficolt\u00e0 nel gestire i 2 pg..la struttura \"a mappa\" come sapete vede spesso il mio favore e cos\u00ec \u00e8 stato anche qui.. i rimandi alla cabala mi piacciono e mi piace anche il fatto che molti non siano funzionali ma solo di atmosfera (inserire l'undicesima sephirah \u00e8 un tocco di erudizione che ho apprezzato)..anche se la realizzazione pecca qua e la, l'idea per me \u00e8 positiva (un p\u00f2 quello che Metatron potrebbe dire di Malkuth, avendo come riferimento Kether e la Rottura dei Recipienti).il mio egocentrismo cervellotico mi fa dire che avrei voluto avere la stessa idea e che l'avrei voluto fare mio e ritoccare molto.. ma comunque sento un senso di partecipazione a questo lavoro, seppure non perfetto, decisamente interessante.."
    ],
    [
        "13799",
        "Prodo",
        "kingfede ha scritto:Una cosa per\u00f2 mi viene spontanea da dire: ammazza che giudizi stroncanti! Non mi pare che l'anno scorso ci siano stati casi del genere, al massimo qualche sufficienza stiracchiata...Un paio di racconti con delle insufficienze ci furono anche l'anno scorso. E comunque non ci sono giudizi negativi e basta, io gli ho dato la sufficienza piena, Falco un bel 7, tutto sommato in media, se dovesse arrivare un altro giudizio positivo ( e pu\u00f2 darsi che arrivi ad esempio da parte di Aloona che appare ben disposta) saremmo sulla sufficienza."
    ],
    [
        "13804",
        "FalcodellaTempesta",
        "Ho cercato di dare molto peso nel giudizio a quel che c'\u00e8 di positivo, cosa che far\u00f2 anche coi prossimi."
    ],
    [
        "13807",
        "Aloona",
        "Ricordate sempre che dovr\u00f2 premiare il vincitore, quindi cerchiamo per favore di scoprire sottobanco gli autori e farmelo sapere, in modo che possa alzare la media a quelli esteticamente pi\u00f9 gradevoli, grazie...Boiate a parte, dopo ulteriore prova, gli tiro gi\u00f9 un 7- (vale il meno?)"
    ],
    [
        "13811",
        "Prodo",
        "Aloona ha scritto:Boiate a parte, dopo ulteriore prova, gli tiro gi\u00f9 un 7- (vale il meno?)No, solo voti e mezzi voti. Decidi quindi per il 6,5 o il 7, e fai anche un commentino esplicativo, mi raccomando!"
    ],
    [
        "13812",
        "kingfede",
        "Prodo ha scritto:Un paio di racconti con delle insufficienze ci furono anche l'anno scorso smile. E comunque non ci sono giudizi negativi e basta, io gli ho dato la sufficienza piena, Falco un bel 7, tutto sommato in media, se dovesse arrivare un altro giudizio positivo ( e pu\u00f2 darsi che arrivi ad esempio da parte di Aloona che appare ben disposta) saremmo sulla sufficienza smile.S\u00ec s\u00ec la mia non era certo una polemica, solo una riflessione. Credo che il gusto tecnico del forum si sia un po' alzato, e si sia meno propensi a premiare semplicemente la buona volont\u00e0, cosa tutto sommato giusta visto che ora abbiamo alle spalle un'esperienza compiuta, e quindi il tutto \u00e8 molto pi\u00f9 delineato..."
    ],
    [
        "13813",
        "EGO",
        "Ma tu davvero non vuoi votare, kingfede? Ogni voto \u00e8 utile!"
    ],
    [
        "13816",
        "Seven_Legion",
        "ammazza che giudizi stroncanti!Non c'e' alcuna stroncatura. Non facciamoci ingannare dall'analisi dettagliata fatta da me o da Ego. Quelli che sono i difetti di un racconto bisogna dirli, cosi' come per i pregi.Ma se guardiamo alla sostanza dei voti ci rendiamo conto che non c'e' alcuna stroncatura.Paradossalmente anzi, trovo Prodo ed Ego in sostanziale accordo. Nel senso che quando c'e' un racconto del tipo \"bene anche se non mi ha convinto al 100%\" Prodo mette 6, Ego mette 5. Si sa...Se poi consideriamo che la giuria popolare e' il quarto voto dopo i 3 giudici, l'eventualita' di \"stroncare\" il voto finale ci sarebbe solo se volassero dei 3, 2 o anche meno! quindi..."
    ],
    [
        "13821",
        "Mornon",
        "anche tra i giudici ci sono pareri abbastanza contrastanti, quindi il voto popolare rimane sempre l'asse della bilancia.."
    ],
    [
        "13837",
        "EGO",
        "Seven_Legion ha scritto:Nel senso che quando c'e' un racconto del tipo \"bene anche se non mi ha convinto al 100%\" Prodo mette 6, Ego mette 5. Si sa...No, va be', daiMessa cos\u00ec sembriamo i giudici di Ballando con le stelle o chiss\u00e0 quale altro show TV, con le loro fisse..."
    ],
    [
        "13842",
        "Jegriva",
        "Ma, il problema principale di quetso racconto, al di l\u00e0 della realizzazione, \u00e8concettualese io muovo entrambi i personaggi me la canto e me la suono da solo.Chi dovrebbe perdere? Chi dovrebbe vincere? Per chi dovrei tenere?E' proprio il concetto di gioco come \"sfida di una persona contro degli ostacoli\" che viene a cadere, perch\u00e9 IO SONO ANCHE gli ostacoli...Cio\u00e8, mi sembra proprio una strada senza uscita..."
    ],
    [
        "13849",
        "Aloona",
        "Dunque... confesso che la fatica pi\u00f9 grande l'ho fatta per comprendere COME giocare due personaggi contemporaneamente. Nel senso, in che modo? Insieme, uno dopo l'altro,ecc... poi ho capito, credo e spero di aver giocato correttamente, ma ho faticato non poco e questa \u00e8 la parte peggiore. Fondamentalmente premio l'originalit\u00e0 dell'ambientazione ed il suo fascino sempreverde (mi riferisco alla leggenda del Golem e la magia cabalistica); lo stile anche, perch\u00e9 a me non dispiace conciso, stranamente... certo, magari qualche leggero dettaglio narrativo in pi\u00f9 in qualche passaggio non ci stava male, ma...Premio anche la fatica che \u00e8 stata certamente fatta ANCHE dall'autore per concepire il sistema e farlo quadrare, quantomeno, scelta audace che va comunque apprezzata.Quindi gli diamo un 7 di incoraggiamento."
    ],
    [
        "13873",
        "Yanez",
        "copio anche io la faccenda del commento spoilerSpoilerall'inizio ho faticato e non poco per raccapezzarmi, il sistema adottato \u00e8 piuttosto farraginoso, due velocit\u00e0 diverse, due pedine nello stesso tempo, non si capisce chi muovere prima e dopo..la formula potrebbe funzionare con due avversari che giocano con due copie del libro (pi\u00f9 o meno lo stesso sistema di un faccia a faccia)ed \u00e8 meno efficace se non addirittura irritante per il giocatore solitario che si vede costretto a segnare ogni mossa, tutto infine si riduce a far incontrare i due antagonisti per concludere la faccenda.la prima cosa che mi \u00e8 saltata all'occhio \u00e8 che non c'\u00e8 un antefatto o un pretesto o del perch\u00e8 devo muovere cacciatore e \"creatura\" , manca l'ambientazione ed in sostanza lo scopo dell'avventura che si \u00e8 si attenuta ad una delle tracce del concorso (mi sembra la \"caccia\", giusto? ) ma che per i miei gusti risulta troppo scarna e priva di scopo, di conseguenza fa meno presa sul giocatore.la nota positiva \u00e8 ovviamente l'originalit\u00e0 della pensata, in sostanza \u00e8 pi\u00f9 un gioco che una storia.lo stile di scrittura a parte alcuni evidenti refusi credo dovuti alla fretta o alla disattenzione, seppur piuttosto scarno \u00e8 quasi sempre scorrevole e ben si adatta allo stile \"game\"ripeto forse giocato uno contro l'altro questo racconto-game ha un maggior potenziale, cos\u00ec perde dei colpi.a parte tutto, per aver osato qualcosa di diverso si salva: voto6"
    ],
    [
        "13875",
        "Ald",
        "EGO ha scritto:Seven_Legion ha scritto:Nel senso che quando c'e' un racconto del tipo \"bene anche se non mi ha convinto al 100%\" Prodo mette 6, Ego mette 5. Si sa...No, va be', daiMessa cos\u00ec sembriamo i giudici di Ballando con le stelle o chiss\u00e0 quale altro show TV, con le loro fisse...Sei l'Alfonso Signorini di Lgl!!!"
    ],
    [
        "13881",
        "Conigliomannaro",
        "L'ho letto, ci devo pensare ancora un po' su."
    ],
    [
        "13953",
        "Prodo",
        "Diciamo che, come avevo \"vaticinato\" Golem \u00e8 tornato nei lidi della sufficienza piena. Tutto sommato secondo me per l'idea innovativa e le difficolt\u00e0 a superare la parte gestionale-strutturale legata a un'idea simile, difficolt\u00e0 non del tutto superate ma affrontate con spunti di assoluto interesse, questo racconto non meriterebbe complessivamente di avere meno della sufficienza come voto definitivo."
    ],
    [
        "14073",
        "BenKenobi",
        "Non posso ancora intervenire nella discussione, visto che le votazioni popolari non sono concluse. Comunque leggendo le recensioni noto che bene o male i \"punti principali\" sono stati individuati da quasi tutti gli utenti, anche se naturalmente a differire \u00e8 il \"metro\" usato da ciascuno e di conseguenza i punteggi che ognuno si \u00e8 sentito di dare."
    ],
    [
        "14103",
        "Conigliomannaro",
        "Il mio voto \u00e8: sei pieno.IMHO per arrivare all'8 pieno bastava un'introduzione fatta meglio e magari dei finali che spiegavano chi fossero cacciatore e cacciato.SpoilerIntrigante l'idea del lettore che usa contemporaneamente due antagonisti.Troppo macchinoso per\u00f2 doverli gestire in contemporanea, troppo, troppo macchinoso.La mancanza dell'introduzione \u00e8 grave e si fa sentire, i riferimenti alla lingua ebraica e al cabalismo danno quel tanto di colore che lo salva in extremis.Secondo me \u00e8 anche ragionevole che il cabalista sia praticamente spacciato se deve combattere contro il golem senza... bhe, lo sapete anche voi, no?"
    ],
    [
        "14105",
        "gpet74",
        "Ehi, coniglio.Non hai detto qual'\u00e8 il tuo voto."
    ],
    [
        "14107",
        "Conigliomannaro",
        "Ho detto sei, come ripeto sei pieno. O pi\u00f9 prosaicamente: 6+. Sono stato chiaro?"
    ],
    [
        "14113",
        "gpet74",
        "Ghhh... chiedo scusa.In effetti\u00a0 mi domandavo perch\u00e8 cavolo stessi dicendo all'autore di GOLEM cheera pieno?!?"
    ],
    [
        "14115",
        "Conigliomannaro",
        "Ma pieno de che?"
    ],
    [
        "14120",
        "Mornon",
        "pieno di sei, visto che \u00e8 il voto medio.."
    ],
    [
        "14125",
        "gpet74",
        "Conigliomannaro ha scritto:Ma pieno de che?Tu hai scritto: Sei pieno.Io ho inteso quel sei non come 6 ma come seconda persona singolare del verbo essere.Tu.Sei.Pieno... capito?"
    ],
    [
        "14127",
        "Conigliomannaro",
        "Mai e poi mai avrei scritto un simile anacolutonon sono il tipo di persona che omette il complemento oggetto."
    ],
    [
        "14129",
        "Jegriva",
        "Conigliomannaro ha scritto:Mai e poi mai avrei scritto un simile anacolutonon sono il tipo di persona che omette il complemento oggetto.Che in questo caso era complemento di abbondanza"
    ],
    [
        "14134",
        "Conigliomannaro",
        "Jegriva ha scritto:Che in questo caso era complemento di abbondanza bigsmilePensandoci bene siccome il complemento di abbondanza risponde alla domandaquanto di cosapenso che il complemento pi\u00f9 azzeccato sia piuttosto quello di quantit\u00e0 o forse quello di misura.Quant'\u00e8 il mio voto? Sei pieno, nondi sei,IMHO.Profetizzo comunque che alla fine dei tempi ci troveremo su OT delirium."
    ],
    [
        "14150",
        "EGO",
        "Voi state male"
    ],
    [
        "14157",
        "Dragan",
        "Il vento delle coccarde soffia potente..."
    ],
    [
        "14158",
        "BenKenobi",
        "Infatti, non inquinate un topic che ha una importante funzione ai fini del concorso, ossia quella di votare il racconto in gioco. Andate ad offtopicare nella Nemesi del Librogame !"
    ],
    [
        "14165",
        "Prodo",
        "Conigliomannaro ha scritto:Ho detto sei, come ripeto sei pieno. O pi\u00f9 prosaicamente: 6+. Sono stato chiaro?Sul regolamento \u00e8 scritto chiaramente che sono accettati solo voti o mezzi voti. Quindi non si possono usare + o - per esprimere le proprie preferenze.Il voto di ConiglioMannaro pertanto va considerato come 6. A meno che ovviamente il diretto interessato non rettifichi modificando la sua votazione."
    ],
    [
        "14187",
        "Seven_Legion",
        "Mi sembra allora che anche Jeg si trovi in questa situazione, avendo dato un 5,5...Edit: come non detto, cavolata mia!"
    ],
    [
        "14193",
        "gpet74",
        "Voti pieni o mezzi voti. 6,5 va bene mentre 6+ o 5- no!"
    ],
    [
        "14270",
        "Prodo",
        "Sembra che alla fine il voto di ConiglioMannaro fosse effettivamente 6, visto che non ho notato rettifiche."
    ],
    [
        "14333",
        "Aloona",
        "Dragan ha scritto:Il vento delle coccarde soffia potente...Per carit\u00e0, non fateglielo fare, che poi stavolta mi tocca pure dargli RAGIONE!! Non lo sopporterei O__O;"
    ],
    [
        "14342",
        "djmayhem",
        "io voto 6,5breve commento: l'idea di partenza mi pare buona, forse per\u00f2 il fatto di avere un numero limitato di paragrafi e pagine non ha permesso all'autore di esprimere tutto il potenziale. L'originalit\u00e0 dell'avventura/storia fa pari con il poco originale dungeon. Mi sembra che ci siano troppi paragrafi che riportano brevi descrizioni (un paio di righe) mentre invece sarebbe stato pi\u00f9 interessante una descrizione pi\u00f9 accurata dell'ambiente circostante e dell'atmosfera.Sarebbe da domandare all'autore se si \u00e8 visto costretto a questa scelta dallo spazio limitato dal concorso oppure si tratti solo di una scelta voluta.Ad ogni modo gli do una piena sufficienza."
    ],
    [
        "14353",
        "Jegriva",
        "djmayhem ha scritto:io voto 6,5breve commento: l'idea di partenza mi pare buona, forse per\u00f2 il fatto di avere un numero limitato di paragrafi e pagine non ha permesso all'autore di esprimere tutto il potenziale.L'originalit\u00e0 dell'avventura/storiafa pari con il poco originale dungeon. Mi sembra che ci siano troppi paragrafi che riportano brevi descrizioni (un paio di righe) mentre invece sarebbe stato pi\u00f9 interessante una descrizione pi\u00f9 accurata dell'ambiente circostante e dell'atmosfera.Sarebbe da domandare all'autore se si \u00e8 visto costretto a questa scelta dallo spazio limitato dal concorso oppure si tratti solo di una scelta voluta.Ad ogni modo gli do una piena sufficienza.A capirla, la storia...Comunque il pdf occupa mi pare una decina di pagine A4, 8 in meno del limite... non credo si sia trattato di un problema di spazio."
    ],
    [
        "14371",
        "Sileno",
        "Oggi pomeriggio dovrei rileggerlo per bene e soprattutto giocarlo \"ammodino\"... la prima impressione \u00e8 che sia una buona, buonissima idea sviluppata per\u00f2 un po' troppo in fretta.C'\u00e8 un meccanismo, c'\u00e8 uno scontro, ci sono due personaggi tra loro antagonisti, c'\u00e8 pure l'argomento cabalistico che denota conoscenza della materia... ma... ma manca il background, manca l'origine di tutto, manca uno scopo, mancano risposte a troppi perch\u00e9 che il librogame lascia in sospeso, concentrandosi su altro. E stasera, appunto, mi concentrer\u00f2 pure io su quest'altro a cui accenno. L'impressione, per\u00f2, \u00e8 quella scritta all'inizio di questa breve notarella, ovvero un buona, forse ottima idea... sviluppata in fretta e furia."
    ],
    [
        "14376",
        "djmayhem",
        "Jegriva ha scritto:A capirla, la storia...Comunque il pdf occupa mi pare una decina di pagine A4, 8 in meno del limite... non credo si sia trattato di un problema di spazio.ho dato all'autore una via di fuga..."
    ],
    [
        "14377",
        "djmayhem",
        "Jegriva ha scritto:A capirla, la storia...allora diciamo \"idea di partenza\"Jegriva ha scritto:Comunque il pdf occupa mi pare una decina di pagine A4, 8 in meno del limite... non credo si sia trattato di un problema di spazio.ho dato all'autore una via di fuga..."
    ],
    [
        "14446",
        "gogo",
        "Ecco cosa ne penso di questo racconto.SpoilerUn'idea complessa realizzata non senza una certa confusione che sminuisce le vere potenzialit\u00e0 letterarie. Perch\u00e9 l'impronta cabalistica mi \u00e8 piaciuta molto e, anzi, l'avrei portata alle sue estreme conseguenze cio\u00e8 NON dando al lettore nemmeno un riferimento e costringendolo ad una vera e propria ricerca alla cieca tra simboli, formule eccetera. Faccio un esempio - paragrafo 2: \"l'orientamento est-ovest \u00e8 di particolare importanza\" Questo l'Iniziato lo sa...tra l'altro si evitava una ripetizione e poco oltre si fanno altri riferimenti meno banali senza fornire alcuna spiegazione. Come penso abbiano evidenziato anche altri, il fatto di gestire duepersonaggi in simultanea (che dovrebbero cercare di eliminarsi a vicenda) portaad un conflitto di interessi che costringe bene o male a conti fatti a giocareappieno con uno solo dei protagonisti.Lo stile asciutto mi sta bene, ma nei numerosi bivi \u00e8 un po' drastico (sei vuoiandare vai.., se vuoi andare vai ..).In definitiva, bilanciandosi abbastanza i pregi e i difetti darei un6.5"
    ],
    [
        "14451",
        "firebead_elvenhair",
        "Ora, dopo aver deciso di votare ogni corto in concorso compreso il mio, mi accingo a esprimere la mia opinione,\"aequo placidoque animo\".SpoilerL'originalit\u00e0 della premessa, il fatto di dover usare due personaggi contemporaneamente, si avverte subito, ma risulta bruscamente sminuito da un regolamento un p\u00f2 troppo frettoloso e poco preciso. L'altra grande nota dolente \u00e8 la mancanza di un prologo, che avrebbe certamente contribuito a caratterizzare meglio l'avventura; cos\u00ec ci troviamo invece in azione ex abrupto, senza chiari i motivi per cui i due personaggi si trovano l\u00ec. Questo impedisce anche di poter scegliere consapevolmente per quale personaggio patteggiare, cosa che deve eventualmente accadere se vogliamo concludere l'avventura in un modo o nell'altro. La difficolt\u00e0 di gestire due personaggi contemporaneamente si fa sentire, e avrebbe forse trovato migliore spazio in libri di lunghezza maggiore, leggibili da due giocatori. Il punto di forza del racconto, oltre all'originalit\u00e0 della premessa, seppur realizzata con difficolt\u00e0, \u00e8 il contesto della Cabala ebraica, poco utilizzato in altri librogame (almeno per quanto ne so io). I riferimenti alla tradizione ebrica, arcangeli, serafini ed altro, si riducono un p\u00f2 troppo spesso a semplici punte di colore, piuttosto che vere e proprie descrizioni, che non avrebbero guastato, dato lo stile scarno della maggior parte dei paragrafi. Anche questo aspetto sarebbe stato sicuramente trattato meglio se svincolato dai limite imposti al racconto, tuttavia denota una certa erudizione ed attenzione da parte dell'autoreCi\u00f2 considerato, il voto che do \u00e8 un6.5"
    ],
    [
        "14457",
        "Mornon",
        "noto che pressocche tutti i commenti vertono sugli stessi punti favore/sfavore.. cosa che rende il giudizio totale abbastanza coerente..avete ancora le ultime ore, fino alla mezzanotte di domenica, per votare e modificare il vostro voto. dopodiche, avvio il secondo racconto e sistemo i risultati ufficiali di questo.."
    ],
    [
        "14462",
        "Jegriva",
        "Mornon ha scritto:dopodiche, avvio il secondo racconto e sistemo i risultati ufficiali di questo..Compresi i voti dei giudici?"
    ],
    [
        "14477",
        "Seven_Legion",
        "Come dici, i capisaldi toccati nei vari commenti sono, in pratica, assolutamente coerenti ed unanimi. Quello che puo' variare, a questo punto, e' il modo di intendere il voto. C'e' chi lo intende in termini assoluti (un racconto in qualche modo \"non riuscito\" non prende la suff.) e chi invece pensa che un racconto \"non riuscito\" meriti comunque sopra il 6\u00a0 per la buona volonta' o come incoraggiamento.Cosi' come ci puo' essere chi dice \"molto bello!\" cioe' mette 8 e chi dice sempre \"molto bello!\", e quindi intende dire \"10\". Sono scale personali ugualmente rispettabili, l'importante e' che ognuno vi rimanga coerente anche con gli altri racconti e la graduatoria finale sara' comunque corretta.Il problema di cosa si intende con un 5 o un 7 o un 10... era stato affrontato nella prima edizione del concorso per il voto \"di qualita'\" dei giudici.Questi infatti avevano a disposizione una tabella di riferimento che forniva una scala di riferimento comune per la votazione...- - -...a proposito, Mornon, potresti mettere entro il tag \"spoiler\" i commenti di gogo?"
    ],
    [
        "14481",
        "Mornon",
        "fatto!secondo me \u00e8 chiaro che i voti possano variare nell'\"intenzione\" da parte di giudici e giurati ma l'importante \u00e8 che ciascuno mantenga la stessa dose di \"generosit\u00e0\" o \"severit\u00e0\" con tutti i raccontigame letti e analizzati..in questo modo, al di la delle predilizioni personali, i voti \"alti\" e \"bassi\" si finiranno per equivalere in maniera relativamente assoluta o assolutamente relativa..inoltre la conformazione stessa del concorso prevede non delle \"pagelle finali\", ma un \"vincitore ai punti\" quindi la coerenza di votazione (anche nella difformit\u00e0 del quoziente di severit\u00e0 personale) non gioca contro bens\u00ec a favore del sistema..Spoilervi ho fatto la supercazzolaper jigriva..si, anche i voti dei giudici.. come nelle gare di sci qui ci si qualifica ai punti con classifiche parziali che vengono aggiornate man mano che i singoli racconti concorrenti scendono in pista.."
    ],
    [
        "14503",
        "Jegriva",
        "Beh, dobbiamo anche calcolare il peso che ognuno di noi attribuisce ai diversi aspetti di un librogame... magari io valuto la coerenza narrativa come il 50% della bellezza di un LG, mentre qualcun altro non lo considera un aspetto rilevante..."
    ],
    [
        "14510",
        "kingfede",
        "Jegriva ha scritto:Beh, dobbiamo anche calcolare il peso che ognuno di noi attribuisce ai diversi aspetti di un librogame... magari io valuto la coerenza narrativa come il 50% della bellezza di un LG, mentre qualcun altro non lo considera un aspetto rilevante...Questo fa parte del gioco: \u00e8 normale che non tutti siamo colpiti dagli stessi aspetti di un librogame, cos\u00ec come di qualsiasi forma d'arte, letteratura, musica ecc. Non esister\u00e0 mai un sistema scientifico in grado di quantificare tutte le componenti; non sono convinto nemmeno che sarebbe troppo utile una griglia di valutazione pi\u00f9 complessa che scomponga la valutazione in numerose sfaccettature."
    ],
    [
        "14519",
        "gogo",
        "In effetti, gi\u00e0 nello scorso contest ero stato tentato di articolare il mio voto finale su la base di pi\u00f9 voci specificando il punteggio parziale di ognuna. Per\u00f2 mi pare una cosa troppo specifica e poco significativa per un racconto e, anche in modo non esplicito, lo stesso risultato si dovrebbe evincere dal commento generale.Quanto al voto, per come lo intendo io, tengo a ribadire che \u00e8 opportunamente scalato su le caratteristiche della gara: ossia non mi vedrete n\u00e9 stroncare n\u00e9 esaltare nessuno su la base di quaranta paragrafi, soprattutto se, come credo, non ci sono concorrenti che scrivono a tempo pieno librigame per professione."
    ],
    [
        "14528",
        "Mornon",
        "l'idea di dettagliare i voti ci era passata per la mente, al momento di stilare il regolamento, poi ha prevalso un criterio di semplicit\u00e0:alla fine avremmo comunque fatto la media di tutto, quindi tanto vale che CIASCUNO faccia una PROPRIA griglia di valutazione come meglio ritiene e poi presenti come voto finale il proprio risultato finale ragionato.io ad esempio faccio cos\u00ec.. mi sono fatto uno schema di 8 voci per ogni librogame che applico e controllo e paragono ai racconti precedenti..alla fine faccio la media, arrotondo a simpatia e formulo il mio voto finale.."
    ],
    [
        "14553",
        "Conigliomannaro",
        "Io parto da dieci e ogni pecca che trovo via un punto o anche due.In teoria potre anche dare un dieci per\u00f2 il Golem era un sei:niente prologo-1,troppo pesante e macchinoso da giocare-2,finali troppo succinti-1."
    ],
    [
        "14554",
        "kingfede",
        "Mornon ha scritto:tanto vale che CIASCUNO faccia una PROPRIA griglia di valutazione come meglio ritiene e poi presenti come voto finale il proprio risultato finale ragionatoOttimo ragionamento: ognuno valuta in base ai propri parametri specifici il racconto, quindi tanto vale che queste cose siano lasciate al giudizio del singolo: inutile complicare la vita di tutti quanti con mille tabelle, voti specifici ecc."
    ],
    [
        "14557",
        "Conigliomannaro",
        "Penso anch'io, del resto non mi pare di notare un climax che giustifichi una modulistica complessa.Sul golem mi pare che siano stati espressi pareri informati e giudizi personali ma rispettabilissimi e degni del concorso."
    ],
    [
        "14567",
        "SkarnTasKai",
        "visto che c'\u00e8 la possibilit\u00e0 anche per noi autori di votare, votiamo...Spoilerl'idea \u00e8 molto originale e intrigante, ma sembra portata avanti un po' in fretta e furia. seguire due personaggi a monitor o con un solo stampato \u00e8 un po' complesso (anche date le diverse velocit\u00e0 di movimento che l'autore definisce per i due personaggi), ma il problema \u00e8 bypassabile e comunque costituisce il vero elemento di novit\u00e0 dell'opera. buoni gli inserti cabalistici, peccato che siano solo degli accenni. un prologo (e magari anche un epilogo) non avrebbe guastato, lo stesso dicasi per qualche riga in pi\u00f9 nei paragrafi finali.insomma, se il racconto fosse stato un po' pi\u00f9 curato avrei dato senza problemi un 8, ma quello effettivamente presentato non mi consente di dare pi\u00f9 di6,5."
    ],
    [
        "14578",
        "firebead_elvenhair",
        "Pur non essendo un giudice, rammento a chi ancora abbia intenzione di esprimere il proprio voto che il tempo sta per scadere; avete fino alla mezzanotte di oggi."
    ],
    [
        "14582",
        "leccese77",
        "il mio voto \u00e8 5"
    ],
    [
        "14583",
        "Yanez",
        "leccese77 ha scritto:il mio voto \u00e8 5leccese77 scusa, non vorrei fare l'avvocato del diavolo ma.. non potresti argomentare il tuo voto?non mi sembra corretto verso chi partecipa al concorso...altrimenti quasiasi persona che logga anche se non legge il corto puoi mettere solo un numero che sinceramente cos\u00ec mi sembra un p\u00f2 messo a caso senza un commento.."
    ],
    [
        "14584",
        "EGO",
        "Yanez ha scritto:leccese77 ha scritto:il mio voto \u00e8 5leccese77 scusa, non vorrei fare l'avvocato del diavolo ma.. non potresti argomentare il tuo voto?DEVE. Se la Storia insegna qualcosa (), cos\u00ec com'\u00e8 quel voto non \u00e8 valido."
    ],
    [
        "14591",
        "Mornon",
        "Leccese77 pu\u00f2 anche dare solo il voto, anche se un commento e una maggiore partecipazione \u00e8 sempre auspicata.Ecco il passaggio, che trovate nella discussione del regolamento:\"Per ciascun raccontogame sar\u00e0 aperta opportuna discussione (senza sondaggio) sull'area \"Librogame e dintorni\" di questo forum, nella quale\u00a0 ciascun utente POTRA' argomentare all'infinito sul racconto, nei termini comuni del forum, ed esprimere UNA SOLA VOLTA il suo voto complessivo sull'opera.\""
    ],
    [
        "14595",
        "Yanez",
        "punto di vista che non condivido completamente..ti renderai conto che cos\u00ec chiunque logghi dentro il forum pu\u00f2 mettere un voto cos\u00ec tanto per senza leggere il corto.. ad ogni modo, rispetto ogni presa di posizione."
    ],
    [
        "14596",
        "Seven_Legion",
        "direi che, se necessario, il regolamentoper la votazione pubblicapuo' essere aggiustato dato che, a differenza di quello per gli scrittori, non viene sottoscritto preventivamente da nessuno.Qui effettivamente propongo di cambiare l'incauta espressione \"all'infinito\" (sembra quasi si voglia fare sarcasmo!) con un semplice \"liberamente\" o \"a piacimento\".Per la questione \"voto\", si potrebbe mettere anche che l'utente \"...poi esprimera' il suo voto un'unica volta, argomentandolo brevemente\""
    ],
    [
        "14600",
        "Ald",
        "concordo con yanez"
    ],
    [
        "14602",
        "Mornon",
        "su questo ovviamente siamo a disposizione.. magari avviate il discorso nel topic generale del concorso e ci ragioniamo l\u00ec..per adesso..ecco i risultati contati e suddivisi da me:Prodo 6SevenLegion 5Jegriva 5,5FalcodellaTempesta 7Ego 5Aloona 7Yanez 6Coniglio 6Djmayhem 6,5gogo 6,5firebead 6,5skarn 6,5leccese77 5 dato validototale votanti giuria: 13numero complessivo raggiunto: 78,5voto medio: 6,038"
    ],
    [
        "14603",
        "Mornon",
        "Parere dei Giudici:BENKENOBIIl racconto parte da un'idea originale: quella di far muovere 2 personaggi anzich\u00e9 1 al lettore. Il meccanismo \u00e8 abbastanza semplice da mettere in pratica, perch\u00e9 basta annotare l'ultimo paragrafo letto da ciascuno dei due personaggi e riprendere la lettura da quello. L'ambientazione cabalistica mi piace, ho notato anche alcuni riferimenti che ho ritenuto interessanti perch\u00e9 li conoscevo (ad esempio: la parola scritta sulla fronte del Golem \u00e8 Ameth che significa \"verit\u00e0\" e che, cancellando la Aleph iniziale, si tramuta in Meth cio\u00e8 \"morte\" per il Golem). L'autore riesce a rendere il librogame abbastanza lungo da giocare, il che \u00e8 un pregio, perch\u00e9 \"costringe\" il lettore a gironzolare in lungo e in largo per i 40 paragrafi a disposizione, ottenendo una buona longevit\u00e0. Tuttavia, nelle meccaniche di gioco ho trovato 3 difetti, dei quali 2 sono abbastanza rilevanti a mio avviso e che inficiano la qualit\u00e0 dell'opera.1) L'idea di muovere due avversari ha un grosso problema di fondo: i due personaggi sono in competizione tra di loro, ed in alcune situazioni come giocatore onestamente non sapevo come comportarmi. Faccio un esempio: manovrando il Golem, so che ad uno dei paragrafi successivi incontro il Cacciatore, e chiaramente \u00e8 nell'interesse del Golem andare in tale paragrafo e dargliele di santa ragione. Cosa fare ? Devo andare di proposito in quel paragrafo e terminare l'avventura (soluzione banale), oppure devo assumere il punto di vista del Golem, fingere di ignorare quest'informazione e scegliere il prossimo paragrafo in maniera del tutto casuale (soluzione \"obiettiva\") ? Non \u00e8 molto chiaro e soprattutto non \u00e8 molto divertente per il giocatore.2) L'unico oggetto che pu\u00f2 far vincere la partita al Cacciatore \u00e8 la Pergamena Aleph... ma nella prima partita che ho fatto a trovarla \u00e8 stato il Golem. Una volta che succede questo, l'avventura \u00e8 praticamente finita ed il lettore \u00e8 condannato a gironzolare di paragrafo in paragrafo fino a quando casualmente il Golem non incontra il Cacciatore e lo gonfia di botte. Il Cacciatore non ha altre chance di vittoria (si poteva ovviare ad esempio potenziando il bonus conferito dalla Spada: un bonus di +2 o di +3 Punti Abilit\u00e0 non \u00e8 sufficiente a ribaltare il rapporto di forza e a compensare l'enorme vantaggio di Punti Vita del Golem).3) Difetto veniale: il regolamento non specifica se, quando Cacciatore e Golem si incontrano, devo effettuare soltanto uno scontro oppure devo svolgere un combattimento completo. Personalmente ho optato per la prima soluzione, perch\u00e9 mi sembrava l'unica ragionevole: \u00e8 chiaro che in un corpo a corpo all'ultimo sangue il Golem vince sempre, per cui assumevo che il Cacciatore fosse agile abbastanza da fuggire dopo un solo scontro.In conclusione: \u00e8 un racconto che offre al lettore una esperienza ludica sufficiente. Sfrutta bene i limiti del regolamento, pu\u00f2 risultare divertente soprattutto per quei lettori che sono abituati a scovare il \"true path\" all'interno di un librogame-labirinto, ottiene una buona longevit\u00e0 (ci \u00e8 voluto un po' di tempo prima di riuscire a concludere una partita, il che mi ha stupito favorevolmete visto che si tratta di un \"corto\" di soli 40 paragrafi) ma le meccaniche di gioco difettose mi impediscono di dare un voto superiore alla sufficienza.Voto finale: 6GPETChe dire de il Golem?All\u2019inizio l\u2019impatto \u00e8 stato positivo, l\u2019idea di seguire contemporaneamente sia la preda che il cacciatore, la traduzione dell\u2019alfabeto ebraico in numeri, che sembrava preludere a un interessante serie di indovinelli\u2026Sono invece rimasto davvero deluso dallo svolgimento. I paragrafi sono asciutti e praticamente privi di descrizione tanto che ho capito che la citt\u00e0 \u00e8 deserta e abbandonata solo molto in la nella lettura. Sinceramente i LG a mappa non mi sono mai piaciuti molto ma questo men che meno. Non ho trovato nessuna differenza nel trovarmi in una locazione anzich\u00e9 in un'altra. Ho avuto l\u2019impressione, invece che di una citt\u00e0, di aggirarmi in un asettico labirinto dove ogni svolta \u00e8 identica alla precedente\u2026 a parte che per le lettere ebraiche il cui significato intrinseco e l\u2019utilit\u00e0 non ho per\u00f2 capito (tranne che per l\u2019unico indovinello della storia).Passando poi alla struttura di gioco poi l\u2019ho trovata confusionaria e poco gestibile. Ho dovuto io prendere un foglio, dividerlo a met\u00e0 e scrivere da una parte gli spostamenti del cacciatore e dall\u2019altra quelli del golem, per non perdermi e confondermi. Trovo assurdo che il giocatore debba lui inventarsi una scheda di gioco o comunque uno strumento che gli consenta di leggere il racconto senza che lo scrittore ci abbia pensato.Inoltre se il fatto di poter interpretare alternativamente cacciatore e preda \u00e8 affascinante (vedere Horror Classic di Brennan) doverli interpretare CONTEMPORANEAMENTE \u00e8 frustrante e poco sensato. Insomma il Golem e il Cacciatore si incontrano solo ed esclusivamente se il lettore lo desidera altrimenti possono girare in tondo all\u2019infinito. Inoltre il giocatore non sa se identificarsi nell\u2019uno o nell\u2019altro e quindi non sa nemmeno se e quando possa aver senso farli incontrare. Certo il giocatore pu\u00f2 effettuare una sorta di sdoppiamento psicotico e pensare: sto muovendo il cacciatore, \u201cse ora mi imbatto nel golem non ho gli strumenti per ammazzarlo quindi, sapendo che lui sta a quel paragrafo, me la batto da un'altra parte\u201d mente se muovo il Golem: \u201cIl cacciatore sta la. Se gli vado addosso adesso lo faccio fuori facilmente\u201dForse questo sdoppiamento, e l\u2019impossibilit\u00e0 di immedesimarsi in un personaggio, pu\u00f2 piacere a qualcuno ma a me ha dato l\u2019impressione di giocare a Risiko da solo. Tengo contemporaneamente tutti i colori e lancio i dadi sia p\u00e8er l\u2019attacco che per la difesa. In ogni caso vinco\u2026 ma anche in ogni caso per do! Per cui non riesco mai ad avere alcuna soddisfazione dalla partita.Che altro aggiungere? Per me il racconto \u00e8 da 5 e 1/2MORNONUn ottimo risultato per un'idea eccellente: la caccia (vicendevole) tra un Golem che vuole rimanere in vita e il suo Distruttore all'interno di una deserta citt\u00e0 di cabalisti, colma di riferimenti simbolici e rimandi alla Tradizione. Tutti i collegamenti e i passaggi sono ben studiati e la sensazione di straniamento e di timore al cospetto di una citt\u00e0 immensa e abbandonata \u00e8 ben resa. Ottima anche l'uso delle pergamene e del livello sotterraneo segreto. Non ho riscontrato errori rilevanti nella struttura o nel testo, cosa che \u00e8 sempre gradita, mentre ho trovato leggermente difficile da visualizzare ogni passaggio che riguardasse il muro esterno e le macerie.Qualcosa per\u00f2 impedisce di valutare questo racconto in maniera assolutamente positiva.Innanzitutto si sente la mancanza di un prologo che introduca alla vicenda e di un epilogo trionfale. Il paragrafo \"vincente\" \u00e8 forse il 35 per il Cabalista, ma questo aspetto \u00e8 poco chiaro ed \u00e8 un peccato. Anche il dualismo Cabalista-Golem \u00e8 purtroppo mal reso. Chi siamo noi? Cabalista o Golem? Quando vinciamo? Qual'\u00e8 il nostro scopo? Chi gioca prima? Perch\u00e8 siamo qui? Non c'\u00e8 un'introduzione che lo spieghi.. Anche se l'autore volesse giocare su questo dualismo e su una certa indeterminatezza (bella idea), la cosa non \u00e8 comunque spiegata nel testo. Se muore il Golem o il Cabalista per fatti suoi, l'altro personaggio continua a giocare all'infinito?Ho trovato anche abbastanza fastidioso saltare da un capitolo all'altro continuamente e giocare 2-1, 2-1 coi paragrafi, anche perch\u00e8, ripeto, non so se lo scopo dei personaggi sia trovarsi o sfuggirsi. E se il Cabalista ad un certo punto vuole trovare il Golem io devo muovere il Golem per farlo fuggire o per farli cozzare?D'altra parte il racconto ha una buona longevit\u00e0, dovuta alla necessit\u00e0 di mappare bene tutta la citt\u00e0 ed esplorarne tutte le parti, oltre a giocare ogni volta con partenze casuali. Avrei comunque osato di pi\u00f9 coi rimandi numeri-lettere e con le sefiroth (alcune mancano, ma c'\u00e8 l'undicesima Da'at; forse per\u00f2 non ho capito qualche trucco numerico e non ho colto qualche passaggio segreto). Non capisco infine l'utilit\u00e0 della spada, visto che comunque il Golem pu\u00f2 essere sconfitto sempre e solo se il Cabalista trova la pergamena giusta.Il mio voto complessivo, dettagliato e ragionato \u00e8: 8A SEGUITO DELLA MEDIA TRA VOTO FINALE DELLA GIURIA E VOTI DEI GIUDICI IL RISULTATO E': 6,384"
    ],
    [
        "14606",
        "Jegriva",
        "Cavoli... devo ammettere in tutta di essere stato spiazzato da Mornon... leggendo il suo giudizio mi aspettavo un 6 o un 6.5, e invece \u00e8 stato abbastanza \"outliner\" in termini statistici.Per carit\u00e0, non fraintendetemi, ognuno d\u00e0 il voto che vuole, e il mondo (e questo concorso che ne fa parte) \u00e8 bello perch\u00e9 vario e pieno di opinioni diverseInvece mi ritrovo completamente nel giudizio di GPet che, oltre al mio stesso, voto ha scritto una frase simile alla mia per quanot riguarda il concetto ludico di Golem:Forse questo sdoppiamento, e l\u2019impossibilit\u00e0 di immedesimarsi in un personaggio, pu\u00f2 piacere a qualcuno maa me ha dato l\u2019impressione di giocare a Risiko da solo. Tengo contemporaneamente tutti i colori e lancio i dadi sia p\u00e8er l\u2019attacco che per la difesa. In ogni caso vinco\u2026 ma anche in ogni caso per do! Per cui non riesco mai ad avere alcuna soddisfazione dalla partita."
    ],
    [
        "14616",
        "Prodo",
        "Alla fine noto che la differenza tra la media dei lettori e quella della giuria \u00e8 davvero minima. Se non fosse per il voto di Mornon che alza un po' il risultato dei giudici saremmo addirittura su livelli identici!"
    ],
    [
        "14642",
        "Mornon",
        "a me \u00e8 piaciuto abbastanza.. non capisco come jegriva si stupisca del mio 8 se inizio il commento con la frase: \"\"Un ottimo risultato per un'idea eccellente\"..ho sottolineato anche io gli stessi difetti di tutti, ma ho voluto premiare l'originalit\u00e0, la genialit\u00e0 e l'azzardo dell'idea di base, il sistema a mappa e i riferimenti esoterici alla cabala..inoltre sono in generale largo di voti.. ci sono libri e giochi in commercio molto peggiori di questo, che con qualche sistematina fuori concorso diventerebbe un piccolo capolavoro.."
    ],
    [
        "14647",
        "Sabretooth",
        "non ditemi che la votazione \u00e8 chiusaper una volta che sono riuscito a leggiucchiare un\u00a0 po' il racconto"
    ],
    [
        "14657",
        "Seven_Legion",
        "Esatto, Sabretooth... stavolta ti attacchi!- - -Mormon, mi sorprende che tu ti stupisca che Jegriva si meravigli del voto 8, s'e gia' detto che basta mantenere la propria coerenza su tutti i racconti e la classifica finale verra' correttamente valutata."
    ],
    [
        "14672",
        "Mornon",
        "SevenLegion, sono basito che tu sia sorpreso che io mi stupisca che jegriva si meravigli del voto 8: proprio perch\u00e8 s'e gia' detto che \"basta mantenere la propria coerenza su tutti i racconti e la classifica finale verra' correttamente valutata\", mi sembra ovvio che il voto \u00e8 frutto di una ampiezza di voti mia propria che manterr\u00f2 per tutti.."
    ],
    [
        "14675",
        "Jegriva",
        "Mi sbalordisco che Mornon sia basito che Sevenlegion sia sorpreso che Mornon sia stupito che io sia meravigliato del voto di Mornon, era solo un commento di colore \"statistico\", non leggetevi quello che non c'\u00e8"
    ],
    [
        "14682",
        "Seven_Legion",
        "se la metti cosi', davveromi casca il mondo addossoper Jegriva che si sbalordisce che Mornon sia basito che io sia sorpreso che Mornon sia stupito che Jegriva sia meravigliato del voto di Mornon......chiaro, nessuno voleva leggere significati nascosti in quanto s'e' detto ...massimo rispetto, fratelli!ps: si capisce troppo che questo genere di topic, una volta chiuso il voto, non hanno piu' alcuna funzione utile ...se non come luogo di cazzeggio?"
    ],
    [
        "14692",
        "Mornon",
        "esatto..a votazione conclusa, ribadisco che errori e potenzialit\u00e0 inespresse di GOLEM sono state evidenziate pressocche da tutti.. su questa base comune si sono poi innestate le preferenze personali (per esempio la mia verso l'argomento trattato e lo schema a mappa)..questo a mio avviso garantisce tutti e sancisce anche il valore delle preferenze, che arricchiscono di punti di vista sempre diversi il giudizio.."
    ],
    [
        "15088",
        "Sileno",
        "Se si pu\u00f2 sempre votare a votazioni concluse (Direi di no, ma tant'\u00e8, arrivo solo ora dopo il precedente commento!!) per me la valutazione \u00e8 6 perch\u00e9 le ottime idee sono state sviluppate un po' in maniera problematica, purtroppo (perch\u00e9 l'idea era ganza ma, ripeto, occorreva una struttura migliore e credo pi\u00f9 tempo)."
    ],
    [
        "15092",
        "Seven_Legion",
        "Purtroppo ormai il tuo voto va a fare media con quello di Sabretooth...Invece il secondo racconto del concorso, attualmente in esame, lo trovi qui:https://www.librogame.net/index.php/for \u2026 p=1#p15069Se si vuol votare, tempo utile fino a domenica inclusa."
    ],
    [
        "15112",
        "Mornon",
        "non possiamo piu accettare voti..sileno, puoi per\u00f2 leggere e votare tutti gli altri.."
    ],
    [
        "15114",
        "SkarnTasKai",
        "votare in maniera valida per il concorso sicuramente no (e comunque fa testo il post col riepilogo come spartiacque), ma esprimere giudizi anche con una sintesi numerica \u00e8 sempre possibile, e a mio parere anche positivo perch\u00e8 ogni parere espresso per un racconto d\u00e0 modo di capire punti di forza e di debolezza dello stesso (cosa che per gli autori \u00e8 molto utile). per questo mi piacerebbe che leccese, se torner\u00e0 a leggere il forum, spieghi il perch\u00e8 del suo voto, che espresso in quel modo \u00e8 sicuramente legittimo ma non d\u00e0 indicazioni all'autore su cosa leccese ha trovato di positivo o di negativo."
    ],
    [
        "15117",
        "kingfede",
        "SkarnTasKai ha scritto:votare in maniera valida per il concorso sicuramente no (e comunque fa testo il post col riepilogo come spartiacque), ma esprimere giudizi anche con una sintesi numerica \u00e8 sempre possibile, e a mio parere anche positivo perch\u00e8 ogni parere espresso per un racconto d\u00e0 modo di capire punti di forza e di debolezza dello stesso (cosa che per gli autori \u00e8 molto utile).Sono d'accordo: ecco perch\u00e9 \u00e8 importante che i thread restino aperti anche una volta terminata la settimana ufficiale di votazione. Alcuni giudizi poi possono essere pi\u00f9 completi una volta che sono stati letti anche altri racconti...Ergo, secondo me pi\u00f9 che sparare numeri, specie a valutazione terminata, \u00e8 pi\u00f9 interessante e importante che si diano giudizi costruttivi. Non dimentichiamoci che dal concorso dell'anno scorso sono stati posti i prodromi per la nascita di un LibroNostro (il mio), e ogni commento pu\u00f2 essere utile a chi volesse portare avanti le sue esperienze in fatto di scrittura interattiva."
    ],
    [
        "15160",
        "Mornon",
        "questo \u00e8 certamente corretto..a me per esempio come avete visto il raconto piace molto..avrei insistito di pi\u00f9 sulla simbologia cabalistica, avrei dato piu senso alle lettere ebraiche (le usiamo solo 2 volte, mi pare), avrei chiarito meglio i paragrafi in cui sei sul muro, avrei aggiunto prologo ed epilogo ed infine avrei cambiato drasticamente la gestione del golem.."
    ],
    [
        "15196",
        "Prodo",
        "In fin dei conti anche a concorso concluso se l'utente lo desidera, oltre al commento, pu\u00f2 esprimerre un voto: la sintesi numerica a volte \u00e8 importante per riassumere i concetti che talvolta espressi a parole sono difficilmente collocabile, soprattutto quando il parere di chi commenta \u00e8 al limitte tra il positivo e il negativo. Certo \u00e8 che un voto numerico non supportato da un commento, soprattutto a votazioni chiuse, non ha molto senso. Quindi mi raccomando, per chiunque legga il racconmto dopo la chiusura delle votazioni e voglia dire la sua, spazio pi\u00f9 al commento che al voto, che comunque pu\u00f2 starci."
    ],
    [
        "16501",
        "Mornon",
        "Mornon ha scritto:tra l'altro, potrei giurare che in questo momento non ho la minima idea neanchio di chi abbia scritto cosa..ho un file nel pc con la relazione autore-opera, ma da quando ci ho guardato mi sono scordato tutte le attribuzioni.. in questo modo, seppure ce ne fosse bisogno, anche il mio voto \u00e8 imparziale..A PARTE COLLECTOR'S ITEM, ovviamente..Ecco, leggendo IOSTOINCRISI mi sono reso conto che neanche di Collector's item mi ricordavo l'autore o che comunque ho una netta confusione in testa..quindi si conferma la mia teoria che ho dimenticato ogni riferimento a fatti o persone.."
    ],
    [
        "16504",
        "Seven_Legion",
        "Uhm, aspetta...quindinon saresti piu' in grado di direchie' l'autore dicosa, giusto?Interessante...Il racconto attualmente in cima alla classifica con un botto di punti e' molto bello e certo mi sarebbe piaciuto saper scrivere cosi', se avessi partecipato...Anzi, guarda... a pensarci meglio credo proprio di averlo scritto io quel racconto... e' il mio!Mi credete tutti sulla parola, no?Oh... pero' Mornon ti devo avvisare che potrebbe farsi vivo anche qualcun altro a rivendicare la paternita'... questo perche' il mondo e' pieno di millantatori, si sa!Ovviamente ignora quell'altro..."
    ],
    [
        "16565",
        "Mornon",
        "ho scritto tutti i rapporti autore-racconto in un file alla scadenza del concorso, ma poi non l'ho piu aperto..Credevo solamente di ricordarmi l'autore di collector's item perch\u00e8 lo associavo al suo racconto demenziale e a quello dell'anno scorso.. poi per\u00f2 mi sono venuti dei dubbi per motivi che non sveler\u00f2, ma saranno presto chiari a tutti..morale della fava: in questo momento non ho la minima idea di chi abbia scritto cosa.."
    ],
    [
        "16568",
        "kingfede",
        "Beh tanto meglio no, cos\u00ec anche tu avrai il piacere della sorpresa tra qualche settimana! Vedremo poi se ci saranno questioni per stabilire chi sia veramente il vincitore tra lo scrittore vero e potenziali millantatori..."
    ],
    [
        "16597",
        "Mornon",
        "kingfede ha scritto:Beh tanto meglio no, cos\u00ec anche tu avrai il piacere della sorpresa tra qualche settimana! Vedremo poi se ci saranno questioni per stabilire chi sia veramente il vincitore tra lo scrittore vero e potenziali millantatori...forse continua a sfuggirvi la prima parte del discorso:Ho.Un.File.Con.Le.Corrispondenze.Tra.Autore.E.Opera.OVVIAMENTE abbiamo un archivio che tiene memoria di chi ha inviato cosa.. solo che IO ORA non ricordo le associazioni..non so se mi sono spiegato.."
    ],
    [
        "16599",
        "Seven_Legion",
        "...un file?uhm, il mio diabolico piano sembra sia stato sventato..."
    ],
    [
        "16605",
        "kingfede",
        "Mornon ha scritto:non so se mi sono spiegato..Forse non avevi colto l'ironia di qualche intervento, ivi compreso il mio."
    ],
    [
        "16639",
        "Mornon",
        "ah.. ma io non rido mai..e non capisco neanche le battute..e pensare che tra i giudici sono quello piu simpatico..non avete idea di quello che potrebbe farvi GPET.."
    ],
    [
        "16642",
        "firebead_elvenhair",
        "Mornon ha scritto:ah.. ma io non rido mai..Abbiamo qualcosa in comune... e invito i procuratori a non tentare di inquinare le prove e a non confondere il giudice."
    ],
    [
        "16782",
        "Mornon",
        "La Resistenza \u00e8 Futile!"
    ]
]