[
    [
        "143220",
        "LordAxim",
        "Gentile pubblico del Concorso dei Corti, \u00e8 l'ora di svelare il quinto Corto in gara.Come procedere? Ormai lo sapete, ma ripetiamo per chi si \u00e8 distratto:1) Leggete e giocate il Corto che trovate linkato in questo post2) Commentate la discussione esprimendo il vostro giudizio articolato....ma senza esprimere il voto numerico!3) Scrivete via PM a uno degli organizzatori (Anima di Lupo, Zakimos, LordAxim) per comunicargli il vostro voto, che deve essere compreso tra 4 e 10 (sono ammessi i mezzi punti) entro la seconda domenica da oggi, cio\u00e8 entro le 23:59 di domenica 10/3/19.Vi ricordo che, affinch\u00e8 le vostre valutazioni siano valide ai fini della proclamazione del vincitore, dovrete aver votato almeno 4 Corti.Per qualunque dubbio, consultate il bando, oppure contattateci.Macchine mortali"
    ],
    [
        "143221",
        "Ald",
        "Su LGL Facebook nel pomeriggio"
    ],
    [
        "143222",
        "djmayhem",
        "scaricato, l'incipit promette bene"
    ],
    [
        "143223",
        "GGigassi",
        "ma... ma... ma... com'\u00e8 possibile che il Corto sia stato pubblicato prima dell'una di ieri quando proprio a quell'ora freneticamente aggiornavo la pagina per vedere se c'era e come al solito dopo la mezza il sito di LGL tirava numeri?Vabb\u00e8, l'importante \u00e8 che ce l'abbiamo - e si preannuncia bello!"
    ],
    [
        "143224",
        "Zakimos",
        "Preciso su segnalazione dell'autore che ci sono stati (come purtroppo spesso accade) problemi con l'impaginazione nella trasformazione del corto in pdf. Vi invito come sempre accade a non tenere conto di quei dettagli della valutazione, anche se immagino non sia necessario visto che \u00e8 accaduto anche con i corti precedenti :-)."
    ],
    [
        "143225",
        "\u00bf\u201e\u00e3\u00df\u00ea\u00aa\u00a7\u00ac",
        "Non ho capito il regolamentoChi me lo spiega?"
    ],
    [
        "143226",
        "LordAxim",
        "GGigassi ha scritto:ma... ma... ma... com'\u00e8 possibile che il Corto sia stato pubblicato prima dell'una di ieri quando proprio a quell'ora freneticamente aggiornavo la pagina per vedere se c'era e come al solito dopo la mezza il sito di LGL tirava numeri?Vabb\u00e8, l'importante \u00e8 che ce l'abbiamo - e si preannuncia bello!\"Non sottovalutare la potenza della terna di Organizzatori!\""
    ],
    [
        "143227",
        "GGigassi",
        "\u00bf\u201e\u00e3\u00df\u00ea\u00aa\u00a7\u00ac ha scritto:Non ho capito il regolamentoChi me lo spiega?ci provo io, dopo averlo interpretato male e aver giocato in maniera (credo) sbagliata:in ogni PARAGRAFO (unit\u00e0 minima numerata in cui \u00e8 diviso il Corto) inizi a leggere nelle vesti di uno dei tre personaggi, al CAPOVERSO successivo dello stesso PARAGRAFO devi tassativamente cambiare punto di vista. Nelle regole l'autore dice \"Al termine di ogni paragrafo, il testo proporr\u00e0 sempre tre differenti opzioni: ciascuna di esse rappresenta l\u2019azione che verr\u00e0 compiuta da quello specifico personaggio nel paragrafo successivo.\"Concettualmente \u00e8 corretto, ma visto che nel linguaggio dei librogame \"paragrafo\" ha un significato preciso e consolidato, l'autore avrebbe fatto meglio a scrivere appunto \"capoverso\". Io ad esempio, fraintendendo la frase successiva delle regole in merito allo \"scegliere un'opzione\" ho giocato solo con un personaggio/punto di vista finch\u00e9 il testo non ha riportato uno dei pochissimi bivi che ci sono in questo Corto, e da l\u00ec ho cambiato nuovamente punto di visto solamente quando ci fosse stato un altro bivio.Non so se sono stato chiaro, spero che l'autore voglia confermare o smentire (o chiarire ulteriormente) questa mia interpretazione."
    ],
    [
        "143228",
        "GGigassi",
        "LordAxim ha scritto:GGigassi ha scritto:ma... ma... ma... com'\u00e8 possibile che il Corto sia stato pubblicato prima dell'una di ieri quando proprio a quell'ora freneticamente aggiornavo la pagina per vedere se c'era e come al solito dopo la mezza il sito di LGL tirava numeri?Vabb\u00e8, l'importante \u00e8 che ce l'abbiamo - e si preannuncia bello!\"Non sottovalutare la potenza della terna di Organizzatori!\"quella mai, comincio a dubitare della potenza del mio computer o della connessione a internet"
    ],
    [
        "143229",
        "Zakimos",
        "No Ggigassi, hai cannato completamente :-D queste le parole dell'autore:1Sezione nera.Sezione blu.Sezione rossa.Vai al 5\"Al termine di ogni paragrafo, il testo proporr\u00e0 sempre tre differenti opzioni: ciascuna di esse rappresenta l\u2019azione che verr\u00e0 compiuta da quello specifico personaggio nel paragrafo successivo.\"Significa che al termine di ciascun paragrafo (cio\u00e8 dove ci sono le tre scelte e il numero del paragrafo d'uscita) occorre scegliere un colore diverso da quello appena letto: questa sar\u00e0 la sezione da leggere nel paragrafo successivo.Nell'esempio del paragrafo 1, decido di iniziare a leggere la sezione rossa. Quindi, leggo la sola sezione rossa del paragrafo. Poi il testo mi propone le tre opzioni: escludo a priori l'opzione rossa \"L'infiltrato sal\u00ec al piano superiore\" perch\u00e8 in questo paragrafo ho gi\u00e0 letto la sezione rossa: al paragrafo 5 devo leggere una sezione di un altro colore (nera o blu).Non \u00e8 indicata la voce CAPOVERSI perch\u00e8 non si tratta di capoversi: semplificando, in ciascun paragrafo bisogna cambiare colore.ROSSO-ROSSO-ROSSO-ROSSO contravviene all'unica regola del corto (\"non \u00e8 possibile scegliere un\u2019opzione dello stesso colore della sezione che hai appena letto.\")"
    ],
    [
        "143230",
        "\u00bf\u201e\u00e3\u00df\u00ea\u00aa\u00a7\u00ac",
        "Ora \u00e8 chiaro, grazie!Se devo dirla tutta, il regolamento \u00e8 spiegato in modo un po' confuso/confusionario.Anch'io avevo interpretato come da prima giocata di GGigassi, solo che non mi tornava il senso della frase sulla scelta del colore diverso."
    ],
    [
        "143231",
        "djmayhem",
        "non fate il mio errore che mi sono stampato il corto in bianco e nero e non non ci capivo nulla...allora: letto e giocato in pausa pranzo... spunti di riflessioni di vario tipo.Regolamento innovativo, mi ha ricordato la serie \"faccia a faccia\" solo che qui invece di avere tre libri ne abbiamo uno suddiviso a colori per ogni personaggio. Quanto meno originale come idea.Tema azzeccato e anche qui abbastanza originale, anche io ho origini campagnole (emiliane) e ho condiviso una certa nostalgia che emerge soprattutto dai paragrafi dei ricordi (anche io ne ho parecchi dell'infanzia nella cascina di campagna dei nonni che mi vengono le lacrime...).Mi ha divertito la \"soluzione al par.23\", forse un'ironia dell'autore a tutti quei librigame (miei compresi) con il true path.Quello che mi \u00e8 piaciuto meno (come sempre \"de gustibus\") \u00e8 il racconto in terza persona, come il precedente corto, personalmente mi sento coinvolgere di meno nella storia.Infine, e penso che un po' tutti lo scriveranno, ci sono pochissimi bivi, soprattutto nella prima parte; anche se \u00e8 vero che abbiamo tre storie in una.Comunque come idea mi \u00e8 piaciuta.Voto inviato a Lord Axim"
    ],
    [
        "143232",
        "Rygar",
        "Zakimos ha scritto:No Ggigassi, hai cannato completamenteIn realt\u00e0 mi pare che stiate dicendo entrambi la stessa cosa."
    ],
    [
        "143233",
        "gabrieleud",
        "djmayhem ha scritto:non fate il mio errore che mi sono stampato il corto in bianco e nero e non non ci capivo nulla..."
    ],
    [
        "143235",
        "gabrieleud",
        "Pagellone Macchine MortaliPrepararsi a partire!= 5Questo problema non raggiunge dimensioni gravi nel tuo corto, ma faresti bene a rifletterci su. Nella tua storia, talvolta anzich\u00e9 \"fare\", il personaggio \"inizia a fare\".Le macchine cominciarono a cambiare bersaglio. L'analista inizi\u00f2 le operazioni di comparazione. Il tecnico in campo inizi\u00f2 ad irrigare il terreno. Qualcosa inizi\u00f2 a rompersi. Il trattore comparse dal nulla, cominciando a raccogliere zucchine. [le raccoglie o inizia soltanto a raccoglierle?]Tell, don't show=\u00a0 4Fornisci poche informazioni al lettore, il pi\u00f9 delle volte tramite asserzioni. Era furente. Stava urlando. Un moccioso lo aveva sfidato e parzialmente battuto. Puoi migliorare rapidamente sotto questo aspetto concentrandoti sulla descrizione precisa della scena, anzich\u00e9 sul suo riassunto.Abbondi di frasi nominali: cerca di limitarti. Troppe volte i soggetti sottintesi rendono difficile la lettura:Un controllo allo scheletro del terreno e lo stupore. [lo stupore che?]Il trattore si arrest\u00f2, manovrando sulla terra. [Non ho capito cosa sta facendo il trattore]Il suo taccuino si riempiva di considerazioni. [che ci farebbe piacere conoscere, dato che non tutti sono agronomi o geologi]E'= 7Ho delle perplessit\u00e0 sull'uso del punto fermo subito dopo il punto esclamativo (o subito dopo il punto interrogativo).Per\u00f2 lo fai sempre, quindi \u00e8 il tuo stile.Mancano degli spazi qua e l\u00e0: ombrasbuc\u00f2 e maledettobarbuto. Il correttore automatico dovrebbe segnalarteli. Qualche congiuntivo ti \u00e8 scappato.Sembra=\u00a0 9Per quanto mi secchi ammetterlo, hai usato correttamente la maggior parte dei \"sembra\", ovvero inserendoli in similitudini. Oppure smentendo subito dopo. Oppure per indicare una sensazione del personaggio. Sono giusti tutti questi usi.Non prendi il 10 per il p.21 \"nessun altro sembrava cos\u00ec vicino alla soluzione\"Quasi=\u00a0 5Gino aveva quasi ultimato il raccolto. Giusto usare il quasi, crea empatia con la vittima: per poco non aveva finito, stava per rientrare a casa.MaGennariello aveva gi\u00e0 raccolto quasi cinquanta chili di zucchine. Perch\u00e9 quasi? Non \u00e8 funzionale alla storia. Poteva averne gi\u00e0 raccolti cinquanta. Inoltre annunci ungi\u00e0per poi smentirlo con unquasi, come se ti fossi pentito di aver sparato un numero grosso.Lanci\u00f2 qualche maledizione, quasi come se questo potesse esentarlo dal compito. A che serve il quasi?L'infiltrato lo apr\u00ec delicatamente, quasi come fosse di carta velina. Che differenza fa trattare qualcosa come fosse di carta velina, e trattarla quasi come fosse di carta velina?Giada dorme da quasi venti minuti. Sono certo che poteva essere addormentata da venti minuti senza ripercussioni per la storia.As you know, Bob=\u00a0 6p. 20 \"come ben sapete \u00e8 nostro interesse che quei trattori continuino a seminare il panico.\" \u00e8 un'informazione che due interlocutori della storia non si scambierebbero mai. Serve solo a farsi scoprire dal lettore.Il potere della mente= 6p. 21 \"Il trattore l'aveva letteralmente inseguito.\"\"Sciogliere il prodotto direttamente nell'acqua.\"\"ci sarebbe stata una seconda sostanza in grado di ammorbidirlo nuovamente.\"Anche se non hai esagerato con gli avverbi, se li togli la storia \u00e8 identica.Narratore epilettico= 1Il vero punto dolente del corto. Non c'entra il fatto che hai usato tre protagonisti diversi ad ogni paragrafo, ma hai la tendenza ad omettere il soggetto. Talvolta il soggetto sottinteso \u00e8 il protagonista del paragrafo, altre volte no.Nel primo paragrafo dell' intro, il punto di vista \u00e8 del nipote dell'agricoltore Gino. Si parla infatti di Nonno Gino. A fine paragrafo interviene il narratore onnisciente (lo far\u00e0 spessissimo nel Corto) per dire che \"nessuno vide pi\u00f9 Gino.\"Nel secondo paragrafo il punto di vista \u00e8 dell'agricoltore.Nel terzo paragrafo \u00e8 di Ermanno, che ha l'idea di sviluppare un colloide, per realizzare il desiderio di un padre ormai defunto. E chi sarebbe suo padre? Che idea aveva suo padre? L'introduzione non ce lo dice.Nella prima parte della storia il racconto \u00e8 in terza persona. Nella seconda parte \u00e8 in seconda persona (quando siamo Ermanno).D\u00ec un\u2019altra parola e ti mando all\u2019ospedale!Il ragazzo bofonchi\u00f2 qualcosa. Un pugno lo colp\u00ec in pieno volto.Chi ha colpito chi?Nel paragrafo 8 (nero) non si capisce chi parla, n\u00e9 chi fa cosa. Anche il 26 \u00e8 molto confusionario.Giada esce dal bagno. Il livido sulla sua guancia destra \u00e8 ancora ben visibile.\u201cHai chiamato in ufficio per dire che domani non vai?\u201d. [chi chiede a chi?]\u201cSi\u201d.\u201cBuonanotte pap\u00e0\u201d.Ti giri verso la porta, inespressivo. [cio\u00e8 mi giro verso chi parla o mi giro verso la porta per evitare la conversazione?]\u201cBuonanotte\u201d. [questo chi lo dice? Il pap\u00e0 o la mamma?]\u201cBuonanotte mammina\u201d.Giada percorrenuovamente[ma non l'aveva ancora fatto!] la camera da letto. Una lacrima scivola gi\u00f9 dalla sua guancia quando la piccola nota il livido. Muta [chi? nella frase precedente ci sono due soggetti femminili], stringe a s\u00e9 il suo orsacchiotto, mentre Giada la abbraccia e le d\u00e0 il bacio della buonanotte.p.12 neroLa macchina torn\u00f2 a terra con un rumore sordo, inquietante, poi si ferm\u00f2. Era incerto sul da farsi. [ma chi era incerto? Il trattore? Il protagonista?]Poi un rombo di rabbia, quindi lo scatto in direzione dei bambini. [chi \u00e8 scattato? La macchina o il protagonista?]\"Portali via! Subito!\", grid\u00f2 [a chi?] come non aveva mai fatto prima [non aveva mai gridato?].Un\u2019ombra sbuc\u00f2 dal nulla, afferr\u00f2 i bambini e scomparve. [Sparirono anche i bambini? E che vuol dire che un'ombra pu\u00f2 sparire?]\"Qui, maledetto! Qui!\" [chi parla? L'ombra nascosta o il protagonista?]Il trattore non vide pi\u00f9 i bambini, ma fu distratto da lui [da chi dei due?]. Gli [Lui? Il trattore?] punt\u00f2 contro, accelerando.p.17 neroLavor\u00f2 in un ristorante come lavapiatti, poi in una ditta di pulizie, infine come impiegato in un\u2019agenzia immobiliare.Poi conobbe la famiglia di Alfonso, che aveva appena acquistato un appartamento. Alfonso dirigeva un\u2019azienda agricola. Lavor\u00f2 tre anni [Alfonso, giusto? O il personaggio, che lavorava nell'agenzia immobiliare?]. Furono tre anni felici [Per il personaggio, giusto?]. Poi giunsero itrattori. L\u2019azienda [di Alfonso, giusto? Non stai parlando dell'agenzia immobiliare.] and\u00f2 distrutta, e con essa il posto di lavoro [di Alfonso, giusto?].Quell\u2019annuncio era forse la cosa pi\u00f9 giusta a cui avesse risposto [Ma stiamo parlando di Alfonso, che \u00e8 rimasto senza azienda? O di quello che lavora nell'agenzia immobiliare da tre anni? Parentesi a parte per 'la cosa pi\u00f9 giusta alla quale avesse risposto, forse']Infine, le scelte che proponi al termine di ogni paragrafo molto spesso non riguardano l'azione che il personaggio far\u00e0, ma gli esiti che ne otterr\u00e0! Il risultato \u00e8 una spoilerata assicurata.Pdor, figlio di Kmer= 10I nomi dei protagonisti li scelgo io, opzione sensatissima.Poter saper volere= 4Immagin\u00f2 dipoterguidare una di quelle macchineOgnuno voleva apparecchiare per s\u00e9 stesso, perpoterassaggiare almeno una fetta di torta.Riusciraia tenere a bada quei senatori.[...] con un ghigno sinistro che prov\u00f2 a scacciare, ma senza riuscirci.Ecodoppler= 4- Prendi il timbro, ma rimani un attimoimmobile,pensieroso. Unpiccolodubbio tiattanaglia.- raccoglievano i raccoltiMore is less= 6Abbondi di parole che appesantiscono la storia o che aumentano la confusione.p.17Sulla destra, un pannello verticale raffigurava l\u2019interostato italiano. Era alto circa due metri e mezzo, alcune puntine erano conficcate nel pannello.\"era alto\" si riferisce allo stato italiano? Non di certo al pannello, dato che lo nomini nella frase dopo.C\u2019era poca ghiaia e nessuna roccia sopra i 12 millimetri. [volevi dire che non c'erano rocce dal diametro sopra i 12 millimetri (ma anche in tal caso non le chiamerei rocce) o volevi dire che non c'erano rocce nello strato di terra che va da 0 a 12 millimetri di profondit\u00e0, o ancora che non c'erano rocce SOTTO i 12 millimetri di profondit\u00e0?"
    ],
    [
        "143236",
        "gabrieleud",
        "Ci troviamo davanti ad una intuizione di portata epocale. Non solo abbiamo un racconto da leggere, ma abbiamo tre punti di vista da mettere assieme. Chiss\u00e0 quanti capolavori librogheimistici vedremo, che sfrutteranno questo lampo di genio del nostro autore misterioso?Sfruttare il paragrafo come contenitore per tre azioni diverse, per tre personaggi diversi, \u00e8 qualcosa di assolutamente fuori dagli schemi. \u00c8 stato fatto in certi romanzi fantasy, ma mai cos\u00ec. Mai cos\u00ec!L'idea... trattori del futuro appaiono sulla terra (non sulla Terra) e si appropriano con la forza di ortaggi.Ma lo sai, caro autore dei miei stivali da orto, che hai avuto una pensata geniale!Stamattina mi \u00e8 partito un trip mentale che \u00e8 durato fino alle 14.05. Perch\u00e9 mai una civilt\u00e0 capace di inviare oggetti indietro nel tempo si limita ad inviare trattori rubaverdura anzich\u00e9 inviare - che so - un centinaio di dvd con le serie tv del futuro, con un biglietto: \"Mettete un quintale di mele nel cesto e vi mandiamo la seconda stagione.\"Ora ipotizzate di avere VOI la macchina che \u00e8 in grado di spedire oggetti nel passato (e riceverli, come accade in questo corto). Immaginate di spedire 1000 dollari nel 1918. Quanta materia prima vi potete comprare? Certo, non ha senso spedire banconote dove (e quando) non hanno corso legale, ma ci sar\u00e0 un prodotto del futuro appetibile nel passato, tanto da scambiarlo con derrate alimentari, di cuicome ben sappiamoc'\u00e8 un surplus esagerato.Poi mi sono domandato se la civilt\u00e0 del futuro ruba le zucchine e le cipolle per necessit\u00e0 alimentari. Ma, riflettendo, se tu hai fame vai a rubare un camion di cipolle? No, rubi arance, pere, pomodori, fagioli, piselli. Perch\u00e9 le cipolle? Perch\u00e9? E cos'hanno in comune con le zucchine?Temo che morir\u00f2 senza saperlo: alle 14.05 ha suonato il postino.Pultroppo, la struttura e il regolamento del corto non rendono giustizia alle premesse. Dal momento che le scelte si riducono a poco pi\u00f9 di zero, quelle poche che restano sono ininfluenti, e non ci sono enigmi da risolvere, tanto valeva scrivere tutti i paragrafi uno dopo l'altro, senza incrociarne i rimandi.L'unica regola del corto impone di cambiare personaggio ad ogni paragrafo. Oddio, ma perch\u00e9? Che vantaggio ne traggo? Per capire le trame, il modo pi\u00f9 semplice \u00e8 leggere tre volte il corto, partendo dal nero, poi dal rosso, poi dal blu e ruotandoli in senso orario ad ogni paragrafo. Ma che vantaggio letterario/giochistico ne volevi ottenere obbligandomi a saltare da una testa all'altra ad ogni passo? Perch\u00e9 mi viene imposto? A che serve tutta questa confusione artificiale? Potrei leggere prima la storia in nero, poi quella in rosso, poi quella in blu e arriverei comunque alla seconda parte del corto senza affanni.Eppure il tuo caleidoscopio ha spianato la strada ad un nuovo genere di gioco nel gioco. D'ora in poi sar\u00e0 possibile sfruttare pi\u00f9 percorsi e pi\u00f9 personaggi contemporaneamente. Succede solo ci\u00f2 che \u00e8 descritto nel capoverso prescelto, ci\u00f2 che succede negli altri \u00e8 irrilevante. Prova a pensare ad una storia che contenga unveroenigma da risolvere, unverotrue path in cui i tre personaggi agiscono ad insaputa l'uno dell'altro, ma solo un intervento esterno (da parte del lettore onnisciente) fa quadrare gli spigoli del cerchio.Voto inviato a uno dei tre."
    ],
    [
        "143237",
        "Tomcat75",
        "Incipit interessante. Poi arrivo alla gioco lettura e non ci capisco nulla. Leggo la spiegazione di GGigassi, ci riprovo e ancora non ho capito. Stasera a letto ci riprovo. Per ora mi vien da dire: Geniale l'idea di giocare con tre differenti personaggi, ma criptica (per i miei 2 neuroni) capire come fare.Hakuna matata."
    ],
    [
        "143238",
        "ERROR",
        "Tomcat75 ha scritto:Poi arrivo alla gioco lettura e non ci capisco nulla. Leggo la spiegazione di GGigassi, ci riprovo e ancora non ho capito.REGOLAMENTO1. Se hai opzioni a fine paragrafo non puoi leggere lo stesso colore per due paragrafi consecutivi.2. Se non hai opzioni, vai avanti normalmente.SpoilerE ora sorge un problema:al paragrafo 24, 27, 29 non posso compiere alcuna scelta: sono scritte in nero, e il testo appena letto \u00e8 nero.Ci\u00f2 contravviene all'unica regola, che dichiaraAl momento della scelta, l\u2019unica regola da seguire \u00e8 chenon \u00e8 possibile scegliereun\u2019opzione dellostesso coloredella sezioneche hai appena letto."
    ],
    [
        "143240",
        "\u00bf\u201e\u00e3\u00df\u00ea\u00aa\u00a7\u00ac",
        "L'unica regola \u00e8 come l'unico anello, vi ghermir\u00e0 tutti!"
    ],
    [
        "143243",
        "Tomcat75",
        "Grazie per le spiegazioni spero illuminanti"
    ],
    [
        "143245",
        "GGigassi",
        "Rygar ha scritto:Zakimos ha scritto:No Ggigassi, hai cannato completamenteIn realt\u00e0 mi pare che stiate dicendo entrambi la stessa cosa.No, in effetti la mia interpretazione era diversa. Mi consola il fatto che non sono stato l'unico a non capire le regole"
    ],
    [
        "143246",
        "GGigassi",
        "gabrieleud ha scritto:Ci troviamo davanti ad una intuizione di portata epocale. Non solo abbiamo un racconto da leggere, ma abbiamo tre punti di vista da mettere assieme.Ma \u00e8 veramente una cosa cos\u00ec geniale? Anche a me era venuto in mente di farlo in un Corto, ma poi ho desistito perch\u00e9 pensavo fosse inevitabile (come in questo) che al lettore cadesse l'occhio anche sulle altre opzioni. E poi pensavo che fosse gi\u00e0 stato fatto e che anche a questo si riferisse il termine \"paragrafo idra\" (o quello che era) emerso alcuni concorsi fa in riferimento ai mezzi con cui gli autori \"allungavano\" artificialmente un Corto per rimanere nel limite dei paragrafi.Una soluzione che mi era venuta in mente era quella di inserire nei paragrafi i vari punti di vista, specificando per\u00f2 nelle schede dei singoli personaggi che alcuni termini andavano \"tradotti\" secondo criteri specifici che cambiavano di personaggio in personaggio (es. leggere \"cane\" invece di \"guardia\"), in modo da evitare spoiler involontari."
    ],
    [
        "143247",
        "GGigassi",
        "SpoilerCi sono due paragrafi, il 12 e il 26, che non si possono raggiungere e che a loro volta rimandano a paragrafi con numeri non coerenti (75 e 102, ma i link di destinazione potrebbero essere giusti). Se fossero \u201cscarti di lavorazione\u201d rimasti da una precedente stesura non sarebbe un errore grave, tanto non si possono raggiungere. Se invece la loro presenza \u201cnascosta\u201d \u00e8 una scelta deliberata sarebbe pi\u00f9 grave, perch\u00e9 andrebbe a scontrarsi con il bando (se fossero raggiungibili in qualche modo l\u2019autore avrebbe dovuto scriverlo nelle soluzioni)."
    ],
    [
        "143249",
        "gabrieleud",
        "GGigassi ha scritto:SpoilerCi sono due paragrafi, il 12 e il 26, che non si possono raggiungere e che a loro volta rimandano a paragrafi con numeri non coerenti (75 e 102, ma i link di destinazione potrebbero essere giusti). Se fossero \u201cscarti di lavorazione\u201d rimasti da una precedente stesura non sarebbe un errore grave, tanto non si possono raggiungere. Se invece la loro presenza \u201cnascosta\u201d \u00e8 una scelta deliberata sarebbe pi\u00f9 grave, perch\u00e9 andrebbe a scontrarsi con il bando (se fossero raggiungibili in qualche modo l\u2019autore avrebbe dovuto scriverlo nelle soluzioni).Li ho interpretati come easter eggs"
    ],
    [
        "143250",
        "GGigassi",
        "la Pasqua \u00e8 vicina, in effetti.Mah, non mi convince molto - non la tua interpretazione, ma l'inserimento dei due paragrafi tanto per intorbidire artatamente le acque."
    ],
    [
        "143251",
        "GGigassi",
        "Ah, peraltro LordAxim nel primo post ha indicato dopodomani come ultimo giorno per votare questo CortoLo avevo notato ma mi ero scordato di segnalarlo prima"
    ],
    [
        "143252",
        "LordAxim",
        "Ops! mi son sbagliato ma naturalmente tenete valida l'indicazione nel titolo, quindi naturalmente si pu\u00f2 votare fino al 17 marzo"
    ],
    [
        "143253",
        "GGigassi",
        "Sono rimasto piuttosto deluso. Date le premesse, mi aspettavo un nuovo FERMATE MONNA LISA, invece mi sono trovato davanti a un racconto la cui unica (quasi) interazione possibile \u00e8 la scelta del punto di vista da cui guardare gli avvenimenti che porteranno alla stessa identica conclusione, anche se in un paio di paragrafi (il 2 e il 7) i percorsi divergeranno per un istante. Lo stesso discorso vale anche per la \u201cseconda parte\u201d in cui non ci sono pi\u00f9 i colori: tutte le strade portano a un unico finale.SpoilerLa meccanica che l\u2019autore mette in campo, fingere di dover raccogliere indizi per andare a un paragrafo segreto, dovrebbe stimolare il lettore a giocare pi\u00f9 volte cercando questi fantomatici indizi, fino a scoprire che in realt\u00e0 \u00e8 tutto uno scherzo e che l\u2019autore si \u00e8 preso gioco di noi.Sapendo che (correggetemi se sbaglio) non ci sono n\u00e9 finali nascosti n\u00e9 ID la rilettura \u00e8 molto meno appassionante, oltre al fatto che sinceramente del passato dei tre uomini non \u00e8 che mi importasse molto. E le mie scarsissime conoscenze di geologia e agraria non mi hanno permesso di apprezzare la competenza di cui invece l\u2019autore ha dato prova.Nulla da dire sullo stile di scrittura, pur con qualche fisiologico refuso (\u201cscomparse\u201d al posto di \u201cscomparve\u201d, \u201ccongiurare\u201d invece di \u201cscongiurare\u201d, ecc.) ma anche per questo credo che la destinazione ideale del Corto avrebbe dovuto essere un concorso di letteratura canonica, non il concorso dei Corti.Voto inviato a LordAxim"
    ],
    [
        "143255",
        "Prodo",
        "Sembra incredibile ma sono riuscito a raggiungere una zona ancor pi\u00f9 remota dell'India! Nel momento in cui scrivo non sono nemmeno sicuro di poter postare questo commento (lo sto salvando sul block notes del cellulare per sicurezza). Ancora una volta sar\u00f3 giocoforza, causa difficolt\u00e0 logistiche e di connessione, pi\u00f9 breve del solito.\u00a0 Confesso che il corto di questa settimana mi ha lasciato perplesso. L'idea di fondo, impiegare i colori per differenziare i percorsi e la narrazione mi sembra di base geniale, una delle poche potenzialmente rivoluzionarie in cui mi sia capitato di imbattermi negli ultimi anni a livello di narrativa interattiva. Il modo in cui \u00e9 stata impiegata per\u00f2 mi lascia molto perplesso. Non mi dilungo troppo sulle altre caratteristiche del lavoro perch\u00e9 il suo succo sta nella struttura fuori dalle righe e nel tentativo di innovare il genere che l'autore ha fatto con la sua proposta. Tutto il resto \u00e9 corollario, per quanto ben fatto. Lo stile narrativo dell'opera \u00e9 infatti buono, la premessa sicuramente intrigante (i trattori neri inviato dal futuro per depredare i campi sono una grande idea, che oltretutto lascia spazio a futuri approfondimenti sul tema, visto che molto viene lasciato all'immaginazione del lettore), l'introduzione desta curiosit\u00e0 a partire dall'idea di dettagliare i personaggi secondari identificandoli (l'incipit di nonno Gino e compagnia mi ha convinto) e anche l'individuazione delle nostre controparti (specialista di campo, tecnico di laboratorio e infiltrato) \u00e9 fantasiosa e stimolante. Insomma sono partito gasatissimo e gi\u00e0 ero pronto a gridare al capolavoro.Poi mi sono imbattuto nella postilla regolamentare sulle scelte: i colori servono a differenziare le diverse parti dei paragrafi destinate a ognuno dei personaggi e in ognuno di essi \u00e9 obbligatorio leggere una parte di colore diverso.L'impostazione mi \u00e9 sembrata subito confusionaria e inizialmente ho addirittura pensato di essere stato io a non aver capito bene il meccanismo. Poi rileggendo mi sono accorto che le cose stavano esattamente come avevo compreso: \u00e9 necessario leggere la storia dall'inizio alla fine e le nostre scelte sono specificatamente legate alla possibilit\u00e0 di decidere, paragrafo per paragrafo, quali dei tre specialisti interpretare. Con l'obbligo di non seguire le vicende dello stesso per pi\u00f9 di un paragrafo.Un taglio simile porta il lettore a seguire la storia con estrema difficolt\u00e0, perch\u00e9 la consecutio va a farsi benedire, e a coglierne solo scampoli. Ho pensato che una scelta del genere da parte dell'autore potesse avere come obiettivo quello di farci rileggere pi\u00f9 volte il racconto per aumentarne la longevit\u00e0, obbligandoci a molteplici sessioni allo scopo di conoscere tutti i risvolti della vicenda. Non mi piace come soluzione ma concettualmente ci pu\u00f2 anche stare: il problema pi\u00f9 grave \u00e9 un altro. Di fatto noi non abbiamo nessuna possibilit\u00e0 di influenzare la storia. Qualunque scelta facciamo, anche nella seconda parte, la narrazione non si scoster\u00e0 minimamente dal binario prestabilito e la storia avr\u00e0 una evoluzione e una conclusione secondo dinamiche uniche e preordinate dall'autore. In pratica cos\u00ec viene snaturata l'anima stessa del racconto a bivi. Il concetto di scelta \u00e9 stato reso \"laterale\": non influiamo sull'evoluzione della vicenda ma scegliamo di volta in volta da quale punto di vista osservarla. Ho trovato questo approccio molto meno coinvolgente e divertente di quello canonico. Si tratta di una mia personalissima opinione e pu\u00f2 darsi che dipenda completamente da me tale risposta non entusiastica. Sono un appassionato di vecchia data e probabilmente fatico pi\u00f9 della media ad adattarmi a simili innovazioni. Per\u00f2 complessivamente il corto non \u00e9 riuscito ad acchiapparmi e ho faticato molto sia a seguire le fila della trama che a immedesimarmi nei personaggi. In linea generale lo ritengo un tentativo coraggioso e l'idea di fondo merita di essere approfondita e riproposta in versione 2.0, smussandone gli angoli e cercando probabilmente anche di cambiarne in qualche modo il contesto di applicazione. L'autore oltretutto ha dimostrato di avere la fantasia e le capacit\u00e0 narrative per farlo. Il\u00a0 giudizio finale del sottoscritto \u00e9 quindi positivo, pi\u00f9 che sufficiente: il mio vissuto non pienamente soddisfacente e la sensazione di confusione che ho provato leggendolo mi impediscono per\u00f2 di piazzarlo sul mio personalissimo podio finale.Voto inviato ad Anima di Lupo."
    ],
    [
        "143256",
        "GGigassi",
        "Prodo ha scritto:ho addirittura pensato di essere stato io a non aver capito bene il meccanismo.Dai, Prodo, non ci credo! Deve essere l'aria dell'India ad averti confusoQui nessuno ha avuto alcun problema a capire le regole.Cio\u00e9..."
    ],
    [
        "143261",
        "firebead_elvenhair",
        "Prodo: la connessione debole mi far\u00e0 essere meno prolisso del solito*scrive un pippone pi\u00f9 lungo di quello di qualsiasi altro utente*"
    ],
    [
        "143264",
        "Adriano",
        "Questo corto \u00e8 anomalo per diversi motivi:- trama: un racconto incentrato sull'invasione di trattori provenienti dal futuro a caccia di zucchine e cipolle... WTF?!?!?!?- struttura: beh su 33 paragrafi ci sono solo una manciata di bivi, gi\u00e0 questo basterebbe... La struttura a sottoparagrafi con l'alternanza dei personaggi \u00e8 a dir poco strana.- protagonisti: anche qui siamo oltre la normalit\u00e0. Nella prima parte si muove una squadra di tre protagonistri, con narrazione in terza persona plurale, al passato. Nella seconda parte il protagonista \u00e8 uno, con narrazione in prima persona singolare, al presente. Pi\u00f9 strano di cos\u00ec...- scelte: forse la cosa pi\u00f9 strana di tutto il racconto. Se all\u2019inizio sembrava ci fossero degli enigmi, l\u2019happy ending fisso ha rivelato non solo che gli enigmi non ci sono, ma che alla conclusione della storia ci si arriva qualsiasi cosa faccia il lettore\u2026 Non ci sono veri bivi (tutti quelli che ho letto erano fasulli), n\u00e8 scelte da fare: portano tutte alla stessa fine, cio\u00e8 la storia prosegue in quel modo nonostante tutto.Cio\u00e8, cavolo, quando verr\u00e0 creato il grafo di questo racconto, sar\u00e0 pi\u00f9 o meno una linea retta.Il corto, quindi, non ha scelte, non ha bivi, non ha enigmi, non ha parte ludica... L'unica cosa su cui si regge sono i personaggi e la loro storia, anche se c'\u00e8 da dire che nonostante questa pochezza l'impianto si regge in maniera sufficiente.Per dire due parole sui personaggi:-\u00a0 il tecnico di campo \u00e8 il classico protagonista positivo, a tratti anche banale;-\u00a0 l'addetto al laboratorio \u00e8 l'esatto opposto: una persona odiosa, cinica, quasi priva di valori;-\u00a0 l'infiltrato \u00e8 persino peggio, un inquietante psicopatico che sghignazza alla lettura delle scene di morte, e rimane con quel ghigno stampato sul volto... e tra l'altro pare essere pure un assassino;-\u00a0 e poi c'\u00e8 Ermanno, forse il vero protagonista (fosse anche per il fatto che \u00e8 l'unico la cui narrazione \u00e8 al presente), che sembra forse il personaggio pi\u00f9 completo, buono ed equilibrato, per poi rivelarsi il pi\u00f9 viscido e malato: non solo picchia la moglie ed \u00e8 glaciale con il figlio/figlia, ma addirittura si gioca al lotto il numero dei morti rinvenuti nelle varie provincie... un personaggio che fa ribrezzo anche solo all'idea di doverlo guidare nelle scelte degli ultimi paragrafi.Poi c'\u00e8 il collega di Ermanno, forse il pi\u00f9 \"umano e normale\" di tutta la storia (anche se mette profonda tristezza e malinconia) e, per chiudere, i trattori che secondo me sono lasciati in una giusta aura di mistero.Sembra tutto perfetto, ma non lo \u00e8.Per prima cosa, il fatto di non poter giocare \u00e8 gi\u00e0 penalizzante di suo. Ok, rispetto a \u201cSotto terra\u201d c'\u00e8 una storia ben precisa; il corto non si perde, per\u00f2 cavolo un minimo di gioco poteva esserci... qui siamo solo dei semplici spettatori di quello che succede...Secondo, qui addirittura non ci sono scelte, come lettore mi sono sentito tagliato fuori dall'autore in tutto e per tutto. Davvero troppo.Peccato davvero, anche perch\u00e8 il corto si presenta bene, la scrittura non \u00e8 da buttare, e dai vari paragrafi si percepisce un'attenzione a tanti dettagli: vengono descritte tante storie (alcune molto interessanti), flashback, flash-forward, e nei due paragrafi nascosti si vengono a scoprire dettagli che arricchiscono la conoscenza dei personaggi. Insomma c\u2019\u00e8 stato un discreto lavoro di ricerca ma l\u2019occasione poteva essere sfruttata meglio\u2026 Privare il lettore delle scelte mi sembra davvero troppo...Voto inviato a LordAxim."
    ],
    [
        "143269",
        "GGigassi",
        "Adriano ha scritto:Per prima cosa, il fatto di non poter giocare \u00e8 gi\u00e0 penalizzante di suo. Ok, rispetto a \u201cSotto terra\u201d c'\u00e8 una storia ben precisa; il corto non si perde, per\u00f2 cavolo un minimo di gioco poteva esserci... qui siamo solo dei semplici spettatori di quello che succede...Secondo, qui addirittura non ci sono scelte, come lettore mi sono sentito tagliato fuori dall'autore in tutto e per tutto. Davvero troppo. Privare il lettore delle scelte mi sembra davvero troppo...Lo stesso motivo per cui non l'ho apprezzato molto nemmeno io (ma inSotto Terrac'\u00e8 una storia, no?) Per me l'interazione avrebbe potuto anche essere solo la necessit\u00e0 di risolvere degli enigmi per far procedere una storia gi\u00e0 decisa, ma non ci sono nemmno quelli"
    ],
    [
        "143299",
        "gabrieleud",
        "Ho scordato di dire: mi sono piaciute molto le storie nei paragrafi inaccessibili. \u00c8 stato interessante vedere il personaggio diventare di volta in volta ubriacone, mignottaro, spacobotilia, insomma diventare una macchietta dai problemi psicosociali.Succede anche in alcuni fumetti-game (dudley serious, deadpool p. es.) in cui leggendo pagine inaccessibili si sorprende il protagonista stravaccato mentre si gratta le chiappe.EDIT: l'immancabile deriva complottista coi sostenitori deitrattori pacifici."
    ],
    [
        "143302",
        "Pirata delle Alpi",
        "Recensione di \"Macchine Mortali\"TramaDei trattori neri venuti dal futuro vengono nel presente per saccheggiare le piantagioni di zucchine e di cipolle. Un agricoltore ha un'idea per rendere il terreno duro come la pietra e fare cos\u00ec la prima mossa vincente durante questa guerra contro il futuro.NarrazioneL'idea mi piace, ma trovo assurdo di dover cambiare punto di vista ad ogni volta: ci sono tre storie in una e non le si possono seguire tutte correttamente, tranne facendo varie partite. Si leggono dei frammenti di testo e basta.DivertimentoAll'inizio, i trattori neri sono divertenti. Ma la sorprendente scelta di \"saltare\" di un personaggio all'altro nuoce al divertimento di andare avanti nella storia.Giocabilit\u00e0Grande assente di questo racconto: va bene cambiare personaggio ad ogni paragrafo, ma non ci sono bivi, n\u00e9 enigmi, n\u00e9 codici... \u00e8 un racconto non-game.ConclusioneNo, non ci siamo. Mi dispiace tanto amico autore: hai scritto un racconto che avrei adorato leggere in un contest di racconti non-interattivi, ma il tuo lavoro non va affatto per i \"Corti\". Non ho niente contro il fatto di far vivere la stessa avventura a tre personaggi diversi (l'ho fatto durante l'edizione scorsa), ma si gioca solo un personaggio alla volta! Altrimenti ci sono tre puzzle incompleti che s'incontrano e questo rende la storia difficile da capire. Hai caratterizzato ognuno di queste tre figure nei minimi dettagli, e l'hai fatto bene (ma avresti potuto mettere dei nomi), per\u00f2 il fatto di mettere dei paragrafi lineari, senza nessuna scelta e nessun elemento ludico \u00e8 un sbaglio secondo me. Le idee ci sono, ma hai sbagliato strada.Voto inviato a Zakimos"
    ],
    [
        "143314",
        "Seven_Legion",
        "Ho letto il corto...L'innovazione, signori!Quella vera.Quella bella.Spoiler...ma tutta fatta sulle spalle del povero lettore!"
    ],
    [
        "143316",
        "babacampione",
        "Non mi \u00e9 facile dare un giudizio equilibrato su questo Corto.Mi sembra un po' come il bosone di Higgs: il suo valore dipende dall'interazione dello stesso con qualcos'altro o, nel nostro caso, con qualcun altro. \u00c9 un Corto che potrebbe diventare qualcosa, ma che ancora non lo \u00e9.Tante belle idee: tre storie in un paragrafo solo, tanti indizi da raccogliere, personaggi discretamente carattezzati, nonostante le poche pagine a disposizione, easter eggs, il finale ambiguo...Ma...Non capisco perch\u00e9 dovrei leggere un colore diverso ad ogni paragrafo. Perch\u00e9 questa regola? Ho provato a rispettarla, ma non ho letteralmente capito nulla di ci\u00f2 che stava accadendo. Ho dovuto leggere le tre storie singolarmente per capirci qualcosa.Dove sta l'interattivit\u00e0? Pochissime scelte e poco influenti (beh, quasi nulla).Il tema del Corto \u00e9 grottesco, mischiando elementi demenziali (i trattori del futuro che rubano zucchine e cipolle) con elementi drammatici. Un matrimonio non felice, dal mio punto di vista. Eppure sarebbe bastato poco a rendere tutto o demenziale oppure strappalacrime.Mi dispiace quindi non avere apprezzato in pieno questo racconto che avrebbe potuto piacermi molto di pi\u00f9 se il dannato bosone avesse interagito meglio con me.Voto inviato a Zakimos"
    ],
    [
        "143318",
        "Pirata delle Alpi",
        "GGigassi ha scritto:Sono rimasto piuttosto deluso. Date le premesse, mi aspettavo un nuovo FERMATE MONNA LISADai GGigassi, ammettilo che\u00a0 ti manca Vixi e tutto il mio \"Clownverse\"!"
    ],
    [
        "143323",
        "Rygar",
        "Ogni volta che non capisco un testo (come in questo caso) mi vengono due sospetti: o sono io rimbambito o l'autore non ce l'ha fatta. Escludendo la prima ipotesi per amor proprio direi che ci troviamo di fronte a un prodotto insufficiente.La premessa \u00e8 buona (ma \u00e8 anche vero che sulla carta ogni idea pu\u00f2 essere stupenda): un \"Maximum Overdrive\" che incontra \"Terminator\". Il problema \u00e8 che questi trattori assassini non compaiono quasi mai durante il racconto e sono solo un pretesto per mettere in scena tre storie parallele. Ma a questo punto qualsiasi altra scusa (e.g. una siccit\u00e0) sarebbe andata bene per i tre protagonisti.Parlando dei personaggi, sono tutti e tre ben caratterizzati ma, se i primi due hanno un senso nella trama, l'infiltrato sembra messo l\u00ec solo per dare un tocco \"hard boiled\" al racconto.SpoilerSe i trattori minacciano la Terra, che senso ha infiltrare un qualche stabilimento (presumo) governativo? E ancora, per chi lavora questo infiltrato? Dagli accenni al suo passato pare che sia stato nell'EI, quindi propendo per la DIGOS; ma quindi che senso ha spiare in Italia? Certo, potrebbe essersi messo \"in proprio\" come free-lance e lavorare su commissione per il laboratorio, se non fosse che anche il suddetto laboratorio pare statale (o comunque sovvenzionato). Onestamente non riesco a inquadrare questo personaggio.La meccanica di gioco non mi \u00e8 piaciuta: sfido chiunque a capire le tre trame a una prima lettura. Io stesso, dopo due partite mi sono letto tutti i paragrafi in sequenza e ho apprezzato meglio la storia. La suddetta storia, infatti, potrebbe facilmente diventare un racconto di fantascienza come quelli pubblicati da Urania ma l'interattivit\u00e0 si riduce a pochi finti bivi e ad altrettanti finti enigmi. Inoltre il testo beneficerebbe di una revisione sommaria per refusi e sintassi.Come accennato in precedenza, il mio giudizio \u00e8 nettamente negativo.Voto inviato ad Anima di Lupo."
    ],
    [
        "143327",
        "GGigassi",
        "Pirata delle Alpi ha scritto:GGigassi ha scritto:Sono rimasto piuttosto deluso. Date le premesse, mi aspettavo un nuovo FERMATE MONNA LISADai GGigassi, ammettilo che\u00a0 ti manca Vixi e tutto il mio \"Clownverse\"!VIXI (e non Vixi!!!) l'ho pure citata in un Corto dell'anno scorso"
    ],
    [
        "143339",
        "\u00bf\u201e\u00e3\u00df\u00ea\u00aa\u00a7\u00ac",
        "Questo corto mi ha lasciato con sentimenti contrastanti.L'idea di base \u00e8 geniale, potenzialmente rivoluzionaria. In un settore, quello della narrativa interattiva, attivo da quarant'anni, introdurre qualcosa che innovi \u00e8 ormai diventato difficilissimo. In undici anni di concorso dei Corti, di idee rivoluzionarie che hanno spianato una nuova strada e sono state poi usate negli anni a venire da altri scrittori di corti ce ne sono state pochissime (mi permetto di includere: il sistema di abbandono del paragrafo per recarsi in un nuovo paragrafo su iniziativa del lettore, introdotto da Apologeta nella 3a edizione; il sistema a obiettivi per rigiocare il libro con diverse finalit\u00e0, introdotto da suaimondi nella 4a edizione; il sistema a rimandi non segnalati nel testo, su libera iniziativa del lettore, introdotto da abeas nella 7a edizione; e ora potenzialmente questo).Il sistema di questo corto prevede di avere contemporaneamente pi\u00f9 punti di vista, ma di leggerne solo uno per volta. L'idea \u00e8 ottima, e sono sicuro che verr\u00e0 sfruttata e perfezionata in futuro. E' una di quelle idee che mi pento di non avere avuto io.Purtroppo l'idea, pur geniale, \u00e8 sfruttata maluccio. L'obbligo di cambiare punto di vista ad ogni cambio di paragrafo rende la lettura difficoltosa. Io personalmente non sono davvero riuscito a seguire la trama.Aggiungiamo poi quello che \u00e8 un peccato gravissimo: di fatto nel corto non ci sono bivi. S\u00ec, ce ne sono un paio nella prima parte, e la seconda parte sembra strutturata come un LG classico (ma solo in apparenza), ma di fatto questi bivi riconducono tutti nell'Unico Percorso che porta inevitabilmente, qualsiasi scelta si faccia, che si capisca o meno quello che sta succedendo, all'Unico Finale Inevitabile.Quindi di fatto l'unica interattivit\u00e0 del racconto \u00e8 la scelta del punto di vista da leggere in ogni successivo paragrafo, ma qualsiasi combinazione di punti di vista si scelga, \u00e8 del tutto ininfluente.Questo \u00e8 un peccato mortale, e si unisce all'altra grande potenzialit\u00e0 non sfruttata: quella di inserire eventuali enigmi e rimandi nascosti. Gi\u00e0 al secondo paragrafo (il par. 5), viene ventilata la possibilit\u00e0 che ci sia un paragrafo nascosto in cui fare un'azione alternativa a quelle proposte. Quando l'ho letto ho pensato, \"mannaggia, ho scelto il punto di vista sbagliato e ora non posso sfruttare questa possibilit\u00e0. Vedremo alla prossima lettura!\". Ma in realt\u00e0 non esistono rimandi nascosti, come specifica la nota nell'ultima pagina. Peccato, davvero un peccato, perch\u00e8 questa era l'unica possibilit\u00e0 di rivalsa di un corto senza bivi come questo, l'unico modo di rendere sensata la regola del cambio di punto di vista: sarebbe diventato un enigma in cui bisognava scegliere attentamente quali punti di vista adottare di volta in volta per non perdere indizi importanti. Invece niente di tutto ci\u00f2. Davvero un peccato.ID count: 0!Grafo:Prima parte1 -> 5 -> 14 -> 19 -> 7 -> 13 -> 21 -> 4/16 -> 8 -> 17 -> 6 -> 15|--> 2 -> 10 ---^(15) -> 3 -> 22 -> 9 -> 18 -> 20 -> 11 -> 23Seconda parte23 -> 28 -> 29 -----> 27 -> 32/24 --> 30/25 -> 33|-> 31 --^Giudizio finale: una storia grottesca, scritta bene e avviluppata in un sistema a punti di vista multipli. Un'ottima idea, sicuramente validissima per un racconto non interattivo. Purtroppo questo \u00e8 un concorso di racconti interattivi, e da questo punto di vista il corto perde molti punti, soprattutto per le potenzialit\u00e0 non sfruttate.Il mio giudizio finale \u00e8: peccato!"
    ],
    [
        "143349",
        "Tomcat75",
        "Macchine infernaliIl corto dei \u201cSe\u201d e dei \u201cMa\u201dAnche se il vero sottotitolo doveva essere: \u201cHai fatto un fiore e ci hai cacato sopra\u201d e bada bene autore \u00e8 detto in senso goliardico e senza nessuna offesa.In merito al sottotitolo goliardico \u00e8 figlio del fatto che a mio modo di vedere hai avuto una idea geniale e decisamente nuova, ma da li partono i \u201cse\u201d ed i \u201cma\u201d del sottotitolo ufficiale.La scelta di far impersonare 3 personaggi differenti e caratterizzati bene in un LG (almeno che io ne sappia) \u00e8 proprio una novit\u00e0 e capisco anche la difficolt\u00e0 di far convergere tre punti di vista ed azioni a punti comuni, che \u00e8 un bello sforzo; ma non avendo lo spazio giusto per ampliare la storia, dargli un pi\u00f9 ampio respiro era impossibile senza violare il regolamento ed i limiti imposti.Se non ci fosse stata la regola del dover leggere i paragrafi per forza sfalsati, forse la trama sarebbe stata pi\u00f9 chiara da subito.Magari divendoli per trama e dando l\u2019opportunit\u00e0 al lettore (perch\u00e8 qui siamo pi\u00f9 lettori che libro giocatori), di impersonanrne uno per volta.In fondo nella seconda parte impersoni solo Ermanno che riesce a realizzare e vendicare suo padre.L\u2019utilizzo della prima persona, va a supplire la terza persona della prima parte.Fra le tante in merito alla storia, mi viene da chiedermi: Ma i paradossi temporali? Rubi le zucchine e le cipolle dal passato, ma cos\u00ec facendo non rischi che poi non ci arrivino nemmeno nel futuro perch\u00e8 fatte scomparire proprio dai trattori che hai rimandato indietro.Concludendo l\u2019idea pu\u00f2 essere una nuova via da percorrere nei libro game, a patto di seguire le critiche che sono emerse un po da tutte le parti. Magari anche dando pi\u00f9 scelte al lettore che in questo caso sono molto poche.Giocabilit\u00e0 in qualsiasi luogoIl problema risiede proprio nella giocabilit\u00e0, che \u00e8 veramente ridotta ai minimi termini. Per\u00f2 la lettura pu\u00f2 essere effettuata in qualsiasi luogo.Pro- L\u2019idea geniale di avere tre personaggi e tre punti di vista della solita storia- Molto simpatici gli easter eggs- L\u2019idea del viaggio nel tempo dei trattori per prendere le risorse assenti nel futuro (anche se il tipo di ortaggio non mi ha convinto).Contro- Praticamente un racconto con pochissimi bivi- Se non si bara leggendo di fila i paragrafi dello stesso colore, si ha difficolt\u00e0 a capire in pieno la trama.- L\u2019idea delle zucchine e delle cipolle mi ha fatto storcere la bocca; questo perch\u00e8 non \u00e8 che se non hai zucchine e cipolle non sopravvivi. Insomma la storia ha il giusto pathos, ma quelle due verdure mi hanno fatto perdere appeal.Ipotesi genere\u201dSteampunk\u201d.Cannato a pi\u00e8 pari...Centratura tema contestDirei centrato, perch\u00e8 si parla di: Indurire la terra (elemento fisico) e della terra (pianeta) inaridita che manda indietro nel tempo i trattori a fare razzia.Tempo di letturaCirca 1 ora.Voto inviato in PM aLordAxim"
    ],
    [
        "143357",
        "FinalFabbiX",
        "Il corto non mi \u00e8 piaciuto. Per me (e ribadisco, \u00e8 una mia opinione, spero l'autore non se ne crucci), \u00e8 il peggior corto finora.L'incipit non mi ha preso. Non tanto perch\u00e9 non sia \"interessante\" (a suo modo lo \u00e8), ma perch\u00e9 fin da subito si intuisce che una storia di questo genere difficilmente ha avuto un comparto ludico/interattivo adeguato e non va a parare da nessuna parte.Non c'\u00e8 vera interazione, possibilit\u00e0 di scelta, gioco di alcun genere. La storia spesso non ha senso, spesso non si capisce. Non c'\u00e8 neppure il grip che poteva dare il corto \"True Path\" di Adriano, che ti spingeva a cercare soluzioni inesistenti ad enigmi, perch\u00e9 qui ci sono cos\u00ec tanti dati e cos\u00ec tanta confusione da rendere arduo anche solo provarci.Ma per me, queste non sono le critiche pi\u00f9 rilevanti.Il problema che pi\u00f9 ho sentito \u00e8 che mi ha dato fastidio fisico leggere la prima parte di questo corto. Cambiare punto di vista e mettere a fuoco testi di colore diverso sforzandosi di ignorare quelli degli altri colori \u00e8 stato disorientante.Ho fatto veramente fatica ad arrivare alla fine.A differenza di altri utenti, non penso neppure che in questo caso ci sia da premiare l'inventiva.A mio parere, il librogame multigiocatore/multipersonaggio \u00e8 un campo quasi completamente inesplorato, a dispetto delle molte possibilit\u00e0 che offre. Dove uno spara, prende.Ho riserve anche sulla scrittura, che non ho particolarmente gradito. Spesso non ho neppure capito qual era l'intento del testo. Doveva farmi ridere? Essere grottesco? Tragico? Era solo un easter egg?Unico vero lato positivo, l'aderenza al bando.Voto inviato ad Anima di Lupo"
    ],
    [
        "143367",
        "sancio",
        "Questo corto mette in campo una nuova idea che potr\u00e0 arricchire le future opere di questo genere: la scomposizione del paragrafo in pi\u00f9 sotto-paragrafi differenziati dai colori del testo e che offrono diverse situazioni o punti di vista. Stratagemma utile per comprimere una storia lunga in un numero di paragrafi minore; utilissimo per un corto, forse meno per tutti gli altri formati di libro game che non hanno vincoli di lunghezza.Il primo problema che emerge leggendo Macchine mortali e la sua struttura innovativa \u00e8 che ogni colore \u00e8 proprio di un personaggio diverso e cambiare personaggio e visuale della storia ad ogni paragrafo confonde il lettore o quantomeno disorienta. Andava diluito maggiormente nell'arco di tutta l'opera non ad ogni paragrafo per (forse) un miglior risultato.La prosa \u00e8 buona, chiara e piacevole da leggere. Il tema e le motivazioni di fondo su cui si regge la vicenda un p\u00f2 pi\u00f9 deboli e meno emozionanti.La quasi assenza di bivi \u00e8 infine il difetto maggiore, dato che non c'\u00e8 regolamento, non rimane quasi nulla con cui interagire al lettore.Complimenti all'autore per aver voluto rischiare con un esperimento azzardato ma bisogna rivedere e lavorare su altri difetti per raggiungere la sufficienza.Voto inviato a Zakimos"
    ],
    [
        "143377",
        "sephirot0",
        "Eccomi, in extremis ma ci sono.Come altri non ho capito il regolamento, ho dovuto leggere i vari post per capire come funzionava il sistema di gioco.Bella l'idea dei punti di vista dei personaggi principali della storia, per\u00f2 avrei utilizzato caratteri diversi anzich\u00e9 colori, quando verr\u00e0 stampato il volume dei corti di quest'anno non so come si distingueranno dal momento che Lulu stampa in bianco e nero, o anche se si stampasse in scala di grigi la vedrei dura. Si poteva utilizzare anche una lettera ad inizio testo per distinguere i personaggi o altri modi, non so; il differenziare con i colori non lo vedo un buon metodo.La storia non mi \u00e8 dispiaciuta, per\u00f2 l'interattivit\u00e0 \u00e8 ridotta all'osso, si poteva fare qualcosa di pi\u00f9 sotto questo punto di vista.Voto inviato a Zakimos"
    ],
    [
        "143378",
        "gabrieleud",
        "sephirot0 ha scritto:per\u00f2 avrei utilizzato caratteri diversi anzich\u00e9 colori, quando verr\u00e0 stampato il volume dei corti di quest'anno non so come si distingueranno dal momento che Lulu stampa in bianco e nero, o anche se si stampasse in scala di grigi la vedrei dura.Beh, ma non \u00e8 che si pu\u00f2 ascrivere all'autore il difetto di aver usato colori diversi in vista di una pubblicazione. Il punto 3 del bando dice come deve essere formattato, non si potevano usare font diversi dal New Roman corpo 12.Per la pubblicazione nel libro dei Corti \u00e8 un altro discorso, ma non all'interno del concorso."
    ],
    [
        "143379",
        "sephirot0",
        "gabrieleud ha scritto:Per la pubblicazione nel libro dei Corti \u00e8 un altro discorso, ma non all'interno del concorso.Non dovendo scrivere un corto il bando penso di non averlo nemmeno letto tutto. Si poteva optare per una lettera ad inizio testo, che so, l'iniziale del nome del personaggio. A parte la pubblicazione del libro ho letto che c'\u00e8 chi l'ha stampato per leggerlo e valutarlo, questa \u00e8 una cosa inerente al concorso. Io per primo di solito stampo le cose per leggerle, per il concorso ho fatto uno strappo, ma ti assicuro che leggere sul cellulare che ogni 3 per 2 si spegne lo schermo o va' in modalit\u00e0 risparmio energetico diminuendo la luminosit\u00e0 \u00e8 molto frustrante"
    ],
    [
        "143387",
        "gabrieleud",
        "Puoi sempre disattivare la modalit\u00e0 di risparmio energetico quando leggi. Le norme del regolamento imponevano di rendere il racconto \"fruibile in pdf da qualunque dispositivo\", non fanno accenno al fatto che uno possa stamparselo (per di pi\u00f9 disattivando i colori e \"pretendendo\" di giocare lo stesso). Non diamo troppe colpe all'autore, quando tutto ci\u00f2 che ha fatto \u00e8 stato attenersi alle regole."
    ],
    [
        "143388",
        "sephirot0",
        "Gabriele forse mi stai fraintendendo, non sto dando colpe a nessuno. Ho semplicemente espresso un mio parere su di una cosa, che tra l'altro non ha modificato la mia valutazione al corto.Il fatto che mi sia piaciuta la storia, ma che non abbia capito il regolamento o che ci sia poca interattivit\u00e0...questi fattori s\u00ec, hanno interagito con la mia valutazione"
    ],
    [
        "143398",
        "Zakimos",
        "Ecco le valutazioni della triade su Macchine Mortali!ANIMA DI LUPOLa prima impressione di questo Corto \u00e8 stata senz'altro positiva. Forse ingannato dai bei colori ho pensato: \"Da quale mente diabolica \u00e8 scaturita questa struttura?\"Poi ho cercato di giocarci.Se non ho capito male, l'autore misterioso ha messo al posto del link ipertestuale sul numero del rimando una frase colorata che ci indica ci\u00f2 che dobbiamo leggere nel paragrafo successivo: la sola sezione dello stesso colore. Molto ingegnoso (non unico nel suo genere tra i Corti, ad esempio nel 2014 Apologeta e gpet74, pur mantenendo i numeri, misero i link a tutta la frase del rimando nei loro Corti Liberami disse l'uomo e Guerre Civili.)Soltanto che cos\u00ec facendo non si capisce niente.Questo perch\u00e9 l'autore ha spezzato la trama in tre parti e non vuole farci seguire sempre il solito colore. Nel Regolamento ci dice espressamente: \"Al momento della scelta, l'unica regola da seguire \u00e8 che non \u00e8 possibile scegliere un'opzione dello stesso colore della sezione che hai appena letto.\"La potenza \u00e8 nulla senza controllo.Non \u00e8 la prima volta che scrivo questa \"citazione\" ai Corti ma d'altronde calza a pennello anche in questo caso. Un'intelligenza superlativa, un ottimo spunto davvero, non riesce a essere veicolato nei canali giusti e si disperde come vento tra i campi in primavera, risultando un puro meccanismo fine a se stesso.Se ho appena letto cosa sta facendo il tecnico di campo (Colore NERO) devo scegliere, nel solito paragrafo, o il ROSSO o L'AZZURRO. Se scelgo per esempio il ROSSO,\u00a0 nel paragrafo successivo andr\u00f2 a leggere cosa sta facendo l'infiltrato (che \u00e8 abbinato al ROSSO), di cui per\u00f2 non sapevo nulla perch\u00e9 prima non ho letto delle sue azioni, prima ho letto il NERO. Intuitivamente uno potrebbe pensare di limitare l'andamento a due colori, cio\u00e8 per esempio scegliere sempre una volta il ROSSO e la volta dopo il NERO, poi ancora il ROSSO e poi il NERO e via dicendo ma anche cos\u00ec la trama risulta frammentata. Quindi tanto vale perdersi tra i paragrafi del Corto, come di fatto VUOLE l'autore. Lui ha costruito appositamente una trama spezzettata e divisa fra i tre componenti del gruppo di Ermanno donando al Corto una longevit\u00e0 eccezionale, questo bisogna dirlo subito.Le vicende personali e del passato dei tre personaggi si intrecciano con il problema presente (la ricerca della formula giusta) in una matassa apparentemente inestricabile.Dopo aver giocato un po' regolarmente, quello che ho (realmente) fatto, alla fine, \u00e8 stato leggere alla rinfusa il Corto per captare qua e l\u00e0 le info.Non dico che non mi sia piaciuto ma l'immedesimazione \u00e8 un'altra cosa.Quindi il vero punto cruciale sul quale mi sono arrovellato per giorni \u00e8: quanto premiare questo sistema di gioco certamente caratteristico e stimolante ma inefficace nella pratica (oltretutto da stampare per forza a colori, se qualcuno volesse giocarci su carta)?Secondo me la storia andava semplificata, non nella trama, quella \u00e8 gi\u00e0 abbastanza semplice cos\u00ec ma nella giocabilit\u00e0 mettendo dei paletti pi\u00f9 fissi qua e l\u00e0 per dare al lettore qualche punto di riferimento ogni tanto.Magari inserendo dei bivi classici, sacrificando un po' lo stile scelto. Non mi addentro troppo nelle soluzioni perch\u00e9 comunque \u00e8 molto chiara l'impostazione che si \u00e8 voluta dare al Corto e non \u00e8 che ora posso mettermi qui a stravolgerlo per\u00f2 resta il fatto che la difficolt\u00e0 nell'affrontarlo rimane.Molto bello invece l'inganno totale degli enigmi, completamente assenti, e lo stile di scrittura, avvolgente, da autore navigato.Concludendo, faccio i complimenti all'autore per la sua opera perch\u00e9 \u00e8 comunque un buonissimo Corto!LORD AXIMIl Corto \u00e8 spiazzante per quanto riguarda il comparto regolamentare. Sperimentale e innovativo, secondo me siamo davanti a un sistema che, con le dovute modifiche, pu\u00f2 essere utilizzato in altre opere in futuro. Con alcuni accorgimenti, per\u00f2, perch\u00e9 cos\u00ec come si presenta il Corto desta in me una certa difficolt\u00e0 di approccio. Probabilmente \u00e8 un sistema, quello dei tre personaggi nello stesso paragrafo, che necessita di una stesura molto pi\u00f9 lunga di un Corto per poter consentire anche dei bivi narrativi significativi. Immagino ad esempio paragrafi dove non tutti e 3 i punti di vista vengano sviscerati. In Macchine Mortali di fatto si ha la sensazione di leggere solo alcuni spezzoni senza davvero agire: mi sono sentito spaesato.Lo sviluppo della storia \u00e8 interessante e lo stile molto gradevole, seppur con qualche refuso. Il contesto \u00e8 interessante e originale, essendo ambientato in campagna. Mi sfugge un po\u2019 la logica del sottrarre talune verdure, ma non altre.Di certo \u00e8 un Corto che non passa inosservato.ZAKIMOSTrollata epocale o sperimentazione pura? Forse un pochino di entrambi. Il concorso dei corti \u00e8 l\u2019occasione perfetta per tentare strade particolari e mettere sotto stress meccaniche da riutilizzare in altri frangenti. Non ci \u00e8 dato sapere per il momento se l\u2019autore misterioso ha partorito le Macchine Mortali per quel motivo o se ha voluto solo divertirsi: quel che \u00e8 certo \u00e8 che l\u2019idea dei \u201cparagrafi idra\u201d \u00e8 veramente interessante e non mi stupirebbe trovarla presto in qualche opera che utilizzi protagonisti multipli. Neanche a farlo apposta, io stesso ho giocherellato in passato con idee simili per ridurre il numero di paragrafi, ma mai mi sarei sognato di creare un qualcosa di cos\u00ec intrecciato e complesso. Tuttavia come dicevo \u00e8 giusto cos\u00ec: questo \u00e8 uno stress test, un esperimento estremo per vedere quanto la meccanica (e la pazienza del lettore) possono reggere. Oppure, ripeto, l\u2019autore ha solo voluto farsi delle grandi risate, come dimostra il fatto che il corto sia in sostanza privo di gameplay e con addirittura degli elementi gioco fasulli.L\u2019idea alla base dell\u2019intreccio \u00e8 cos\u00ec folle da rendere la lettura magnetica e accattivante, oltre che in tema. Sotto il profilo della gara non c\u2019\u00e8 storia rispetto agli altri racconti visti finora, ma penso che l\u2019autore ne fosse consapevole.\u00a0 Da quel punto di vista un po\u2019 mi spiace non aver visto questa struttura di gioco applicata a un corto \u201cfunzionante\u201d, sarebbe potuto venir fuori qualcosa di molto interessante."
    ],
    [
        "143443",
        "fbrzvnrnd",
        "L'idea \u00e8 intrigante ma ci sono troppi 'per\u00f2' che ne annullano la potenzialit\u00e0. Il primo \u00e8 che i diversi nuclei narrativi dipendono l'uno dall'altro, saltando ad un nuovo nucleo narrativo ci sono riferimenti ad azioni avvenute nel modulo precedente che - per regolamento - non posso aver letto. I singoli nuclei narrativi, a mio parere, avrebbero dovuto essere legati tra di loro, ma autosufficienti a livello di fabula e intreccio. Il secondo problema \u00e8 che non c'\u00e8 motivo per il salto: perch\u00e9 devo saltare da un personaggio all'altro? Manca una giustificazione narrativa per l'intero gioco. Il terzo \u00e8 la povert\u00e0 dei bivi disponibili, che non \u00e8 sopperita, per i motivi che dicevo sopra, dai salti liberi tra capitolo e capitolo. Aggiungo anche che il regolamento non \u00e8 particolarmente chiaro. Resta l'idea della multinarrazione che IMHO \u00e8 ottima, ma da sviluppare ancora e diversamente."
    ],
    [
        "143448",
        "DarkSeed",
        "Ecco la mia valutazione di\"Macchine mortali\".PLUS+ Molto intrigante l'idea di avere 3 personaggi di cui si pu\u00f2 leggere la relativa sezione in ogni paragrafo.+ A dispetto dell'introduzione dove sembra che il tema sia goliardico, quasi una presa in giro, il tono del corto \u00e8 invece molto serio e in certi momenti risulta davvero efficace.MINUS- Quando leggo ho bisogno di massima immersione: leggere di Nonno Gino, Gennariello e trattori senzienti avidi di cipolle e zucchine mi ha fatto scendere la catena ancor prima di iniziare.- La regola di non poter leggere al paragrafo successivo la sezione relativa al personaggio che ho scelto \u00e8 senza senso: vanifica la bella idea dei 3 profili e rende il corto ingiocabile.- L'impaginazione \u00e8 approssimativa, numerosi refusi, ci sono 2 paragrafi irraggiungibili (12 e 26) con rimandi a paragrafi fantasma (75 e 102).- Il conflitto tra la superficialit\u00e0 del tema portante e la seriet\u00e0 con cui poi invece viene narrata la vicenda \u00e8 spiazzante. Aggiunge disagio e mi ha tolto ancor di pi\u00f9 la voglia di leggere.- Non c'\u00e8 alcun vero elemento di scelta n\u00e9 di gameplay, \u00e8 semplicemente un racconto diviso in 3 e spezzato in paragrafi.CONCLUSIONE\"Macchine mortali\" \u00e8 un corto che non sono proprio riuscito a digerire. Un'idea originale e interessante \u00e8 annichilita da una tematica apparentemente goliardica (ma poi narrata in modo serio) e da un regolamento senza senso.Superato il fastidio iniziale per un incipit che sembra stato partorito senza alcuna dedizione, giusto per partecipare al concorso, e ignorato il regolamento che rende il corto ingiocabile, ho letto le vicende dei 3 protagonisti in 3 partite differenti, dove peraltro non devo effettuare alcuna scelta reale n\u00e9 ho elementi effettivi di gameplay.Confesso di aver letto il corto pi\u00f9 per inerzia che per reale interesse, la trama non \u00e8 avvincente e non giustifica la complessit\u00e0 di avere 3 personaggi differenti con le vicende intrecciate.Peccato perch\u00e9 l'idea di base era potente e ci sono momenti della narrazione in cui ho percepito vero pathos narrativo: categorizzo questo corto come il risultato molto svogliato di un autore che ha capacit\u00e0 e che, applicandosi con reale entusiasmo alla scrittura, potrebbe creare qualcosa di davvero ottimo!Analisi e voto inviati a Zakimos"
    ],
    [
        "143449",
        "DarkSeed",
        "Il grafo di\"Macchine mortali\"(33 paragrafi).Interattivit\u00e0:15,2%(5 bivi)Mortalit\u00e0:0%(0 morti)"
    ],
    [
        "143455",
        "GGigassi",
        "fbrzvnrnd ha scritto:perch\u00e9 devo saltare da un personaggio all'altro? Manca una giustificazione narrativa per l'intero gioco.Per me non sarebbe nemmeno servita una giustificazione narrativa, a patto per\u00f2 che ci fosse un po' di vera interattivit\u00e0"
    ],
    [
        "143456",
        "GGigassi",
        "DarkSeed ha scritto:ci sono 2 paragrafi irraggiungibili (12 e 26) con rimandi a paragrafi fantasma (75 e 102).alcuni utenti li hanno considerati easter eggs e li hanno anche apprezzatiInquietantissimo il grafo tutto dritto"
    ],
    [
        "143802",
        "Adriano",
        "Innanzitutto ringrazio tutti coloro che hanno letto e votato Macchine mortali.Vi rubo qualche minuto prezioso per cercare di spiegare cosa mi \u00e8 venuto in mente nello scrivere un corto... cos\u00ec.Volevo intanto dire che Macchine mortali \u00e8 stato scritto per sperimentare un nuovo approccio nella struttura di un racconto a bivi: volevo uscire fuori da solito \u201cscegli A o B\u201d, creare qualcosa di diverso, di stravagante. E poi era un test utile anche alla luce di un probabile futuro librogame. Inutile dire che l\u2019esperimento \u00e8 andato male, ma non me ne rammarico. Sono soddisfatto e spero di riuscire a spiegarvi il perch\u00e9.Qui volevo condividere con voi i motivi delle mie scelte.CAMBIO PUNTI DI VISTASpoilerLa domanda che vi siete fatti tutti: perch\u00e9 costringere il lettore a cambiare punto di vista?Perch\u00e9 ci succede continuamente nella vita di tutti i giorni, semplice. \u00c8 una meccanica cos\u00ec frequente che neanche ci facciamo caso.Mai fattozappingin vita vostra? Credo sia una cosa talmente frequente che tutti l\u2019abbiano fatto. E cos\u2019\u00e8 lo zapping se non un saltare da una cosa all\u2019altra, da un punto di vista ad un altro?Altra scena: sono seduto davanti alla tv, mentre mia figlia sta giocando con una bambola. Guardo la tv e mi sono perso per sempre un sorriso di mia figlia. Guardo mia figlia: ora ho potuto vedere una sua smorfia nei confronti della bambola, ma mi sono perso per sempre alcune immagini di un servizio alla tv. Poi guardo di nuovo il servizio e mi perdo la faccia arrabbiata di mia figlia. Cosa sto facendo se non saltare da una cosa ad un\u2019altra?Altra scena: sto cucinando, quindi sono concentrato sui fornelli. In tv c\u2019\u00e8 la partita di calcio Italia-Brasile. Il telecronista alza la voce, l\u2019Italia ha segnato. Mi allontano dai fornelli per guardare il gol, l\u2019esultanza e i replay (dimenticandomi dei fornelli per qualche secondo). Poi sento qualcosa friggere: oh cavolo, si sta per bruciare, quindi ignoro la tv e nei successivi due minuti mi dedico a pentole e padelle. Poi squilla il telefono: \u00e8 urgente, quindi lascio sia fornelli che tv per parlare al telefono. Non \u00e8 saltare da una cosa all\u2019altra? Quando faccio A (fornelli) non mi concentro in B (tv), se mi concentro in C (telefonata) mi perdo sia A che B.Altra scena: l\u2019addetto alla sicurezza, sul monitor, ha 4 immagini diverse sullo stesso schermo: pu\u00f2 saltare con gli occhi dall\u2019uno all\u2019altro mentre controlla tutto lo stabile.Ci sono migliaia di esempi del genere nella nostra vita. Saltiamo da una cosa all\u2019altra senza farci caso, spesso \u00e8 un meccanismo spontaneo.Il corto voleva provare a dare una prospettiva diversa dalla solita \u201cfai A o fai B?\u201d. Voleva provare \u201cvuoi vedere A o vuoi vedere B?\u201d.Chiamatelo drone, chiamatela mosca, chiamatelo uccello, chiamatelo Dio, chiamatelo addetto alla sicurezza che guarda una videocamera... Il corto voleva provare a farvi mettere nei panni di qualcosa di \u201cesterno\u201d, \u201cimpersonale\u201d, facendovi giocare con cosa volevate vedere. \u00c8 come se con un drone vi avvicinavate al tecnico di campo per vedere cosa faceva, poi decidevate di spiare l\u2019addetto alla sicurezza (tramite una microcamera impiantata nella sua tuta), e poi decidevate di controllare il tecnico di laboratorio (tramite webcam). Spero che questo esempio possa far capire che il cambio di punti di vista non \u00e8 poi cos\u00ec astruso. Nell\u2019epoca digitale non ci vedrei niente di strano, e nella mia testa il ragionamento filava mentre scrivevo il corto...Per\u00f2 sicuramente sono stato carente io nell\u2019esporvi questo nuovo approccio. Un errore che ho commesso, se devo essere sincero, \u00e8 stato l\u2019inserimento dei pensieri in corsivo: se il punto di vista \u00e8 esterno, come cavolo faccio a penetrare nei pensieri? Per\u00f2 era un artificio che ci poteva anche stare. Infelice si, ma non un errore da taglio delle mani.Certo, direte voi: come lo giustifichi il cambio forzato di punto di vista? Chi mi obbligherebbe a cambiare punto di vista nella realt\u00e0? Lo so, il regolamento vi ha obbligato a farlo, ma era un artificio che ritenevo qualcosa di \u201csuperiore\u201d, un dato di fatto da prendere per buono.Quando guardate una partita di calcio, spesso appaiono i replay. \u201cCavolo, chi mi obbliga a distogliere l\u2019attenzione dal campo per guardare un replay di cui non mi frega nulla?\u201d. Qualcosa di superiore: la regia.Siete al cinema, la scena \u00e8 trascinante, la tensione \u00e8 alle stelle. Poi l\u2019intervallo. \u201cCavolo, chi mi obbliga a prendermi 10 minuti di pausa, che non volevo?\u201d. Qualcosa di superiore: la direzione.Siete su Youtube a guardare un video, quando appare una pubblicit\u00e0 di 30 secondi. Saltiamo a piedi pari la pubblicit\u00e0, ma chi ci ha obbligato a distogliere l\u2019attenzione dal video? Qualcosa di superiore: scelte di Youtube.Cos\u00ec avviene in migliaia di attivit\u00e0 che facciamo nella vita. E cos\u00ec ho provato a far avvenire nel corto, basandomi sul concetto (reale) che in troppe occasioni siamo obbligati a fare qualcosa che non pensavamo di fare (o che non volevamo fare). Nel nostro caso, il cambio di punti di vista.ASSENZA DI SCELTESpoilerLo so, guardando il grafo tutto dritto la realt\u00e0 sembra preoccupante (= nessuna scelta), ma in realt\u00e0 io ci vedo tantissime scelte in questo corto. Certo, se per \u201cscelta\u201d intendete un\u2019azione, allora avete ragione. Ma se per scelta intendiamo anche altro, il corto ne \u00e8 pieno zeppo. Forse non ci facciamo caso, ma siamo sicuri che nella vita di tutti i giorni ogni cosa che facciamo sia realmente una scelta?Esempio (tratto dalla mia vita reale): oggi \u00e8 marted\u00ec. Io so gi\u00e0 da adesso cosa dovr\u00f2 fare domani. Sveglia almeno alle 6:45, preparare la pappa ai gatti (senn\u00f2 quando torno la sera trovo tutto distrutto), pulire le sabbie (senn\u00f2 casa puzza), preparare il pranzo (senn\u00f2 non si mangia), farsi la doccia (che faccio, esco sporco?) e vestirsi (non posso certo uscire in pigiama\u2026). Fare il tragitto a piedi fino a stazione, prendere l\u2019unico treno utile delle 7:51 (senn\u00f2 non arrivo in tempo a lavoro), arrivare a Roma alle 8:35, entrare a stazione, prendere il sottopassaggio (la strada pi\u00f9 veloce) per prendere la coincidenza delle 8:46 ed essere a lavoro alle 9:00.Guardate quante cose, tutte avvenute in 2 ore e un quarto di vita. Ho compiuto qualche scelta secondo voi? La risposta \u00e8no.Altro esempio: mentre sono sul treno per Roma, qualsiasi cosa io faccia sto andando sempre a Roma. Che io dorma, legga, scriva, guardi il panorama dal finestrino o ripensi ad un film visto, non posso cambiare la realt\u00e0: il mio treno sempre a Roma arriva! Quello che posso scegliere \u00e8 cosa fare nel frattempo.Le mie scelte non influiscono sul viaggio.Allo stesso modo, il corto ha una storia ben definita, che non cambia. Noi non influiamo sulla storia (cos\u00ec come io non influisco sul percorso del treno che prendo), ma possiamo decidere cosa vogliamo guardare (cos\u00ec come io decido cosa guardare/fare mentre viaggio).Quindi, anche in questo caso, mentre scrivevo mi sembrava di descrivere qualcosa di estremamente reale, perch\u00e9 anche stavolta \u00e8 cos\u00ec che \u00e8 fatta la nostra vita: sono poche le scelte che facciamo veramente, se ci pensiamo con attenzione, il resto \u00e8 routine o doveri che cos\u00ec sono e cos\u00ec devono essere, a meno di non voler fare delle stupidaggini apposta. Certo, se nostra figlia esce da scuola alle 16:00, possiamo anche decidere di non andare a prenderla per andare a fare una gita al lago, ma la chiameremmo scelta? Non credo. La questione \u00e8 che in tantissime cose della nostra vita noi non abbiamo scelta. Ed \u00e8 questo che ho voluto provare a narrare nel mio corto. E quando non devi fare scelte che influenzano l\u2019azione, cosa puoi fare? Semplice: arricchire il tuo tempo facendo qualcosa. Nel caso del viaggiatore, leggere, ascoltare musica, pensare, ecc. Nel caso del corto, approfondire la personalit\u00e0 dei personaggi.Nel corto, quindi, ho provato a farvi conoscere i personaggi coinvolti nella storia, mostrandovi un pezzo per volta frammenti della loro personalit\u00e0.Quindi, sia la scelta di cambiare i punti di vista che quella di ribaltare il concetto di \u201cscelta\u201d le ho prese basandomi su esperienze della vita reale, su cose che avvengono regolarmente nella nostra vita di tutti i giorni.Ammetto che \u00e8 stato un azzardo, e sapevo che non potevo puntare al primo posto, ma come ci insegna \u201cLa grande opera\u201d non sempre si gareggia per vincere: spesso si gareggia per sperimentare, per mettersi alla prova, per tentare strade inesplorate.Personalmente, poi, ho gareggiato per dimostrare a me stesso di non essere finito, di avere ancora qualche idea nel cilindro sebbene abbia fatto di tutto per bruciare met\u00e0 della mia vita.Veniamo ad altri due aspetti del corto.TramaSpoilerPotr\u00e0 sembrare che il tono inizialmente scanzonato sia stato buttato l\u00ec a casaccio, che un po\u2019 tutto il corto sembri un tentativo svogliato di partecipare a questa edizione dei corti, ma vi giuro che non \u00e8 cos\u00ec.Il corto \u00e8 stato scritto in una manciata di giorni, ma a livello concettuale ha richiesto settimane e settimane di pianificazione a pi\u00f9 livelli.Si, lo ammetto, trattori che vengono dal futuro per raccogliere zucchine e cipolle non sono il massimo del pathos, ma ho voluto creare qualcosa di immediato, anche considerando i pochissimi giorni a disposizione. Non c\u2019era il tempo materiale per creare storie pi\u00f9 profonde, e per certi versi ho puntato sul non-sense.Scelta infelice? Sicuramente. Ma alcune scene sono tratte dalla vita vera:-\u00a0 la storia dell\u2019addetto al laboratorio \u00e8 ispirata ad una mia vecchia conoscenza;-\u00a0 la morte di John \u201cThe bull\u201d Malder \u00e8 dedicata ad un mio caro amico (un ragazzo che sembrava indistruttibile, ma che \u00e8 stato piegato da una malattia che gli ha bloccato la schiena, cos\u00ec come l\u2019indistruttibile John Malder \u00e8 stato ammazzato da uno dei trattori);-\u00a0 il passato di Stefano \u00e8 autobiografico;-\u00a0 il modo in cui Ermanno vede Stefano \u00e8 lo specchio di come io vedo un mio collega istruttore.Insomma, ho cercato di mettere in questo corto tanti piccoli dettagli tratti dalla vita vera, ma probabilmente non sono stato bravo abbastanza da far appassionare voi lettori.Tra l\u2019altro, il corto \u00e8 pieno di tanti passaggi veri, autentici, per i quali ho impiegato ore per documentarmi (sebbene io abbia fatto Agraria alle superiori, sono passati davvero troppi anni per ricordarmi alcuni argomenti...):-\u00a0 tanti dettagli agronomici (tipo la struttura del terreno);-\u00a0 la procedura di analisi della terra (mi sono ri-studiato la materia tramite i video su Youtube);-\u00a0 le coordinate al par. 8 sono reali: rappresentano tre capannoni in territorio americano. Ci ho messo un sacco di tempo per trovarli, e per farlo \u00e8 come se avessi viaggiato realmente in quei territori;e tanti altri sparsi qua e l\u00e0Easter egg (?)SpoilerAlcuni di voi li hanno chiamati cos\u00ec. Non so come vadano chiamati: a me piace chiamarli \u201cscene extra\u201d.Sono paragrafi che non influiscono sulla storia, ma mostrano comunque qualcosa. Nel dettaglio:-\u00a0 par. 12: flash-forward dei tre protagonisti della prima parte del racconto (per il tecnico di campo \u00e8 il flash-forward della sua morte);-\u00a0 par. 26: una serata di Ermanno, successiva o contemporanea agli eventi narrati.A cosa servono? Semplicemente a svelare alcuni dettagli della loro vita, per approfondire la loro conoscenza.Se non vengono letti non cambia nulla ai fini della storia.Nei miei racconti inserisco da sempre paragrafi di questo tipo, e solitamente lo faccio per coloro che amano questi extra, coloro che mappano i libri alla ricerca di paragrafi nascosti. La cosa che non sapevo \u00e8 che potessero essere considerati degli errori di progettazione, e anche gravi...Credo comunque di averli camuffati a dovere, inserendo dei numeri di uscita (non potevo certo lasciarli senza numeri di uscita, altrimenti sarebbero stati subito riconoscibili...), e ovviamente non potevo mettere numeri di uscita congrui (altrimenti chi li avrebbe cliccati avrebbe pensato davvero ad un errore di progettazione... e forse lo sarebbe stato), per cui gli ho dato numeri fittizi come 75 e 102, che avrebbero subito svelato la loro natura.Credo che l\u2019industria cinematografica ci campa alla grande con i contenuti speciali. Per dire, l\u2019anno scorso sono andato al cinema a vedermi Venom: circa 2 ore di film se non ricordo male. Tra un paio d\u2019anni uscir\u00e0 il dvd con 3 ore di film (versione integrale), di cui 1 ora di scene tagliate. Quando uscir\u00e0 non potr\u00f2 che esserne felice, perch\u00e9 ci saranno bonus preziosissimi (scene tagliate, interviste, making of, ecc.). Non riuscirei a chiamarli \u201cerrori\u201d, sono semplici bonus che arricchiscono la storia che ho visto al cinema.Mi piace citare quello che \u00e8 uno degli esempi pi\u00f9 belli in tal senso. Nella versione integrale de \u201cL\u2019ombra dello scorpione\u201d (Stephen King) il capitolo 38 \u00e8 un gigantesco insieme di easter egg, alcuni lunghi quasi quattro pagine, alti appena due righe. Eccone uno:Milton Craslow, allevatore di Harding County, nel New Mexico, fu morsicato da un serpente a sonagli e mor\u00ec mezz\u2019ora dopo.Due righe micidiali, che descrivono la morte di uno sconosciuto in un luogo mai toccato dalla storia del libro. Tra l\u2019altro \u00e8 una morte completamente slegata con la trama del libro. Verrebbe da commentarla con \u201cE chissenefrega!\u201d. Eppure sono un piccolo tocco che rendono la storia un po\u2019 pi\u00f9 completa. Cambiava qualcosa se queste due righe non ci fossero state? No. Eppure la morte di Milton Craslow rimarr\u00e0 per sempre scolpita nella mia mente.Insomma, quando qualcosa non va per il verso giusto la colpa \u00e8 sempre dello scrittore, che non \u00e8 stato bravo a sufficienza a trasmettere quello che voleva.Ma vi giuro che in Macchine mortali ho messo tanta passione, e tanto coraggio nel voler sperimentare qualcosa di cos\u00ec inusuale.Da parte mia, posso affermare che l\u2019esperimento \u00e8 riuscito.Spero solo che queste mie righe possano gettare una luce diversa sul racconto, che sicuramente non sar\u00e0 tale da potergli dare un 8, ma magari sar\u00e0 sufficiente per farlo rivalutare alla luce delle considerazioni che mi frullavano in testa mentre lo immaginavo e lo scrivevo.Grazie ancora a tutti per averlo letto, e per la pazienza con cui avete letto questi miei ultimi vaneggiamenti."
    ],
    [
        "143804",
        "djmayhem",
        "Bravo adri, la passione che hai messo \u00e8 assolutamente evidente"
    ],
    [
        "143807",
        "sancio",
        "Complimenti Adriano, per il coraggio di sperimentare e per l'impegno che ci hai messo. La pi\u00f9 bella sorpresa per me \u00e8 stata sicuramente vederti ancora tra gli autori dopo la lunga assenza sul forum."
    ],
    [
        "143808",
        "DarkSeed",
        "Caro Adriano... che dire... Sono francamente molto colpito.Mai mi sarei aspettato che dietro a un corto che mi aveva fatto solo intravedere le sue potenzialit\u00e0, ma che mi aveva purtroppo deluso nella lettura, ci fosse tutto questo.Al di l\u00e0 di tutto, e non conoscendoti, quello che mi ha toccato profondamente \u00e8 la percezione che nella scrittura del racconto e nella partecipazione al concorso ci sia una sorta di rivalsa nei confronti d'una realt\u00e0 che non \u00e8 quella che avresti voluto.Ecco, non voglio spendere troppe parole per non diluire il senso del mio messaggio: sappi che in questo post mortem mi hai veicolato tutta l'emozione che non avevo ricevuto dal corto.Detto questo, concludo augurandomi che tuscelgadi sviluppare con calma tutti i concetti e le idee che hai espresso qui, in un racconto o libro pi\u00f9 ampi.Sar\u00e0 un'opera che legger\u00f2 con enorme interesse e piacere."
    ],
    [
        "143829",
        "Zakimos",
        "Bentornato, Adriano. C'\u00e8 un grande bisogno di gente come te nel settore :-). Non dimenticher\u00f2 mai che a farmi ri-appassionare al genere dopo tanti anni \u00e8 stato proprio il tuo Progetto Mortale, dopotutto."
    ],
    [
        "143838",
        "GGigassi",
        "un \"dietro le quinte\" molto interessante, che rivela come questo Corto sia ilTrue Pathdell'edizione 2019. Al di l\u00e0 delle altre considerazioni, ci vedo anche una riflessione sul genere: alla fin fine, la libert\u00e0 che ti d\u00e0 l'autore di un librogame \u00e8 solo apparente, pu\u00f2 mettere tutti i bivi e le scelte che vuole ma ti far\u00e0 finire sempre dove vuole lui. Magari solo per questioni di spazio o di impostazioni editoriali o di altri motivi che esulano dalla sua creativit\u00e0 ma sono imposti anche a lui. Anche il fumettista Moreno Burattini aveva criticato questo aspetto in una sua storia a bivi di Cattivik, e d'altra parte anch'io da ragazzino me ne accorsi preferendo di gran lunga i giochi di ruolo (dove se non hai la chiave giusta o l'incantesimo previsto puoi sempre cavartela in qualche altro modo).Il discorso della telecamera per\u00f2 trasmette una sensazione di freddezza incredibile, il lettore capisce effettivamente di non avere alcun impatto sullo svolgimento della storia, a cui pu\u00f2 solo assistere da punti di vista diversi. Il che \u00e8 proprio quello che volevi trasmettere e forse alla fine hai ragione tu: se devo portare il lettore da A a B tanto vale togliere tutti gli orpelli tipici dei librogame e rendere manifesta l'illusione di poter influire sulla trama. Ma mi rendo conto che il discorso \u00e8 molto complesso."
    ],
    [
        "143861",
        "gabrieleud",
        "Adriano ha scritto:Alcuni di voi li hanno chiamati cos\u00ec. Non so come vadano chiamati: a me piace chiamarli \u201cscene extra\u201d.Sono paragrafi che non influiscono sulla storia, ma mostrano comunque qualcosa. Nel dettaglio:-\u00a0 par. 12: flash-forward dei tre protagonisti della prima parte del racconto (per il tecnico di campo \u00e8 il flash-forward della sua morte);-\u00a0 par. 26: una serata di Ermanno, successiva o contemporanea agli eventi narrati.A cosa servono? Semplicemente a svelare alcuni dettagli della loro vita, per approfondire la loro conoscenza. Se non vengono letti non cambia nulla ai fini della storia.Nei miei racconti inserisco da sempre paragrafi di questo tipo, e solitamente lo faccio per coloro che amano questi extra, coloro che mappano i libri alla ricerca di paragrafi nascosti. La cosa che non sapevo \u00e8 che potessero essere considerati degli errori di progettazione, e anche gravi...A me sono piaciute quelle scene extra. (S\u00ec, gli Easter Eggs sono una cosa diversa, \u00e8 meglio la tua definizione.)Non ho pensato che fossero errori di progettazione, sapevi benissimo che non si poteva arrivarci e lo hai fatto apposta. Un errore di progettazione \u00e8 quando inserisci un paragrafo irraggiungibile, ma lo hai scritto pensando che il lettore potesse arrivarci. O quando una certa concatenazione di paragrafi porta ad un caso imprevisto dalle regole, o ad un discontinuum degli eventi."
    ],
    [
        "143906",
        "\u00bf\u201e\u00e3\u00df\u00ea\u00aa\u00a7\u00ac",
        "Io ho scritto un racconto tempo fa in cui c'\u00e8 un doppio punto di vista di due personaggi sviluppato contemporaneamente, rappresentato dal foglio diviso in due colonne (nel mio caso la storia comincia col solo primo personaggio, poi nella parte centrale del racconto c'\u00e8 l'incontro col secondo personaggio e da quel momento i pensieri di entrambi vengono presentati contemporaneamente col sistema della doppia colonna, e infine l'ultima parte del racconto si chiude col solo secondo personaggio). Questo corto me l'ha ricordato molto.Ribadisco quello che ho scritto nella mia recensione. L'idea del corto \u00e8 geniale e potenzialmente rivoluzionaria! Pu\u00f2 benissimo essere affinata e sfruttata per futuri corti/librigame.Ribadisco anche il \"peccato\" per la mancata opportunit\u00e0 di inserire enigmi legati al cambio di punto di vista, ma capisco che non era questo il tuo intento.Questo corto non poteva che essere tuo: in \"True path\" hai creato la struttura pi\u00f9 complessa di sempre per un librogame (in cui \u00e8 impossibile vincere), e qui la struttura pi\u00f9 semplice di sempre (in cui \u00e8 impossibile perdere)!"
    ],
    [
        "143917",
        "GGigassi",
        "\u00bf\u201e\u00e3\u00df\u00ea\u00aa\u00a7\u00ac ha scritto:Io ho scritto un racconto tempo fa in cui c'\u00e8 un doppio punto di vista di due personaggi sviluppato contemporaneamente, rappresentato dal foglio diviso in due colonnein un romanzo che si intitola (mi pare) Hell of a Woman alla fine c'\u00e8 un meccanismo simile quando al protagonista si sdoppia la personalit\u00e0 e a ogni riga cambia la visuale."
    ]
]