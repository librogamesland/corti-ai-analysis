[
    [
        "116261",
        "Prodo",
        "Eccoci pronti con l'ottavo racconto in gara. Da oggi potrete leggerlo e giudicarlo: le votazioni sono aperte fino alle ore 23:59 del 17 Aprile 2016 e dovranno essere composte da un giudizio motivato e da un voto numerico.Canto ElficoVi ricordo che questo \u00e8 il primo dei racconti in gara cui \u00e8 stata allegata anche un'immagine di accompagnamento, che andr\u00e0 pertanto votata a parte rispetto al racconto nell'ambito dell'apposito concorso per illustratori. Non dimenticate perci\u00f2 di esprimere un doppio voto (vi rammento che la qualit\u00e0 del corto e quella dell'illustrazione vanno giudicate SEPARATAMENTE)Buona lettura e buon concorso a tutti.Ultima modifica di:ProdoApr-11-16 06:49:05"
    ],
    [
        "116263",
        "Charles Petrie-Smith",
        "Mmmmm...Le Pietre magiche di Shannara e la Canzone mischiati. Con l'aggiunta de I doni della morte."
    ],
    [
        "116266",
        "EGO",
        "L'elfa dell'illustrazione \u00e8 chiaramente Aloona.EDIT: tra lo spudorato fanservice dell'introduzione e questa frase:Kiran possiede 25 Punti Vita (abbreviati in PV), il cui significato \u00e8 piuttosto ovvio.l'autore mi sta ruffianando che pi\u00f9 non potrebbePer\u00f2 non c'\u00e8 un registro, n\u00e9 esso viene menzionato in un regolamento che pure ti dice \"prendi nota di...\". Come mai? Quella mezza pagina sarebbe bastata..."
    ],
    [
        "116278",
        "GGigassi",
        "Incipit molto interessante (anche se dal commento di Charles Petrie-Smith deduco che non \u00e8 originalissimo... io ho colto solo le citazioni da Lupo Solitario!). Vediamo com'\u00e8 il Corto in s\u00e8.Il disegno francamente mi sembra bruttino."
    ],
    [
        "116283",
        "GGigassi",
        "Finito.E vinto.O sono stato molto fortunato o io e l'autore ragioniamo in maniera molto simile.Lo riprovo con calma ma mi sono gi\u00e0 fatto un'idea chiara del voto da dare."
    ],
    [
        "116284",
        "EGO",
        "Wow.Wow.Questo \u00e8, bene o male, il Corto che mi sarei aspettato di vedere partecipare (e, probabilmente, vincere), nelle prime 2-3 edizioni del concorso. Solo che, allora e fino ad oggi, i paletti del concorso erano fatti appositamente per evitare che uscisse un Corto di questo genere (NO AL FANTASY!! LIMITE DI PARAGRAFI!!)E quindi, ahim\u00e9, bisogner\u00e0 tenere conto, in fase di valutazione, del tempo trascorso da allora ad oggi, quando il pi\u00f9 ovvio dei Corti riesce finalmente ad essere candidabile.Sar\u00f2 banale, sar\u00f2 conservatore, sar\u00f2 un matusa avverso al progresso e all'innovazione, abbarbicato al vecchio, difensore dell'obsoleto e del prevedibile.Per\u00f2.Se il Corto pi\u00f9 scontato, col titolo pi\u00f9 scontato, riesce ad interessarmi e compiacermi come non c'\u00e8 riuscito nessun altro finora in questa edizione, \u00e8 davvero tutto a mio carico?O sar\u00e0, magari, che nonostante i browser, gli ebook, Youtube, i link, la funzione ricerca all'interno del testo - senza tutto questo, dico, sar\u00e0 che un buon vecchio racconto-game cartaceo, spudoratamente fantasy, senza caratteristiche \"rivoluzionarie\", senza valori di produzione da paura, senza scervellamenti e furbate e finali irraggiungibili onestamente, pu\u00f2 ancora essere molto buono?Questa \u00e8 una delle pi\u00f9 piacevoli dimostrazioni del fatto che, nella maggior parte dei casi, non conta il cosa, ma il come.Mi avessero proposto questa storia come romanzo, o come tema delle elementari, mi sarei scocciato a met\u00e0 della prima pagina.Qui ho voluto esplorare tutte le opzioni.Magari oggi mi sono solo svegliato bene.Ma magari \u00e8 merito dell'autore, invece.Non voglio ancora lasciare un commento \"critico\" e un voto, ma per il momento faccio i complimenti all'autore e posso finalmente dire che esco dalla lettura di un Corto senza frustrazioni, senza dispiaceri, senza motivo di dire \"peccato\"."
    ],
    [
        "116285",
        "Hieronymus",
        "Vorrei aprire un piccolo dibattito su un termine usato dall'autore al paragrafo 17.\"Non fai in tempo a orizzontarti che vieni afferrato dai tentacoli di un'enorme piovra, nascosta in un'alcova.\"Ecco, mi pare di capire che con orizzontarti l'autore volesse dire che io protagonista mi sto sistemando in posizione orizzontale.Da quanto ne so, invece, orizzontare/orizzontarsi, significa disporsi in una determinata posizione rispetto all'orizzonte. Le due cose sono quindi ben differenti.Il mio voto non cambier\u00e0 minimamente anche se questo risultasse un errore dell'autore. La mia \u00e8 curiosit\u00e0, dato che non sono sicuro al 100% sul significato di questo verbo.Qualcuno invece lo sa? Grazie"
    ],
    [
        "116286",
        "Aloona",
        "Io so che \u00e8 sinonimo (o come tale viene usato) di \"orientarsi\", \"realizzare la propria posizione\". Devo ancora leggere il Corto, appena ho il contesto confermo la mia impressione.L'elfa invece non sono io, confermo. Ho tagliato i capelli da un bel po'."
    ],
    [
        "116291",
        "Seven_Legion",
        "Ego,\"Canto Elfico\" sarebbe il titolo piu' scontato?...che mi dici allora del titolo del corto precedente?"
    ],
    [
        "116297",
        "Hieronymus",
        "Commento e voto subito, prima che lo facciano altri, altrimenti poi mi tocca scrivere considerazioni diverse dalle loro e diventa pi\u00f9 difficileAllora, allora, allora.Questo \u00e8 un corto fantasy molto classico, che mi sarebbe piaciuto assai quando avevo tra i 10 e i 14 anni. Ora come ora non mi ha entusiasmato tanto, ma cercher\u00f2 di non farmi influenzare da questo almeno per quanto riguarda il voto, e cercher\u00f2 di essere obbiettivo.Prologo semplice e senza fronzoli, si legge bene ma forse avrei fatto qualche taglio. I lettori pi\u00f9 pigri si spaventano davanti a prologhi lunghetti.Regolamento ok, mi \u00e8 piaciuto specialmente perch\u00e9 \u00e8 ben sfruttato durante la leggiocata. Tutto \u00e8 ben equilibrato e ho vinto al secondo tentativo. Questo mi fa pensare che l'autore abbia provato e riprovato il suo stesso corto per calibrare al meglio ogni passaggio che poteva implicare perdite di punti vita o accumulo di GIORNI.Lo stile narrativo \u00e8 buono, non eccelso, ma sicuramente tra i migliori che ho visto in questo concorso.Ho trovato alcuni refusi, ma sono pochi e mai gravi. Piuttosto se c'\u00e8 una cosa che non mi \u00e8 proprio piaciuta, si trova al paragrafo 25. L'autore scrive \"esigenze fisiologiche\". A parer mio molto brutto da sentire in un'opera fantasy.Impaginazione e formattazione: forse la migliore vista in questo concorso. L'aspetto visivo \u00e8 importante. D'accordo sulla scelta del carattere, della dimensione, della distanza dai margini, del formato, ecc.Per\u00f2, per\u00f2, per\u00f2, proprio un peccato, c'\u00e8 un'altra cosa che proprio non mi \u00e8 piaciuta. Pi\u00f9 di un paragrafo (ad esempio\u00a0 il 20 e il 22) iniziano alla fine di una pagina. E questo \u00e8 molto brutto a vedersi. Strano che l'autore, che mi \u00e8 parso attento a molti dettagli, abbia lasciato correre questo.In conclusione, sebbene alcuni tra voi hanno notato dei riferimenti ad altre opere, non lo considero plagio, in quanto questi riferimenti non sono nascosti, non siamo insomma davanti a un tentativo subdolo. Li considero un omaggio e quindi anche questo non influir\u00e0 sul mio voto.Andiamo alla storia. Veri colpi di scena non ce ne sono, ma neanche scene banali. Forse finale scontato, ma finalmente abbiamo un eroe fantasy che fa qualcosa di sessuale: un bacio! Evviva. Dopo anni e anni di eroi che pensano solo a menarse, finalmente uno che ha un minimo di feromoni in circolo. Ci voleva.Il viaggio. Questo viaggio lunghissimo soffre di alti e bassi. Abbiamo a volte passaggi da un luogo a un altro, a distanza anche di molti giorni, dove non succede nulla, e altri dove in pochi minuti succede il finimondo. Per quanto riguarda il primo caso sembra quasi che il protagonista si teletrasporti da un punto ad un altro, e ogni vicenda \u00e8 quasi come un episodio a se stante. Verso il finale avviene il contrario, e l'essenza del viaggio si fa sentire (la fatica, l'ansia di non arrivare in tempo, ecc.).Prima di dare il voto, segnalo una dimenticanza tecnica al paragrafo 54, dove manca il collegamento ipertestuale al paragrafo 39.In conclusione, il mio voto \u00e87,5.\u00a0 Un corto che reputo ben fatto ma nel 2016 mi aspetto qualcosa che non sia gi\u00e0 stato trito e ritrito.Voto al disegno...perdonatemi, ma mi rifiuto di votare, perch\u00e9 ho il sospetto che sia opera di un bambino o di una bambina. Dando un voto molto basso potrebbe restarci molto male, e mi sentirei in colpa. Lascio quindi agli altri questo fardello (che vigliacco).Ciao a tutti."
    ],
    [
        "116298",
        "Seven_Legion",
        "Voto al disegno...perdonatemi, ma mi rifiuto di votare, perch\u00e9 ho il sospetto che sia opera di un bambino o di una bambina.Vergogna sul misterioso autore! ...coinvolgere persino i bambini pur di arruffianarsi la simpatia del pubblico!"
    ],
    [
        "116308",
        "Dario III",
        "Ho letto solo qualche pagina ma... Cuore di Volent, Corona dei Re, Xel'Naga, Moytura!!!Ogni tre parole c'\u00e8 una citazione!Sono curioso di leggerlo per bene."
    ],
    [
        "116312",
        "ulnar primo",
        "inizio votando il disegno:assolutamente brutto secondo me,non dico di avere un caravaggio ma quantomeno un poco di tempo per colorarlo e caratterizzarlo meglio me lo sarei preso,tra l'altro la posa del guerriero \u00e8 la stessa presente nel volume UNO SGUARDO NEL BUIO se non ricordo malevoto4corto dopo 2 ore di gioco:banale,ben scritto ma a mio avviso troppo facile, senza infamia e senza loderispetto alle schifezze che ho letto nelle settimane precedenti direi che \u00e8 un ottimo passo avantivoto6"
    ],
    [
        "116316",
        "FinalFabbiX",
        "Boh, se devo essere sincero questo corto non mi ha dato niente. Mi spiego: almeno Chronium aveva una novit\u00e0.\u00a0 Per carit\u00e0,\u00a0 riuscita malissimo, ma almeno qualcosa ti restava.Qua non vedo neanche l'ombra di qualcosa che sia non dico nuovo, ma almeno che rimanga nella memoria.Oddio, una cosa in realt\u00e0 rimane.La storia di come sia stato intrappolato il demone.Non me ne voglia l'autore, ma a me ha fatto morir dal ridere, tanto che mi pregustavo un racconto comico.E quando ho realizzato che veniva trattata come una cosa seria mi sono vergognato da morire"
    ],
    [
        "116317",
        "Charles Petrie-Smith",
        "Hieronymus ha scritto:Impaginazione e formattazione: forse la migliore vista in questo concorso. L'aspetto visivo \u00e8 importante. D'accordo sulla scelta del carattere, della dimensione, della distanza dai margini, del formato, ecc.Ma stai scherzando? Forse \u00e8 colpa del monitor su cui lo visualizzo, ma per me in questo parametro \u00e8 proprio il peggiore."
    ],
    [
        "116318",
        "\u00bf\u201e\u00e3\u00df\u00ea\u00aa\u00a7\u00ac",
        "Charles Petrie-Smith ha scritto:Hieronymus ha scritto:Impaginazione e formattazione: forse la migliore vista in questo concorso. L'aspetto visivo \u00e8 importante. D'accordo sulla scelta del carattere, della dimensione, della distanza dai margini, del formato, ecc.Ma stai scherzando? Forse \u00e8 colpa del monitor su cui lo visualizzo, ma per me in questo parametro \u00e8 proprio il peggiore.Eh??Veramente carattere, dimensione, distanza dai margini, formato pagina e interlinea erano parametri fissati dal regolamento e sono uguali in tutti i corti"
    ],
    [
        "116319",
        "Hieronymus",
        "Allora significa che sono ubbriaco, o che lo \u00e8 il mio monitor. Giuro che lo trovo diverso dagli altri, non so, a ogni modo questo non ha influito sul voto. Quello lo ho dato solo in base ai contenuti e allo stile narrativo. Poi che io sia un pazzo gi\u00e0 lo sapete"
    ],
    [
        "116320",
        "Hieronymus",
        "Ho fatto una prova...avete ragione voi, sono tutti uguali, a parte il mio per altri motivi.\u00c8 che semplicemente ho zoomato pi\u00f9 o meno ogni corto, e mi son sembrati diversi. Son proprio tonto, meriterei la squalifica pi\u00f9 per questo che per quell'altra cagata che ho combinato."
    ],
    [
        "116322",
        "\u00bf\u201e\u00e3\u00df\u00ea\u00aa\u00a7\u00ac",
        ""
    ],
    [
        "116323",
        "Pirata delle Alpi",
        "\"Canto Elfico\"... iniziamo male... lo dico perch\u00e9 sono profondamente \"Dwarf Inside\" e di conseguenza profondamente allergico ai popoli delle foreste, al lembas, ai ciondoli a forma di foglia, alle regine eterne, alle frecce e ai guerrieri/arcieri che utilizzano gli scudi degli uruk-hai come surf prima di sparare tre frecce contemporaneamente (che, stranamente, fanno centro nel petto di un orco forse innocente). A me piacciono le asce, i martelli, la birra, le miniere, le forge e le barbe irsute (chi ha detto ZZ Top?).Ma ho letto e giocato a questo Corto, per rispetto del suo autore... e non me ne pento.PrologoSemplice, forse un po' classico ma efficace. Ritroviamo degli elementi gi\u00e0 utilizzati e anche una strizzatina d'occhio al mondo di Warhammer (Prima della Fine dei Tempi). Lo stile narrativo mi piace e non mi sono annoiato un secondo. I toponimi in inglese non mi sono piaciuti, ma \u00e8 sicuramente un riferimento ad un'altra opera.RegolamentoSemplice, tot PV, tot PM, hai 50 giorni per fare i giri senn\u00f2 sono cavoli. Mi \u00e8 piaciuto il fatto di avere ilsidekick. Per\u00f2, avrei voluto un sistema di combattimento, anche semplice.Il gioco in s\u00e9Bene, molto bene: dobbiamo stare attenti al tempo che passa, alla contabilit\u00e0 dei PV/PM e non fare troppo l'imbecille. Questo Corto ha un sapore anni 80 (nel buon senso del termine) ed \u00e8 molto piacevole, ci si immedesima bene ed il tutto \u00e8 molto vivace. Avrei preferito di combattimenti con i dadi, per rendere i combattimenti pi\u00f9 epici (e forse bloccare un'emorragia di PV, 5 ad ogni volta \u00e8 un po' troppo). Bene , il sistema di gestione del tempo che mi ha fatto pensare aSeas of Blood.ConclusioneQuesto Corto \u00e8 classico, un po' retrogame ma \u00e8 molto piacevole da leggere e da giocare. Mi sono piaciute le chiccheSpoilerLa Spada del Sole, I Jawae l'ambiente in generale. Quindi, il mio voto \u00e8 di7,5con tanto di complimenti al suo autore.L'immagineNon ha niente d'eccezionale in s\u00e9, l'elfa ha delle orecchie che potrebbero far esplodere dei palloncini ed il tratto \u00e8 molto sbgrigativo. Il campione ha qualcosa che ho gi\u00e0 visto in passato, forse una miniatura di un Campione del Caos della vecchia collezione Citadel. Per questo disegno, il mio voto \u00e86(per l'impegno e perch\u00e9 sono un appassionato delle vecchie miniature)"
    ],
    [
        "116324",
        "Charles Petrie-Smith",
        "\u00bf\u201e\u00e3\u00df\u00ea\u00aa\u00a7\u00ac ha scritto:Charles Petrie-Smith ha scritto:Hieronymus ha scritto:Impaginazione e formattazione: forse la migliore vista in questo concorso. L'aspetto visivo \u00e8 importante. D'accordo sulla scelta del carattere, della dimensione, della distanza dai margini, del formato, ecc.Ma stai scherzando? Forse \u00e8 colpa del monitor su cui lo visualizzo, ma per me in questo parametro \u00e8 proprio il peggiore.Eh??Veramente carattere, dimensione, distanza dai margini, formato pagina e interlinea erano parametri fissati dal regolamento e sono uguali in tutti i cortiRisposta: s\u00ec, nel mio caso dipendeva dal monitor; qui da casa lo vedo bene."
    ],
    [
        "116325",
        "Prodo",
        "Ragazzi, leggo diffusa a livello di commento la considerazione su come questo corto sia molto facile. Mi chiedo come mai esca fuori una convinzione di questo tipo: avete tenuto conto dei punteggi di vita, di mana e del limite di giorni? Se si credo vi sarete resi conto che la strada percorribile sia una e una sola, con una sola possibile variazione sul tema.Una sorta di true path quindi. Sbagliando anche una sola scelta ci si trova nella condizione di subire una ferita di troppo (e quindi dipartire prematuramente) o sforare il limite dei 50 giorni (e quindi vedersi sfuggire la possibilit\u00e0 di conseguire il finale migliore).Non dico sia insormontabile, \u00e8 pur sempre una short-story da 70 paragrafi, ma credo che per azzeccare la strada corretta al primo tentativo senza barare ci voglia una bella dose di fortuna (anche se le scelte migliori da compiere in molti casi sono decisamente logiche): credo che necessiti di almeno un paio di riletture in media, e questo a mio parere non lo rende un racconto eccessivamente semplice."
    ],
    [
        "116326",
        "Adriano",
        "Forse ci si confonde tra struttura e parte ludica.La struttura \u00e8 semplice (scelta A con bonus e malus, scelta B con bonus e malus), ma la difficolt\u00e0 \u00e8 alta.Ci vuole un po' per trovare il giusto equilibrio ed arrivare al finale migliore."
    ],
    [
        "116327",
        "GGigassi",
        "PREGIPur rimanendo nel fantasy classico ho trovato lo scenario di partenza interessante e originale. Io ho colto la drammaticit\u00e0 della necessit\u00e0 di addormentare il demone con quel metodo, altro che racconto comico.Il Corto \u00e8 tutto sommato molto facile, per nulla frustrante. Anche rigiocandolo ho visto che a premiare sono le classiche scelte che privilegiano la prudenza o l\u2019\u201ceroismo\u201d e in ci\u00f2 rispondo ai commenti di cui sopra sull'elemento True Path del Corto. Dai, bisogna proprio mettersi d\u2019impegno per non trovare il meccanismo che ci permette di trovare il terzo oggetto, mentre nel precedente Corto \u201cVivi e Lascia Risorgere\u201d la scoperta della via di fuga preferenziale era molto pi\u00f9 casuale.Proprio nell\u2019ottica dell\u2019affidarsi alle scelte pi\u00f9 logiche mi \u00e8 piaciuto il meccanismo che l\u2019autore si \u00e8 inventato per farci recuperare la possibilit\u00e0 di lanciare incantesimi: io ovviamente all\u2019inizio ho scelto di seguire la strada che mi sembrava pi\u00f9 logica per ritrovare Leanna ma seguendo l\u2019altra opzione ci si trova davanti a un meccanismo di valutazione di vantaggi e svantaggi molto funzionale e oltretutto trasparente per il lettore (questa almeno la mia impressione, per\u00f2 avevo gi\u00e0 giocato prima scegliendo l\u2019altra strada).Interessante la scelta per cui i combattimenti non sono tali, ma semplicemente dei conti alla rovescia come nel caso dei giorni: in pratica vinci sempre ma con qualche probabile perdita di PV.La possibilit\u00e0 di recuperare il Cuore di Volent di ritorno dal viaggio se non lo si aveva preso all\u2019andata \u00e8 stato veramente un tocco di classe.DIFETTIAlla lunga le citazioni da Lupo Solitario (e non solo, chiss\u00e0 quante ne ho perse) stufano. Inizialmente avevo pensato di essermele immaginate io (tutto sommato pu\u00f2 starci che un\u2019arma potente e benefica in un mondo fantasy si chiami \u201cSpada del Sole\u201d, cos\u00ec come un cimitero importante sia il \u201cCimitero degli Antichi\u201d) ma gi\u00e0 al Passo do Moytura il gioco era ridondante.Forse l\u2019introduzione \u00e8 un po\u2019 troppo lunga.Sia l\u2019ambientazione che la struttura della ricerca avrebbero meritato molto pi\u00f9 spazio, ma d\u2019altronde non sarebbe stato un Corto. Il Cuore di Volent, per dire, lo si pu\u00f2 recuperare molto rapidamente (cinque paragrafi o sei) senza molto pathos. Date le dimensioni di Corto Canto Elfico \u00e8 una corsa frenetica, senza quei paragrafi narrativi che altrove possono anche annoiarmi ma che qui avrebbero costituito delle pause preparatorie e fatto assaporare di pi\u00f9 l\u2019importanza della missione (e di riflesso avrebbero reso pi\u00f9 movimentati i paragrafi pensati per esserlo). Il tutto alla fine si riduce a qualcosa di molto meccanico: arrivi l\u00ec-per recuperare questo devi fare questo o quello-recuperi quello che dovevi prendere e ricominci il viaggio\u2026In un contesto come questo, che io ho trovato affascinante, avrei apprezzato un maggiore sforzo a livello narrativo/stilistico anche con dei paragrafi unidirezionali che sarebbero serviti a far salire la tensione ma, appunto, sempre di un Corto si tratta!Dalla spada \u201cpromana\u201d un debole bagliore?!Sopraffatto \u201cdai loro numeri\u201d?!Non ho trovato da nessuna parte dei metodi per recuperare PV: ovviamente \u00e8 una cosa voluta ma all\u2019inizio mi ha lasciato perplesso.Una scheda del personaggio ci sarebbe stata bene.Sarebbe stato giusto inserire nel paragrafo relativo alla Corona dei Re l\u2019indizio sulla possibilit\u00e0 di usare l\u2019Occhio.Mi sembra un po\u2019 strano che il protagonista capisca cos\u00ec, senza particolari problemi, che la maschera del paragrafo 57 gli permetta di non respirare: ci avrei visto bene un qualche brano che spiegasse come ha fatto ad accorgersene, anche qui torniamo all\u2019aspetto \u201cmeccanico\u201d del gioco che non ha una corrispondenza narrativa.Il loop 5-37 avrebbe dovuto essere pi\u00f9 articolato per trarre veramente in inganno il giocatore, come il celebre bacio sulla fronte di Quattrorga: cos\u00ec \u00e8 troppo facile capire che \u00e8 un vicolo cieco! Ma d\u2019altra parte penso che nessuno sia arrivato l\u00ec senza aver capito come procedere.Il link al 26 dal 40 non mi funziona.Anche dal 54 non funziona il link per il 39.CONCLUSIONIAlla fine questo Corto mi \u00e8 sembrato un\u2019occasione sprecata, o per meglio dire solo il canovaccio di un librogame pi\u00f9 articolato che con questo materiale di base sarebbe potuto venire fuori una figata. Avrei gradito anche una maggiore attenzione all\u2019aspetto letterario, tutto accade in maniera molto meccanica e praticamente priva di pathos. Almeno, non con tutto il pathos che un\u2019avventura di queste proporzioni dovrebbe avere. Di sicuro, per\u00f2, le idee ci sono.6,5ILLUSTRAZIONE\u00c8 assai bruttina e tutte quelle lineette spezzate denotano la scarsa confidenza con il disegno dell\u2019autore. Non le do proprio il minimo solo perch\u00e9 non conosco il livello medio di quelle delle edizioni passate.4,5(a me non ricorda nessuna altra illustrazione)"
    ],
    [
        "116329",
        "lonewolf79",
        "Letto pure io.Allora la storia \u00e8 semplice ma funzionale in quanto il corto \u00e8 riuscito a mantenere il mio interesse vivo fino alla fine .Regolamento semplice e finalmente senza troppi calcoli assurdi. Trovo funzionale il fatto dei giorni, pv e mana e mi ha ricordato alcuni librigioco fatti in passato come il numero 4 della terra di mezzo dove effettivamente si calcolava il tempo come meccanica di gioco.Interessante anche la modalit\u00e0 del ritrovamento degli oggetti che riesce a incastrarsi molto bene nelle scelte , a riprova che l' autore il corto l' ha provato piu' volte.Facendo scelte oculate e logiche il corto \u00e8 in se abbastanza semplice come via da seguire e ho apprezzato anche i 3 possibili finali dovuti ai giorni e agli oggetti recuperati.In sostanza posso dire che \u00e8 un buon corto e abbastanza equilibrato in ogni parteVOTO AL CORTO 7passiamo all' illustrazione.Non me ne voglia ma sinceramente se \u00e8 uno schizzo \u00e8 un conto e va bene, se \u00e8 un disegno finale da presentare \u00e8 fatto molto male.Avessi presentato un tale disegno come definitivo in prima liceo artistico a una delle materie avrei preso 2 o 3.senza scampoTroppo semplicistico , tirato via, poteva essere inchiostrato in vari modi,con campiture sfumato o anche colorato e avrebbe reso molto di piu.Il titolo poi con tutte le possibilit\u00e0 che ci sono oggi sembra realizzato per ricordare una vecchia fanzine amatoriale di quelle che uscivano negli anni 80 in poche copie nei negozi di giochi di ruolo ( l' esempio \u00e8 spellbooks in pagine fotocopiate). Oltretutto le o finali di canto ed elfico vanno a scontrarsi e non mi sembra tanto un effetto volutoComunque all' epoca avevano un senso disegni per tali fanzine , ma oggi mi spiace si puo' fare di piu.Non so che dimistichezza abbia l' autore con le tecniche di disegno ma ripeto che mi sembra piu' uno schizzo che un definitivo.Non me ne voglia maVOTO\u00a0 ALL' ILLUSTRAZIONE 4"
    ],
    [
        "116330",
        "Dario III",
        "GGigassi ha scritto:al Passo do Moytura il gioco era ridondante.Maddai, era una citazione da Lupo Solitario!E io che credevo si stesse citando la battaglia dell'epica irlandese! Su Lupo Solitario sono proprio un asino...L'ho letto e finito, e mi pare tutt'altro che semplice: \u00e8 molto facile finire i PVoppuresuperare i 50 giorni. Non \u00e8 tecnicamente un true path, ma i margini di arbitrio sono strettissimi (occhio e croce si pu\u00f2 finire con una manciata di giorni o di PV di avanzo, a seconda delle scelte).Il mio giudizio complessivo \u00e8 positivo (per me non c'\u00e8 niente di comico nella vicenda di partenza; ha un sapore molto celtico, e il mito celtico \u00e8 una delle radici imprescindibili del fantasy!), ma anticipo che il voto non sar\u00e0 eccelso, perch\u00e9 qualche magagnuccia, a mio avviso, c'\u00e8."
    ],
    [
        "116333",
        "Charles Petrie-Smith",
        "Ancora una volta a mio avviso questo Corto soffre di un problema di irrealismo opposto a quello presente nei moderni videogiochi (commentando un Corto dell'anno scorso l'avevo detto a proposito dell'uso dell'inventario): se in molti di quelli si pu\u00f2 recuperare la completa salute con un'ora di sonno, qui DIECI GIORNI (o anche di pi\u00f9) di viaggio relativamente tranquillo non permettono di ristabilire nemmeno una piccola parte delle proprie forze; non ha molto senso.A me piace il fatto che ci sia il tempo come parametro da segnare, ed \u00e8 giusto che quello sia inesorabilmente irrecuperabile, ma non cos\u00ec PV e PM su un tempo cos\u00ec lungo, suvvia.Per altro non mi sono mai piaciute quei librogame in cui le perdite di PV (o come vogliamo chiamarli) sono TUTTE prefissate*.*e sempre di 5, per altro: allora tanto valeva che i PV iniziali fossero 5. Che poi ogni nemico o incidente sia ugualmente pericoloso... bah."
    ],
    [
        "116334",
        "GGigassi",
        "Charles Petrie-Smith ha scritto:Ancora una volta a mio avviso questo Corto soffre di un problema di irrealismo opposto a quello presente nei moderni videogiochi (commentando un Corto dell'anno scorso l'avevo detto a proposito dell'uso dell'inventario): se in molti di quelli si pu\u00f2 recuperare la completa salute con un'ora di sonno, qui DIECI GIORNI (o anche di pi\u00f9) di viaggio relativamente tranquillo non permettono di ristabilire nemmeno una piccola parte delle proprie forze; non ha molto senso.A me piace il fatto che ci sia il tempo come parametro da segnare, ed \u00e8 giusto che quello sia inesorabilmente irrecuperabile, ma non cos\u00ec PV e PM su un tempo cos\u00ec lungo, suvvia.Per altro non mi sono mai piaciute quei librogame in cui le perdite di PV (o come vogliamo chiamarli) sono TUTTE prefissate*.*e sempre di 5, per altro: allora tanto valeva che i PV iniziali fossero 5. Che poi ogni nemico o incidente sia ugualmente pericoloso... bah.come ho scritto sopra la cosa ha lasciato un po' perplesso anche me, ma sicuramente si tratta di un artificio usato dall'autore per creare un altro parametro oltre il tempo a cui il giocatore deve stare attento. Certo, cos\u00ec il Corto assume pi\u00f9 il contorno di un compito di matematica che di librogame ma credo che l'idea dell'autore fosse proprio quella.Non avevo pensato al fatto che dipanandosi su un lasso di tempo piuttosto lungo sarebbe stato logico che i due protagonisti recuperassero anche solo col semplice riposo forze & magia, ma in fondo sono in fuga frenetica e pu\u00f2 starci che non riescano a dormire tranquilli. Oltre al fatto che questi eventuali recuperi avrebbero compromesso il meccanismo voluto dall'autore del conteggio dei PV e PM che possono scendere inesorabilmente!"
    ],
    [
        "116335",
        "Charles Petrie-Smith",
        "Eh, appunto, \u00e8 tutto troppo calcolato.Ma poi, ripeto, non \u00e8 sensato o realistico."
    ],
    [
        "116341",
        "FinalFabbiX",
        "Charles Petrie-Smith ha scritto:*e sempre di 5, per altro: allora tanto valeva che i PV iniziali fossero 5. Che poi ogni nemico o incidente sia ugualmente pericoloso... bah.Dannazione, mi hai bruciato sul tempo"
    ],
    [
        "116348",
        "EGO",
        "Invece ci sta.Il gioco \u00e8 strutturato intorno alla gestione delle risorse (tempo, vita, mana).Il fatto che le risorse possano solo calare, e mai essere recuperate, va a rispecchiare la storia come corsa contro il tempo e le avversit\u00e0. Un resistere, resistere, resistere, fino ad aggrapparsi all'ultimo giorno disponibile, all'ultimo incantesimo ancora lanciabile, all'ultimo brandello di energia rimasto.E ancora: state considerando quei numeri nell'ottica di altri LG, ma l'autore non usa quell'ottica.Magari, se una cavalcata dura 10 giorni, l'autore avrebbe potuto fare recuperare 2 punti vita. Ma poi ne avrebbe potuti far perdere 7 alla prova successiva, e il recupero sarebbe stato ridondante.Il punto non \u00e8 che tutte le prove \"fanno perdere la stessa energia\".Il punto \u00e8 che, nell'economia del racconto, dopo quella certa prova, a quel punto dell'avventura, sei a tanto cos\u00ec dall'esaurire le tue risorse. Il punteggio e le sue variazioni sono semplificati per evitare calcoli inutili, ma rispecchiano perfettamente la narrativa. E questo, per me, \u00e8 un pregio, specialmente in un sistema di gioco che non prevede il caso.\u00c8 anzi un sistema pi\u00f9 coerente di quello che, magari, mi vede un Lupo Solitario al massimo della Resistenza dopo che \u00e8 fuggito dal monastero, ha attraversato la foresta, evitato imboscate, affrontato nemici mortali, subito attacchi psichici, e percorso le catacombe del Cimitero degli Antichi in un paio di giorni. Un individuo cos\u00ec sarebbe allo stremo delle forze, coi vestiti a brandelli, tagli e cicatrici dappertutto, affamato, assetato, disidratato, coperto di fango e sangue secco, intontito dalla fatica e dal sonno e non so che altro... ma per quelle che sono le regole del gioco, potrebbe essere al pieno delle energie."
    ],
    [
        "116349",
        "FinalFabbiX",
        "RECENSIONEVia il dente, via il dolore.Questo corto non mi \u00e8 piaciuto.Ma dire che non mi \u00e8 piaciuto \u00e8 un po' riduttivo.Non sono riuscito ad apprezzarlo in nessuno dei suoi aspetti.Mi spiace per l'autore, ma non sono proprio riuscito a coglierne gli aspetti positivi.Autore che se ho indovinato, \u00e8 un autore a me molto caro e che quindi sono sicuro sforner\u00e0 un capolavoro l'anno prossimo e spero di poter tornare ad elogiarlo molto presto.La trama l'ho trovata banale e gi\u00e0 vista, senza nulla che uscisse un po' dai canoni (come era successo a \"Il ritorno della bestia\" che presentava una leggenda storica e un'ambientazione atipica), il regolamento idem(almeno in \"Avventura nella foresta c'erano spunti interessanti come il multiplayer e simili).Nella lettura, quindi, mi sono decisamente annoiato, al punto che giocarlo tre volte per me \u00e8 stato uno sforzo immenso.La rigiocabilit\u00e0, inoltre, \u00e8 praticamente nulla, e per me rigiocabilit\u00e0 e interazione sono gli aspetti pi\u00f9 importanti in quanto sono ci\u00f2 che differenzia maggiormente un librogame da un normale racconto.E infatti l'unica sfida offerta si riduce solamente a tentare di equilibrare 3 parametri, senza poter fare alcuna variazione sul tema o quasi. Non ci sono enigmi, non ci sono scelte basate anche intuitivamente sulla logica (perch\u00e8 dovremmo guardare nella cassa? In fondo sono brave persone!).Ci sono poi due errori che non posso ignorare.Il primo \u00e8 l'urgenza della missione: forse mi sar\u00e0 sfuggito qualcosa, ma cosa ci impedisce di recuperare le armi una volta dopo che la principessa ha iniziato a cantare? Questo errore non solo annulla di fatto tutto ci\u00f2 che facciamo, ma anzi rende la nostra audace missione inutile, perch\u00e8 in teoria avremmo tutto il tempo di prepararci a dovere.Il secondo (che \u00e8 gravissimo, forse il peggiore che un autore possa fare nella parte ludica) \u00e8 che vengono usati a forza i numeri \"grossi\". Perch\u00e9 in fondo, era tanto difficile dividere tutti i punteggi per cinque? Davvero questa \u00e8 una brutta moda che \u00e8 difficile giustificare e fa calare da sola il voto di 1 punto.Il mio voto quindi \u00e8 5Ovviamente se qualcosa che ho detto risultasse sbagliato o frutto di una mia mancanza, spero di poterlo alzare.Ad esempio, ho sbagliato a scrivere il voto. Mammamia, che sbadatone che sonoMi immagino il povero autore che si sar\u00e0 preso un colpo. Scusa, a fine corto ti offro dei pasticcini (virtuali), promesso. Mi ero prefisso di dare un 5, ma ho contato male i punteggi e quindi alla fine ho scritto sbagliato. Mea culpa.Per l'illustrazione, invece..Il mio voto quindi \u00e8 8Perch\u00e8 devo dire che1) \u00e8 attinente al titolo2)\u00e8 un'ottima copertina3)lo stile mi \u00e8 piaciutoOk, forse, non \u00e8 il massimo, ma l'impegno comunque c'\u00e8 stato, oltretutto considerando quanto richiede la scannerizzazione e pulizia dell'immagine."
    ],
    [
        "116352",
        "Seven_Legion",
        "Il discorso non mi pare corretto quando dici che e' un'errore usare punteggi \"moltiplicati\" (addirittura sarebbe \"gravissimo\" come errore). Puo' piacere o meno ma, a rigor logico, non mi pare un errore. Tu stesso poi sembri riclassificarlo come una \"brutta moda\"..."
    ],
    [
        "116355",
        "ulnar primo",
        "niente da fare a quanto pare quest'anno con sti corti abbiamo toccato il punto piu basso di tutte le edizioni.......non ne salvo uno(anzi uno forse ma era fuori concorso e addirittura squalificato ho detto tutto)"
    ],
    [
        "116359",
        "EGO",
        "FinalFabbiX ha scritto:Il secondo (che \u00e8 gravissimo, forse il peggiore che un autore possa fare nella parte ludica) \u00e8 che vengono usati a forza i numeri \"grossi\". Perch\u00e9 in fondo, era tanto difficile dividere tutti i punteggi per cinque? Davvero questa \u00e8 una brutta moda che \u00e8 difficile giustificare e fa calare da sola il voto di 1 punto.... seriously?"
    ],
    [
        "116360",
        "Adriano",
        "Personalmente non mi pare un brutto errore, ci pu\u00f2 stare, e ci stava tutto, ma poi quelle modifiche \"fisse\" di 5 punti dovevano essere accompagnate dai parziali.Del tipo: scivoli e sbatti per terra? Il testo deve far perdere 2 PV, non 5.Salvi Leanna dal baratro? Si devono perdere massimo 3 PV, non 5.Quindi le variazioni di 5 PV hanno senso, per\u00f2 poi il sistema deve essere \"smussato\". Cos\u00ec com'\u00e8 poteva essere sostituito dalle variazioni da 1 PV/PM alla volta senz aalcun problema."
    ],
    [
        "116361",
        "Hieronymus",
        "Ulnarino, ma non avevi detto che ti ha fatto schifo anche il mio?Dillo pure, non mi offendo. Siamo qui per farci giudicare e migliorarci con le critiche.Comunque mancano altri due corti, magari almeno uno dei due ti piacer\u00e0, chiss\u00e0.Non vedo l'ora che questo concorso finisca, cos\u00ec iniziamo subito a scrivere corti per il prossimo concorso. Mica possiamo stare fermi a lungo"
    ],
    [
        "116362",
        "Boole",
        "EGO ha scritto:FinalFabbiX ha scritto:Il secondo (che \u00e8 gravissimo, forse il peggiore che un autore possa fare nella parte ludica) \u00e8 che vengono usati a forza i numeri \"grossi\". Perch\u00e9 in fondo, era tanto difficile dividere tutti i punteggi per cinque? Davvero questa \u00e8 una brutta moda che \u00e8 difficile giustificare e fa calare da sola il voto di 1 punto.... seriously?\u00e8 una versione del rasoio di Occam, ci sta..."
    ],
    [
        "116363",
        "mark phoenix 79",
        "Il corto mi \u00e8 piaciuto.la ricerca degli oggetti e l'urgenza nel reperirli.perfetto per trascorrere un paio di ore.ottimo il meccanismo studiato dall'autore: la gestione delle risorse sembra \"facile\" ma non lo \u00e8 (io per esempio al primo tentativo sono andato un po lungo con i giorni).voto 7voto al disegno 5"
    ],
    [
        "116364",
        "Yaztromo",
        "Hieronymus ha scritto:Non vedo l'ora che questo concorso finisca, cos\u00ec iniziamo subito a scrivere corti per il prossimo concorso. Mica possiamo stare fermi a lungoSi possono scrivere corti o librogame completi anche senza concorsi...."
    ],
    [
        "116366",
        "ulnar primo",
        "ma infatti hyeronimus anche il tuo non mi era piaciuto avrei voluto votarlo ma me ne son totalmente dimenticato preso da altri impegni bhe pazienza tanto votarlo sarebbe stato totalmente inutile,visto come \u00e8 finita,per\u00f2 devo dare a cesare ci\u00f2 che \u00e8 di cesare non mi ha fatto ridere per niente ma se non altro(ripeto viste le schifezze in gara prima quest'anno)era quanto meno scritto un po' meglio mi sento almeno di salvarlo dalla mediocrit\u00e0,inoltre non ho trovato refusi e vuol dire che anche qui un po'di cura in piu l'hai messaspero che gli ultimi 2 vadano meglio perch\u00e8 davvero sono una pena quest'anno i corti da leggere"
    ],
    [
        "116369",
        "\u00bf\u201e\u00e3\u00df\u00ea\u00aa\u00a7\u00ac",
        "mark phoenix 79 ha scritto:Il corto mi \u00e8 piaciuto.la ricerca degli oggetti e l'urgenza nel reperirli.perfetto per trascorrere un paio di ore.ottimo il meccanismo studiato dall'autore: la gestione delle risorse sembra \"facile\" ma non lo \u00e8 (io per esempio al primo tentativo sono andato un po lungo con i giorni).voto 7voto al disegno 5Caro Mark, \u00e8 obbligatorio che ogni voto sia accompagnato da un giudizio articolato che ne spieghi le ragioni.Il tuo voto al disegno non verr\u00e0 preso in considerazione, a meno che non lo accompagni con un giudizio."
    ],
    [
        "116370",
        "lonewolf79",
        "ragazzi dovete votare le illustrazioni ancheIo sto mandando messaggi privati di moderazione a chi dimentica ma state attenti per favore"
    ],
    [
        "116371",
        "babacampione",
        "Un corto ad ampio respiro che non pretende di sfondare i canoni del librogame fantasy, ma, anzi, li richiama con i nomi degli oggetti di cui va in cerca il protagonista.La struttura \u00e8 compressa per farla stare all\u2019interno dei paletti del regolamento, ma l\u2019autore si destreggia con le missioni, riuscendo a concludera una buona opera, che \u00e8 stato piacevole giocare.Il Regolamento non mi sembra ineccepibile. I punti Mana e Vita che regrediscono di 5 in 5 (ma non si poteva partire da 5 e farli scendere di 1 in 1?) sono tanti inquietanti quanto il ticchettio dell\u2019orologio che si muove inesorabilmente in avanti e che trasforma l\u2019avventura sostanzialmente in un true path, anche per via dell\u2019assenza dell\u2019effetto aleatorio.Tale scelta (forte) dell\u2019autore fa pendere l\u2019ago della bilancia su un voto pi\u00f9 basso di quanto normalmente assegnerei, perch\u00e8 avrei preferito gustarmi quest\u2019avventura come meglio preferivo (compatibilmente con scelte pi\u00f9 o meno azzeccate). Invece mi sono ritrovato a seguire un percorso ben definito dall\u2019autore.Non sono un amante dei true path, la cui potenza sta quando vengono utilizzati loop che rendono il gioco un rompicapo (in questo caso possono piacermi o no, a seconda della storia).La parte narrativa risente dell\u2019esiguit\u00e0 dello spazio a disposizione, ma tutto somamto fila via bene.In definitiva assegno un bel7al Corto, a cui avrei potuto dare qualcosina di pi\u00f9 nel caso di sviluppo della storia un pelo meno blindato.Per quanto riguarda l'illustrazione, preferisco non votare,dal momento che il mio senso estetico \u00e8 nullo. Buona comunque l'intenzione."
    ],
    [
        "116373",
        "Anima di Lupo",
        "Ragazzi che bellezza ilConcorso dei Cor\u00adti! Si passa da un argomento all'altro n\u00adell'arco di poche settimane intensissime\u00ad. E tutto a gratis. In un paese dove ti \u00adfanno ancora pagare l'accisasulla benzi\u00adna per la crisi del canale diSuezdel 1\u00ad956! Con queste premesse simildeliranti \u00adcapite bene che il post si concluder\u00e0 co\u00adn un votone...Canto elficoha un'idea di fondo sbalor\u00additiva: ilcanto elficoappunto!La bell\u00adezza e la potenza del canto di questi es\u00adseri puri e forti come gli elfi non pu\u00f2 \u00adnon toccarmi. Mi sembra quasi di sentirl\u00ada, la dolce nonna sola nella caverna per\u00ad tutta la vita a spargere la sua melodio\u00adsa voce affinch\u00e9 il Gorgoth non si svegl\u00adi. Quasi uno spreco: un'arte cos\u00ec pura e\u00ad perfettamente realizzata gettata al ven\u00adto per un mostro! E che mostro poi, terr\u00adificante solo con la sua presenza, l'aur\u00ada di puro terrore che emana con la minac\u00adcia di svegliarsi.Non aprite quella por\u00adta...o il mondo finir\u00e0, nessuno potr\u00e0 fer\u00admarlo. Neppure le magiche armi elfiche.Ma tutto l'impianto in realt\u00e0 mi ha col\u00adpito. Leanna che cantando esprime i suoi\u00ad (immensi) poteri \u00e8 una cosa fantastica!\u00ad La nonna che, essendo invecchiata e pro\u00adssima alla morte, va \"sostituita\", noi (\u00adKiran) che non abbiamo altro che la nost\u00adra arma (nessun potere o parametro a par\u00adte la vita stessa (i PV)! Fa tutto l'elfa, ci a\u00advete fatto caso? I poteri veri li ha lei\u00ad. Noi sfruttiamo la sua LUCE SACRA, il s\u00aduo INCANTESIMO, il suo VIGORE e il suo S\u00adONNO).Davvero un capolavoro questo incipit. P\u00adensate che ho apprezzato pure il Prologo\u00ad chilometrico. Secondo me il Prologo e i\u00adl Regolamento in un Corto dovrebbero ess\u00adere brevi, chiari e invitanti ma certo s\u00ade sei Tolkien...mi va bene tutto...anche\u00ad il Prologo prolisso.Gi\u00e0 mi immagino le vostre facce: \"eh, a\u00addesso Tolkien!\". Di certo questo autore \u00adscrive benissimo, uno dei migliori di qu\u00adest'anno e ci\u00f2 ha contribuito moltissimo\u00ad al mio coinvolgimento.La trama, pur solcando un tipico canone \u00adfantasy come la ricerca di oggetti perduti n\u00adecessari per combattere il mostro finale\u00ad, \u00e8 arricchita da tre elementi non da po\u00adco per il coinvolgimento emotivo del let\u00adtore: l'ottimo stile dell'autore, le sce\u00adlte intelligenti ai bivi e il riuscitiss\u00adimo intrecciogame.-Lo stile \u00e8 piacevole, le descrizioni be\u00adn inserite nella narrazione con aggettiv\u00adi e particolarit\u00e0 (il leone ferito e san\u00adguinante con la lira impigliata negli ar\u00adtigli, la prima neve sul passo di Moytur\u00ada creato proprio dal Gorgoth affamato Di\u00advoratore del Tutto tipo il Nulla della S\u00adtoria Infinita, la piovra nascosta nell'\u00adalcova che ti sbuca all'improvviso davan\u00adti, il Tempio di Gali assolutamente fant\u00adastico: la diga ha ceduto, l'acqua lo ha\u00ad coperto per met\u00e0 e l'entrata non \u00e8 pi\u00f9 \u00advisibile) e i refusi assenti o quasi (ho trovato\u00ad tre link non funzionanti, il 26 al\u00ad p.40, il 39 al p.63 e il 65 al p.53. Il 26 \u00e8 pure rima\u00adsto in nero piccino...)-Le scelte ai bivi sono ormai un punto f\u00adisso delle mie valutazioni in un libroga\u00adme (Voimi avete creato e ora mi tenete!\u00ad). A trent'anni suonati e con una vita d\u00adi letture librogiochistiche alle spalle \u00adnon posso pi\u00f9 permettermi di emozionarmi\u00ad davanti a un \"vai a destra o a sinistra\u00ad?\". Qua l'autore \u00e8 stato molto bravo sia\u00ad a creare dinamiche avvincenti (ad esemp\u00adio come trovare il paragrafo nascostoSpoiler53e la scelta morale da compiere in esso)\u00ad sia a mascherare quelle scelte pi\u00f9 semp\u00adlici con quesiti pi\u00f9 interessanti (alla \u00adfortezza di Xel'Naga del p.64, cancello \u00addivelto o breccia nel muro?). Si poteva \u00adfare meglio, \u00e8 vero. Le scelte potevano essere ancora pi\u00f9 ricercate e in certi casi meno ovvie. Ma ma ma.. a giudicare si fa presto, a scrivere un p\u00f2 meno...-La giocabilit\u00e1 \u00e8 perfettamente calibrata, presente ma non invadente, lascia il giusto respiro alla storia e alla narrativa. I tre para\u00admetri da tenere in considerazione (i GIORNI, i PV, q\u00aduelloovviocome dice il saccente autore all'inizi\u00adoe i PM) sono stati calcolati bene e alla\u00ad prima lettura sono ritornato a Barricavento dopo 63 \u00ad(!) giorni: ben 13 di ritardo!...Poi ho aggiustato la mira e fatto centro ma il giusto utilizzo di 25 PV, 25 PM e 50 GIORNI mi fa capire che l'autore ha lavorato bene, ha riletto la sua opera e fatto bene i calcoli. Scontato? Direi di no visto che tanti Corti in passato hanno presentato questo difetto (compresi i miei). Mi piace anche l'idea di non poter recuperare energie, aggiunge realismo alla missione \"tutto d'un fiato\" che dobbiamo compiere. Attraversa la palude, nuota sott'acqua, combatti contro quello e contro questo, insegui il leone, cavalca forsennatamente e affronta il Gorgoth! E tutto di fretta perch\u00e9tempus fugit!Questo Corto \u00e8 abbastanza longevo. Due o tre\u00ad partite per finirlo positivamente e poi la rilettura \u00adper gustarsi tutti i retroscena (non mol\u00adti a dire il vero, ma con 45 pagine a di\u00adsposizione e la lunga trama creata, l'au\u00adtore ha gi\u00e0 fatto un miracolo. Dobbiamo sempre tenere presente che questo \u00e8 un Concorso per raccontibrevi.). Durante \u00adla lettura, vista la tanta carne al fuoc\u00ado, ho pensato spesso ai \"tempi\" di spost\u00adamento. Essendo infatti la trama abbasta\u00adnza\u00a0 lunga, c'era il rischio che saltand\u00ado da una localit\u00e0 all'altra si percepiss\u00ade un distacco troppo netto. Non \u00e8 stato c\u00ados\u00ec, per me. Forse grazie al fatto che i singoli paragrafi sono un p\u00f2 lunghetti, segno che l'autore per farci immedesimare meglio ha narrato e descritto a fondo.Ultimo pensiero per le citazioni di Lupo Solitario (Spada del Sole, Passo di Moytura). Carine ma secondo me avrebbe reso meglio l'ambientazione una personalizzazione pi\u00f9 profonda. Qua la citazione \u00e8 pesante perch\u00e9 la Spada del Sole \u00e8 addirittura uno dei tre oggetti da cercare.Concludendo,lodi lodi lodial bravo au\u00adtore che ha tracciato una storia fantasy\u00ad ottimamente calibrata e si merita l'Osc\u00adar comeMiglior Continuit\u00e0 nella Vicendae forse comeMiglior Cattivoa Gorgoth il Div\u00adoratore.Mi sono divertito e abbastanza immedesimato, e questo \u00e8 tutto.Voto:9Fermi fermi! Devo votare l'illustrazione!Sar\u00f2 breve: mi \u00e8 piaciuta senza entusiasmarmi.Tecnicamente \u00e8 un pochino semplice ed \u00e8 assai statica. E neppure colorata.Per\u00f2 l'impegno c'\u00e8 stato.Voto:6"
    ],
    [
        "116374",
        "Dario III",
        "Ricorrere a spese/danni fissi e non permettere recupero consente all'autore di limitare le variabili ed \u00e8 funzionale alla gestione del corto, e questo lo capisco; tuttavia anche a me \u00e8 parsa una soluzione un poco meccanica. Inoltre avrei trovato pi\u00f9 elegante e lineare (che \u00e8 poi la quintessenza di Occam...) parlare di 5 livelli di salute e 5 livelli di mana e scalarne uno alla volta, piuttosto che dare 25 Pv e 25 Pm e poi scalarne 5 alla volta, ma non lo ritengo un errore grave; per me \u00e8 quasi una questione di estetica."
    ],
    [
        "116379",
        "Aloona",
        "Appena iniziato, causa lavoro, ma ho una domanda per l'autore:\"Gorgoth il Divoratore\"Parente di \"Gozer il Distruggitore\"?\u00a0 Se mi chiede se sono un Dio cosa gli devo rispondere?"
    ],
    [
        "116380",
        "FinalFabbiX",
        "Boole ha scritto:EGO ha scritto:FinalFabbiX ha scritto:Il secondo (che \u00e8 gravissimo, forse il peggiore che un autore possa fare nella parte ludica) \u00e8 che vengono usati a forza i numeri \"grossi\". Perch\u00e9 in fondo, era tanto difficile dividere tutti i punteggi per cinque? Davvero questa \u00e8 una brutta moda che \u00e8 difficile giustificare e fa calare da sola il voto di 1 punto.... seriously?Scusate, ma per me il regolamento e le soluzioni che vengono adattate sono la parte pi\u00f9 importante di un lg.Come molti criticano anche aspramente quando uno stesso paragrafo viene diviso in pi\u00f9 parti solo per fare(completo il post domani)"
    ],
    [
        "116382",
        "Adriano",
        "Intanto inserisco le mie impressioni:REGOLAMENTOBreve ma funzionale.Purtroppo manca una scheda del personaggio, soprattutto per quanto riguarda i giorni da segnare: eppure c\u2019era spazio...TRAMA/AMBIENTAZIONEL\u2019antefatto rappresenta un classico fantasy, per\u00f2 funziona bene ed \u00e8 avvincente, mi \u00e8 parso tutto incastrato nel modo giusto.Belli i tre finali, ce n\u2019\u00e8 per tutti i gusti.La pi\u00f9 grande incongruenza di questo corto, per\u00f2, \u00e8 il fatto che la corsa che ci viene proposta \u00e8 quasi inutile: basterebbe che Leanna sostituisse la nonna al canto per (ad esempio) 150 giorni, cos\u00ec che noi abbiamo tutto il tempo per recuperare gli oggetti in tutta calma e poi ammazzare Gorgoth. Ed \u00e8 un vero peccato, perch\u00e9 cos\u00ec cadono tutti i presupposti della \u201ccorsa contro il tempo\u201d... Certo, senza Leanna la missione cambia, ma il re potrebbe sostituire la coppia guerriero/Leanna con una squadra armata di supporto al guerriero.STRUTTURANulla da osservare: la struttura lineare \u00e8 stata decisa in modo da avere almeno un malus in qualunque scelta fatta, e va anche bene.Non mi sono invece piaciuti i paragrafi col numero a fine pagina e testo nella successiva (20, 22, 31, 36, 56, 58, 62), sono un po\u2019 tanti e visivamente non sono il massimo.PARTE LUDICAA livello -game, la struttura \u00e8 semplice ed efficace: bisogna solo scegliere i percorsi per trovare il bilanciamento tra giorni trascorsi e consumo di PV e PM.Quello che in realt\u00e0 sembra semplice ad una prima lettura, per\u00f2, diventa complicato quando si cerca di arrivare alla vittoria: rimanere in vita e rientrare nei 50 giorni non \u00e8 facile, anzi, sembra ci sia qualcosa di simile ad un true path, perch\u00e9 alcuni percorsi sono palesemente da evitare. Insomma, una bella sfida.Il gioco dei giorni/caratteristiche \u00e8 piacevole, i percorsi sono molti e il gusto di arrivare alla fine in tempo rende la partita divertente, anche se si sente la mancanza di un sistema di combattimento.La prima partita \u00e8 stata entusiasmante: il racconto sembrava non aver punti deboli. Poi per\u00f2, lettura dopo lettura, sono uscite fuori cose che non sono riuscito ad apprezzare:1)\u00a0 buchi di narrazione: per gestire la parte ludica, il testo ci dice che trascorrono 2 giorni per l\u2019inseguimento, 10 giorni per attraversare la pianura, 12 giorni tra casupola sotto la pioggia e parte del viaggio, ecc.: stona un bel po\u2019 vedere che 10 giorni vadano gestiti in una riga, ok che serve all\u2019economia del gioco, ma mi suona strano che in quei 10 giorni non succeda niente che valga la pena di essere accennato.2)\u00a0 PV e i PM: vengono persi a 5 a 5, in pratica sono morto solo per aver afferrato Leanna. E\u2019 poco credibile per un guerriero. Pi\u00f9 che altro, i malus fissi con perdita 5 diventano sbagliati quando il malus \u00e8 identico anche in situazioni molto differenti tra loro (essere feriti d\u00e0 un malus di -5 PV, afferrare Leanna ha lo stesso identico malus). Per aumentare il divertimento, sarebbe stato utile sfruttare i parziali (-2 PV, -3 PV, ecc.). Inoltre mancano i recuperi: ok che \u00e8 una corsa contro il tempo, ma per esempio quando ci prende il temporale nella casupola sono due giorni di \u201criposo\u201d, quindi qualche punto si dovrebbe recuperare. Insomma, cos\u00ec il gioco pare un po\u2019 incompleto.3) non ho capito le tre strade che sviluppano quando si prende la corona dei re: possiamo cercare di recuperare la corona (e Leanna si offende), possiamo salvare Leanna (ed \u00e8 felice) o rimanere fermi (e si offende per la nostra indecisione). Ma che si offenda o meno, non ha poi ripercussioni sulla storia, almeno per quello che ho visto...NARRAZIONEL\u2019autore scrive bene, la lettura \u00e8 scorrevole e piacevole. Bravo autore, di solito prologhi cos\u00ec lunghi in un Corto mi sembrano pesanti, invece il testo \u00e8 scritto molto bene e si fa leggere con piacere!In definitiva: un corto scritto bene, semplice, diretto, con una parte -game divertente ma un po\u2019 incompleta e con qualche incongruenza alla lunga. Purtroppo, con le letture, cadono i presupposti della trama, e questo pesa abbastanza sul voto finale, che \u00e87.DISEGNOMi trovo in difficolt\u00e0, probabilmente non aver metri di giudizio rende difficile dare un voto.Beh, a livello di proporzioni mi pare ben fatto.Per quanto riguarda i volti, quello del guerriero \u00e8 reso bene ma non sono riuscito ad apprezzare l\u2019elmo, mentre il viso dell\u2019elfo ha un qualcosa che non mi torna, che per\u00f2 non riesco a spiegare meglio...Ok gli alberi in fondo, anche se mi sarebbe piaciuto qualche dettaglio in pi\u00f9 invece che uno sfondo quasi totalmente bianco.Il titolo invece non mi piace: sembra scritto di corsa, le due O quasi si sovrappongono.Direi6."
    ],
    [
        "116385",
        "gabrieleud",
        "Anima di Lupo ha scritto:In un paese dove ti \u00adfanno ancora pagare l'accisa sulla benzi\u00adna per la crisi del canale di Suez del 1\u00ad956!Se non erro, tutte le accise per eventi bellici, terremoti, crisi internazionali, sono state sostituite dall'accisa unicagi\u00e0 dal 1999, per cui ogni regione \u00e8 libera di apporre l'accisa che preferisce.Se l'informazione dovesse essere inesatta, sono certo che mi corigerete"
    ],
    [
        "116389",
        "Aloona",
        "Gabriele... Sempre il solito spammer. Delle accise parlatene nella \"nemesi\", lo dico prima che a qualcuno venga in mente di iniziare qui una discussione in merito. XDDomani posto anch'io il mio giudizio."
    ],
    [
        "116391",
        "gabrieleud",
        "Ed ecco arriva Shpammer..."
    ],
    [
        "116396",
        "Aloona",
        "Lo ammetto, avevo aspettative molto pi\u00f9 alte da questo racconto.La premessa \u00e8 buona, l'idea molto poetica e drammatica, l'abbondanza di citazioni divertente e i nomi in stile Dragonlance... beh, incontrano certamente i miei gusti, ma...... ne segue un racconto che, per i miei gusti stilistici, \u00e8 abbastanza piatto. Il soggetto meritava descrizioni pi\u00f9 ricche, coloriture pi\u00f9 vive, maggior sapienza nel narrare, insomma. Invece mi \u00e8 parso di leggere spesso una sequela di azioni riassunte anche piuttosto frettolosamente, anzich\u00e9 col giusto accento e con parecchie ingenuit\u00e0. Mi spiace molto di questo. Mi ha dato generalmente l'idea di un ottimo soggetto in mani poco esperte.Ho riflettuto sull'osservazione di Adriano - mi riferisco alle premesse che possono cadere facilmente, pensando che si potevano studiare trucchi migliori per liberarsi della maledizione - e in effetti, purtroppo, mi trovo d'accordo, ma diciamo che nel mio caso ho sospeso il realismo e giudicato lo svolgersi dell'avventura.La parte pi\u00f9 dolente, per me, \u00e8 la totale assenza di combattimenti: ok, lo so che non \u00e8 obbligatorio un sistema classico e che, anzi, pu\u00f2 essere un'idea originale optare per un sistema di \"scelte\" in un LG dall'ambientazione classicamente D&D... per\u00f2, mi perdonasse l'autore... non riesco a divertirmi con un'azione che si svolge cos\u00ec:\"Attacchi il capobranco o scappi?\" - Attacco - \"Smonti da cavallo, attacchi il lupo, lo colpisci in testa e muore, tutti gli altri scappano, riprendete la marcia, ecc. ecc.\" o peggio: \"attacchi il capo dei banditi, lo colpisci con la spada (sto andando a caso, solo per esempio, eh. NDR) gli ficchi una gomitata nel fianco e poi con un calcio lo atterri, uccidendolo. Tutti scappano e siete salvi\". Ma no! Insomma! Mi sono letta un combattimento intero senza fare NIENTE. Dov'\u00e8 la tensione, la possibilit\u00e0 di crepare? Se non vuoi darmi un combattimento, dammi almeno un'opzione aggiuntiva di rischio, ad esempio: \"Vuoi attaccare il capobranco? S\u00ec. Ok, vai al X. All'X: il lupo ringhia verso di te, ti balza addosso... usi la spada o cerchi di scrollartelo? Cerco di scrollarmelo: ok, ti becchi due graffi che ti levano tot PV; Uso la spada: ok, lo infilzi uscendo illeso dallo scontro\". Insomma, qualche opzione in pi\u00f9, dove almeno compenso l'assenza dello scontro con la possibilit\u00e0 di sbagliare o condurlo al meglio, in ogni caso. Mi sento troppo solo spettatrice e si risolvono quasi tutti troppo a tarallucci e vino, non c'\u00e8 gusto. Stessa impressione che ho avuto per alcune situazioni, come la facilit\u00e0 con cui il re lascia andare sua figlia incontro a un pericolo estremo. Voglio dire, la missione \u00e8 disperata e l'unica alternativa alla distruzione della tua gente \u00e8 tua figlia e tu la lasci andare senza praticamente muovere un dito, rischiando che muoia e quindi tutta la tua gente sia perduta, \"perch\u00e9 tanto non potresti fermarla, se non legandola\"... e LEGALA! Sei il re, cavolo! O almeno combattitela di pi\u00f9. Lei avrebbe potuto fuggire e raggiungerlo, ricattarli dicendo \"Ah s\u00ec? Allora non canto!\" ecc. ecc. ecc., tutto meglio di uno scambio cos\u00ec forzato.Buona l'opzione dei giorni, anche se confermo che sono forse squilibrati in qualche punto, cos\u00ec come la perdita dei PV.In generale, accidenti, che peccato! Si pu\u00f2 rifare meglio, partendo da questa base, soprattutto bisogna lavorare molto sullo stile. Non \u00e8 un romanzo, \u00e8 vero, la parte ludica \u00e8 molto pi\u00f9 importante forse, ma... mi spiace, a me un LG deve colpire anche il cuore con le parole. Al momento, non mi sento di dare che un6,5, risultato di questi aspetti negativi, ma del soggetto carino, la buona volont\u00e0 che si avverte indubbiamente e quelle chicche (i giorni che passano, ecc.) che lo rendono comunque diverso dal solito fantasy.Quanto al disegno... mmmm... non penso di poter dare la sufficienza, si poteva fare molto meglio; ma \u00e8 pur vero che ALMENO questo autore s'\u00e8 sprecato a farlo:5"
    ],
    [
        "116399",
        "sancio",
        "Il racconto di questo nono corto e' della tipologia che preferiso : il fantasy classico. Ha inoltre un regolamento brevissimo e semplice che permette di giocare subito e \"pratico\", non serve nulla a parte una matita ed un foglietto. La storia, abbastanza ordinaria, ma con alcune peculiarita' che ho apprezato, rende al meglio grazie ad uno stile di scrittura essenziale ed avvincente. Si comincia con una missione, ritrovare tre oggetti in un tempo predefinito, che mi ha subito preso e al tempo stesso preoccupato; ho pensato infatti che una premessa cosi' complessa non potesse trovare uno svolgimento ed un compimento credibile nelle ristrettezze di un corto. Giocando mi sono ricreduto: combattimenti lampo e galoppate a rotta di collo ci portano ad un epilogo degno ed aperto a nuove avventure. In piu' beneficiamo e gestiamo una valida compagna di viaggio che l'autore ravviva in molto piu' di una semplice comparsa. Citazioni e omaggi a luoghi ed oggetti di opere ben piu' famose si sprecano forse un po troppo, comunque apprezzabili. Errori o refusi non ne ho trovati e nemmeno incongruenze, situazioni poco plausibili o poco credibili. Forse si poteva variare un poco di piu' le perdite di caratteristiche invece dei soliti 5 punti a volta.La rigiocabilita' e' stata per me ai massimi storici, l'ho difatti giocato sette volte (senza barare) con lo stesso entusiasmo della prima. E' molto ben bilanciato e questo e' un valore aggiunto alla rigiocabilita' in quanto spesso non ce la facciamo per pochissimi punti o giorni. La difficolta' direi medio alta, dato che l'ho finito solo al settimo tentativo, ma non troppo alta da far calare l'entusiasmo dopo due/tre partite infruttuose.In conclusione i miei piu' sinceri complimenti all'autore per aver realizzato \"il corto\" come lo intendo io e a cui volentieri do un belVoto : 9Per il disegno pero' sono un po piu' esigente, questo e' un po troppo semplice sembra una bozza. Non posso dare piu' di unVoto disegno : 5"
    ],
    [
        "116402",
        "Dario III",
        "Strano che un Corto abbastanza classico per struttura e sviluppo riceva voti tanto contrastanti (da 4 \u2013 il minimo \u2013 a 9 \u2013 quasi il massimo); ce lo si aspetterebbe di pi\u00f9 per corti dalla struttura pi\u00f9 controversa.Detto questo, Canto elfico \u00e8 un buon corto, divertente da leggere e di difficolt\u00e0 per me ben calibrata, dal momento che finirlo positivamente non \u00e8 difficilissimo ma neppure scontato: occorrono un approccio ponderato e un po' di fortuna nelle scelte. La sostanziale assenza di regolamento permette di scapicollarsi senza indugi nell'avventura, e in questo caso l'ho apprezzata. Quanto all'ambientazione, classicamente fantasy, per me non costituisce (quasi) mai un problema. Non ho particolare inclinazione per gli elfi \u00abstandard\u00bb, cio\u00e8 quelli impostisi attraverso D&D a partire dagli anni Ottanta (che a ben guardare centrano poco o niente con gli implacabili, ardimentosi, egoisti e superbi elfi tolkieniani), ma questo nel complesso non mi ha disturbato (di elfico qui c'\u00e8 solo il problema di partenza, e noi stessi non siamo elfi).Detto anche questo, c'\u00e8 per\u00f2 qualche problema. Innanzitutto, non mi pare che venga sempre premiata la scelta pi\u00f9 logica (e non sto parlando del dilemma finale, quello della Corona, che ho trovato alquanto gustoso). Per esempio, di fatto non sono riuscito a finirlo alla prima lettura per via di una singola scelta che continua a parermi giusta:SpoilerDopo essere stato nel tempio e aver recuperato la Spada del Sole, seguo le tracce di trascinamento (che deduco derivare da Leanna) e non quelle di sanguinamento. Come potevo immaginare che la povera ragazza, nel giro di qualche ora, sarebbe stata attaccata E da un feroce leone di montagna, respingendolo, E, caso vuole, proprio dal feroce schiavista che l'aveva un tempo in pugno, soccombendo? E che il leone sarebbe rimasti impigliato nella sua lira? A mio avviso qui si premia una scelta sbagliata.Pi\u00f9 in generale, lo sviluppo della vicenda presenta alcuni problemi: la situazione iniziale, com'\u00e8 stato gi\u00e0 rilevato, non \u00e8 \u00abblindata\u00bb; la corsa contro il tempo avrebbe potuto essere facilitata da provvedimenti ad hoc (cavalcature di ricambio e messi, per dirne solo due), la situazione che ho descritto sotto spoiler mette in difficolt\u00e0 la mia capacit\u00e0 di sospendere il giudizio:SpoilerMa quanto \u00e8 sfigata sta ragazza?!? L'abbiamo lasciata sola una manciata di ore e guarda che ci combina!Certo il tono high fantasy ci costringe ad accettare che il destino abbia molta parte e possa colpire in modi inaspettati, ed ammetto che certi espedienti troppo calcolati avrebbero in qualche modo inquinato il sapore complessivo di questa romanticissima quest ma, dato che \u00e8 l'autore stesso a impostare una meccanica molto serrata\u00a0 tra giorni/PM/PV, penso che al giocatore dovrebbe essere concesso di ripagarlo con la stessa moneta, per cos\u00ec dire.Mi piace molto l'idea del personaggio aiutante (magistrale l'uso che ne fece l'anno scorso Adriano in E venne il giorno, un Corto che, continuo a pensare, \u00e8 stato molto sottostimato), ma qui di fatto \u00e8 come se lo stesso personaggio avesse due poteri/punteggi, e si tratta semplicemente di scegliere quale usare (questo da un punto di vista strettamente tecnico; ammetto che \u00e8 molto pi\u00f9 flavour avere al proprio fianco una bella ragazza elfica che canta divinamente).Mi sono espresso altrove sulla questione 25/5 punti, e sulla meccanicit\u00e0 forse eccessiva di questo comparto, che per\u00f2 non mi sento di penalizzare molto.In definitiva, un bel corto, ricco di situazioni che divertono anche senza sollazzare, in cui lo schema classico \u00e8 ben corroborato da una meccanica inesorabile, certo ben studiata.VOTO 7IllustrazioneNon sono molto competente nel settore, ma qui secondo me non siamo all'altezza del Corto. Il tratto \u00e8 troppo incerto, e la presenza appena accennata dello sfondo toglie qualcosa al tutto, anzich\u00e9 aggiungerlo. Rapporto e posizione del titolo sono senz'altro sbagliati. Comunque \u00e8 uno dei pochi (chiss\u00e0, forse l'unico!) a essersi cimentato, e gi\u00e0 solo per questo non mi sento di essere troppo severo:VOTO 5.5(Mi scuso con l'autore se mi sono concentrato pi\u00f9 sugli aspetti negativi che su quelli positivi, ma mi viene naturale: lo trovo nel complesso pi\u00f9 utile!)"
    ],
    [
        "116403",
        "Apologeta",
        "Hieronymus ha scritto:finalmente abbiamo un eroe fantasy che fa qualcosa di sessuale: un bacio! Evviva. Dopo anni e anni di eroi che pensano solo a menarse, finalmente uno che ha un minimo di feromoni in circolo.Potremmo suggerire a qualcuno di scrivere un Corto dove un eroe fantasy cerca di accalappiare una bella locandiera. Magari a Suaimondi.E se magari fosse un Corto intero per raggiungere un bacio? Magari nel nostro mondo, ai nostri giorni? Mmm, quello no. Non potrebbe avere successo.Comunque.Il Corto mi \u00e8 piaciuto. Invita alla rilettura (puntofondamentale), la difficolt\u00e0 \u00e8 alta ma ben gestita, la struttura \u00e8 funzionante... e leggendo il prologo non ci avrei proprio creduto. Dai, recuperare ben TRE oggetti? Per me era impossibile farci stare tutto in un Corto. Eppure l'autore ce l'ha fatta, e la trama (a parte alcuni brutti buchi logici) si sviluppa bene.Mi piace l'assenza della casualit\u00e0. Mi piace come vengono premiate alcune scelte (anche se la penso come Dario III per il rapimento). Mi piacciono davvero tante cose, per cui bravo!Passiamo alle note dolenti. Il buco logico pi\u00f9 evidente \u00e8 che era sufficiente mettere la pulzella a cantare in caso di morte della vecchia, poi spedire tre plotoni a recuperare gli oggetti con tutta la calma possibile.Le citazioni continue non mi piacciono nemmeno un po', ma quello non influenza il mio voto. Peggio per\u00f2 l'alternanza italiano / inglese nei nomi, che li rende totalmente incoerenti.E poi, lo stile. Va bene, si \u00e8 visto di peggio, ma un paragrafo come il 17 \u00e8 agghiacciante. Segue spoiler brutto e cattivo.Spoilerti rendi subito conto di non aver bisogno di respirare: a parte che il \"ti rendi subito conto di\" \u00e8 bruttissimo e inutile, come faccio a saperlo? Non mi sono ancora immerso. \u00c8 una maschera telepatica che mi spiega come funziona?Poi risalgo e sbuco fuori dall'acqua, quindi vengo afferrato da una piovra in un'alcova. Quindi la piovra \u00e8 anfibia?E ultima frase:ti rendi conto infatti che l'incantesimo non avr\u00e0 pi\u00f9 effetto. Ma perch\u00e9?Troppe espressioni non sono usate nel modo giusto, cos\u00ec che diventano ridicole comeSpoilerl'urlo disumanodel terreno.E poi non mi spiegoSpoilercome fa una lira a impigliarsi in una zampa di un leone e rimanerci dopo che il leone \u00e8 fuggito e ha cacciato un cerbiattomentre \u00e8 facile spiegare cheSpoilerse da una fiammacomincia ad emergere l'orribile volto cornuto di un demone. Capisci di trovarti di fronte ad una evocazione demoniacaL'evocazione dello spirito di Monsieur La Palisse.Ciononostante, la lettura \u00e8 scorrevole perch\u00e9 la vicenda \u00e8 appassionante - caso purtroppo non frequente. Con un pizzico di originalit\u00e0 in pi\u00f9 e con una bella risciacquatura in Arno, questo era un Corto da 8 pieno.Mi fermo invece al7, ripetendo comunque i complimenti all'autore!PS non voto l'illustrazione perch\u00e9 il mio voto sarebbe messo a caso. Mi scuso con gli illustratori, ma sono troppo ignorante in materia."
    ],
    [
        "116408",
        "Rygar",
        "Il bello di Canto Elfico \u00e8 l'atmosfera retr\u00f2 che d\u00e0 a tutto il conto un sapore anni '80. Con questi presupposti non potevo non immergermi nella lettura con gli occhi luccicanti. La trama \u00e8, come poc'anzi accennato, classica: un mostro minaccia di distruggere il mondo e solo un eroe lo pu\u00f2 fermare. Avevo una mezza idea di linkare varie pagine di TvTropes richiamate dal testo, ma sarebbe stato un lavoro troppo lungo, oltre a risultare pedante.Sul comparto ludico non ho niente da eccepire: l'assenza di dadi, come dico sempre, \u00e8 una scelta coraggiosa perch\u00e9 obbliga l'autore a calcolare bene le variabili numeriche. In questo caso i parametri sono tre e, come molti, non capisco che senso abbia dare un valore di 25 ai punteggi di Vita e Mana se poi si scalano 5 punti per volta. Eppure, anche ammesso che gli incantesimi abbiano sempre lo stesso costo, ci possono essere ferite pi\u00f9 o meno gravi.SpoilerL'unico neo della giocabilit\u00e0 \u00e8 l'obbligo di raccogliere l'occhio, pena il fallimento della missione. So bene che tutti siamo abituati all'eroe \"cleptomane\" (che tratta il \"furto\" come \"aggiunta all'inventario\"), ma io non avrei motivo per prendere anche quel ninnolo.La narrativa non \u00e8 male, specie nei dialoghi o nelle descrizioni lunghe,\u00a0 ma risente di alcune scelte infelici. Menzione di disonore per le innumerevoli citazioni dai Librogame e da Warhammer (Bretonnia): perch\u00e9? Cio\u00e8, che bisogno ce n'era?Nonostante i piccoli difetti sopra riportati, Canto Elfico rimane per me uno dei migliori racconti in gara di questa edizione e vorrei tanto vederlo al play-off. Faccio i miei complimenti all'autore (che ancora non ho individuato) e do una valutazione molto positiva.Voto:7,5L'illustrazione non \u00e8 niente di che e l'elmo del protagonista mi ricorda quello di un Guerriero del Caos (del sunnominato Warhammer). Non ho competenze specifiche ma da tre anni sono un modello per scuole d'arte e mi pare di capire che l'anatomia non sia il forte dell'autore: per intendersi, il braccio destro dell'elfa non ha polso e il suo orecchio sinistro \u00e8 lungo in maniera sproporzionata.Voto:5,5"
    ],
    [
        "116411",
        "Seven_Legion",
        "...io mi ero accorto gia' da anni quanto in realta' sia disumano il terreno.Infatti, appena posso, lo calpesto!"
    ],
    [
        "116414",
        "Charles Petrie-Smith",
        "Non so esattamente perch\u00e9, ma una serie di cause mi spingono a essere particolarmente severo con questo Corto.Certe volte i riferimenti e le citazioni mi aggradano, altre volte mi sembrano eccessivi, e questo \u00e8 il secondo caso. Certo, per un appassionato di librogame classici trovare in una stessa avventura spada del sole e corona dei re dovrebbe essere una gioia e quasi una vertigine, e per altro \u00e8 talmente patente l'omaggio, talmente evidente la strizzata d'occhio che diventa quasi innocente; no, \u00e8 pi\u00f9 che altro l'ispirazione troppo marcata alle Pietre magiche di Shannara (per altro proprio nell'anno della - bruttissima - trasposizione telefilmica) a infastidirmi.Anche perch\u00e9 ne perde il punto pi\u00f9 interessante, cio\u00e8 il cammino di autocoscienza per convincersi della necessit\u00e0 del proprio sacrificio da parte della principessa elfa, per quella che sembra una rivalsa un po' puerile: io che rimasi traumatizzato all'epoca della lettura, da Autore col mio Corto creo un eroe pi\u00f9 forte che - grazie anche a un migliore coordinamento con la fanciulla - questa volta salver\u00e0 Amberle.Per altro, come \u00e8 stato fatto notare, non c'\u00e8 nessun motivo che obblighi a svolgere la triplice quest proprio in quei tempi: mettersi a cantare non \u00e8 un cambiamento permanente come diventare un albero (o se lo \u00e8 l'Autore doveva specificarlo, indicando per esempio che le cantatrici elfe cadono in una sorte di trance/coma dal quale non \u00e8 possibile svegliarsi e che pu\u00f2 terminare solo con la morte), e quindi le tre reliquie potevano essere recuperate con calma da un drappello di valorosi guidato dal nostro protagonista. Anche gli schiavisti sono presi troppo di peso dai rover/nomadi di Brooks, e a mio avviso non ben integrati nella storia (come \u00e8 accaduto che una principessa elfa \u00e8 finita nelle loro mani la prima volta? Come mai il loro capo se l'\u00e8 legata tanto al dito? Come \u00e8 andata quando la salvammo la prima volta? Come mai si trovano a passare proprio dalle parti del tempio sommerso al momento giusto?) e di conseguenza mi mettono in una cattiva disposizione.E poi la meccanica: sono stato il primo a sottolineare come i 25 punti nelle due caratteristiche siano effettivamente 5 (e anche a me la cosa d\u00e0 parecchio fastidio), ma ancora di pi\u00f9, l'ho scritto, mi danno fastidio l'impossibilit\u00e0 di recupero e la sostanziale equivalenza di ogni sfida o minaccia. Una volta capito questo, il gioco diventa una gestione delle proprie risorse eccessivamente calcolata, distaccata e quasi cinica, che contrasta con la drammaticit\u00e0 che la vicenda dovrebbe avere: sappiamo gi\u00e0 che se affrontiamo il momento difficile senza ricorrere alla magia perderemo i 5 PV e altrimenti dobbiamo spendere i 5 PM, cos\u00ec come \u00e8 chiaro che il percorso che appare pi\u00f9 pericoloso ci far\u00e0 spendere pi\u00f9 PV e/o PM ma ci permetter\u00e0 di risparmiare giorni (la gestione del tempo \u00e8 un po' pi\u00f9 interessante, visto che l'avanzamento non avviene per pacchetti tutti uguali). Tanto \u00e8 vero che dopo una prima lettura in cui sono morto, gi\u00e0 alla seconda ho capito quali scelte fare, alternando perdite di PV e PM, in modo da arrivare al finale migliore, senza troppi brividi e soddisfazione.Poi devo dire che il tutto \u00e8 troppo affrettato: per un'impresa di tale portata ed epicit\u00e0 sarebbe pi\u00f9 adatto quantomeno un librogame \"lungo\" intero, se non proprio una miniserie di 3 titoli; cos\u00ec ci sarebbe stato anche spazio per sviluppare il rapporto sentimentale tra il nostro alter ego e l'elfa.Sullo stile, infine, mi soffermer\u00f2 poco: discreto globalmente, cade in ineleganze ed errori in alcuni punti (alcuni dei quali gi\u00e0 evidenziati da altri), ma non \u00e8 complessivamente il punto debole del Corto.In considerazione di tutto ci\u00f2VOTO 6Edit: VOTO 5,5Mi sono reso conto che col mio giudizio e con quello che effettivamente penso di questo corto la sufficienza non ci sta; ma nemmeno l'insufficienza netta, ecco quindi il nuovo voto ufficiale.nel senso di una sufficienza davvero stiracchiata, e\u00a0 con quel senso di \"potresti fare di pi\u00f9\" da vecchia professoressa.L'illustrazione, poi, preferirei non votarla:a partire dal tratto troppo semplice e incerto, \u00e8 la composizione a essere terribilmente banale (i due protagonisti in staticissima posa frontale) e priva di qualunque dinamismo, tensione o fascino. A peggiorare le cose, ma solo da un punto di vista personale e soggettivo, c'\u00e8 il fatto che detesto gli elmi con le corna, e quando poi sono all'ingi\u00f9 il mio odio raggiunge il colmo.P.S.Autore, hai giocato al videogioco della serie Warhammer Dark Omen? Io l'ho molto amato (pi\u00f9 dei seguiti) e la tua storia mi ha ricordato anche quello (le tre reliquie da trovare - in quel caso distruggere - e poi il combattimento finale)."
    ],
    [
        "116415",
        "\u00bf\u201e\u00e3\u00df\u00ea\u00aa\u00a7\u00ac",
        "Urne chiuse, referendum chiuso,votazioni chiuse!"
    ],
    [
        "116416",
        "\u00bf\u201e\u00e3\u00df\u00ea\u00aa\u00a7\u00ac",
        "Voti degli Organizzatori:\u00bf\u201e\u00e3\u00df\u00ea\u00aa\u00a7\u00ac ha scritto:Canto elfico non mi ha entusiasmato. La scrittura \u00e8 semplice, a volte fin troppo. Buona l'introduzione \"tolkieniana\". La terminologia per\u00f2 non sempre \u00e8 adeguata (vedi ad es. le \"esigenze fisiologiche\" del par.25). Non troppo felice la scelta di chiamare un incantesimo con la parola \"incantesimo\". \"Incanto\" o \"charme\" sarebbero andati ugualmente bene, evitando l'effetto equivoco ogni volta che si legge la parola \"incantesimo\" nel testo.Le situazioni implausibili abbondano (la lira incastrata nella zampa del leone, gli schiavisti di cui non si fa pi\u00f9 cenno dopo aver sconfitto il capo, l'attacco al lupo capobranco con gli altri lupi fermi a guardare, ...). Inoltre, c'\u00e8 qualche d eufonica di troppo.Ottimo l'uso del paragrafo nascosto (anche in questo corto non segnalato dal testo, e quindi da usare di propria iniziativa in stile \"la nebbia\"), anche se per il modo in cui \u00e8 strutturato c'\u00e8 il rischio di andare a consultare il paragrafo dell'occhio prima del dovuto, rovinandosi il mini-enigma (non \u00e8 stato il mio caso, ma suppongo che il rischio ci sia).A questo proposito, non essendoci limiti al numero di paragrafi, avrei dedicato alla ricerca vana della corona qualche paragrafo in pi\u00f9 (almeno un altro), oltre ai due 5/37 che si rimandano a vicenda (cos\u00ec com'\u00e8 \u00e8 impossibile cascarci).La struttura del corto \u00e8 abbastanza semplice. Le scelte raramente si diramano per pi\u00f9 di un paio di paragrafi, per poi ritornare ai paragrafi di passaggio obbligato, che sono numerosi (ne ho contati ben 10). Non ci sono ID (ma \u00e8 possibile morire per riduzione a 0 dei PV).(Apro una parentesi sulla polemica riguardo al fatto che, dal momento che tutte le perdite di PV e PM sono di 5 punti, l'autore avrebbe dovuto dividere tutti i punteggi per 5. Non sono d'accordo, trovo anzi la questione abbastanza insensata. Quindi perdere 1 PV o 5 PV \u00e8 lo stesso? Io non direi: 1 PV d\u00e0 l'idea di poco pi\u00f9 di un graffio, 5 PV sono una vera e propria ferita. Inoltre dire che il protagonista, il nostro eroe, ha 5 PV suona abbastanza ridicolo.Per quanto riguarda le perdite tutte uguali di PM, queste sono perfettamente giustificabili trattandosi di incantesimi. Per i PV invece \u00e8 chiaramente una precisa scelta dell'autore per semplificare i calcoli (in fase di gioco, ma anche di progettazione, immagino). Appoggio in pieno da questo punto di vista la decisione dell'autore. Chiusa parentesi.)In realt\u00e0 la vera difficolt\u00e0 del corto \u00e8 rappresentata dalla gestione delle tre caratteristiche (PV, PM e giorni): di fatto esistono pochissimi percorsi che portano al finale del par.70. Dopo quattro letture in cui sono arrivato a 0 PV o a 51+ giorni, ho capito che non ne cavavo piede senza farmi un grafo anche stavolta.Eccolo:http://i224.photobucket.com/albums/dd25 \u2026 ztie3r.jpgAnalizzando il grafo ho trovato che, pur non essendoci un vero e proprio true path, esistono soltanto quattro strettissimi percorsi (ma in realt\u00e0 si tratta di un unico percorso con piccole variazioni in alcuni bivi) che portano al finale migliore. In tutti i casi si arriva alla fine con 5 PV, 0 PM e 50 giorni (ma esiste un percorso che consente di terminare con 48 giorni!)SpoilerPer i posteri, eccoli:1) strada breve - sonno - rampicanti - vigore - luce sacra - vigore - occhio - sangue - lira - palude - niente incantesimi - niente incantesimi - 53 - leanna - strada lunga2) strada breve - sonno - rampicanti - vigore - luce sacra - vigore - occhio - tracce - no lira - palude - niente incantesimi - luce sacra - 53 - leanna - strada lunga3) strada breve - attacco - rampicanti (oppure sonno - squarcio) - vigore - luce sacra - vigore - occhio - sangue - lira - palude - niente incantesimi - luce sacra - 53 - leanna - strada lunga4) strada lunga - proseguire (oppure accampamento - tenda - sonno) - rampicanti - vigore - luce sacra - vigore (o maschera, se la si ha) - occhio - sangue - lira - palude - niente incantesimi - luce sacra - 53 - leanna - strada cortaRiassumendo una storia fantasy non del tutto entuasiasmante, complice anche lo stile di scrittura e alcune ingenuit\u00e0. Non trovo riuscitissima la scelta di impostare il gioco come un (quasi) true path molto stretto con pochissime occasioni di uscire dai binari giusti. Le scelte dei bivi lasciano poi l'impressione che ci sia poca libert\u00e0 d'azione (si tratta quasi sempre di scegliere se spendere PV o PM, ma in un caso o nell'altro si arriva alla stessa risoluzione).Voto finale:6Riguardo al disegno, dal momento che sono una schiappa a disegnare, chiunque sia in grado di impugnare una matita ai miei occhi \u00e8 bravissimo. Nel caso di questo concorso, essendo pochi gli artisti che hanno deciso di cimentarsi nella sfida dell'illustrazione, mi sento di premiare in partenza il loro impegno a prescindere dal risultato finale.Il disegno di questo corto a me piace, pur nella sua semplicit\u00e0. La visualizzazione dei due protagonisti (e della lira, che ha un ruolo nella storia) consente di immedesimarsi meglio nel loro ruolo. Il disegno avrebbe probabilmente beneficiato di una maggiore dinamicit\u00e0 (ad esempio non schierando i due personaggi entrambi in primo piano), di uno sfondo meglio definito (si intravedono appena degli alberi), e di colori (ma non essendo richiesto dal bando, questo non rappresenta un difetto ovviamente). Non azzeccatissimo il lettering del titolo, oltretutto non perfettamente centrato.Per me \u00e8 comunque un7.Prodo ha scritto:Bel racconto. Il taglio \u00e8 molto classico e, pur con qualche ingenuit\u00e0 in sede di introduzione, riesce ad avvincere fin dalle prime battute. Abbiamo tutti gli elementi che caratterizzano una cerca con i fiocchi: i manufatti magici, il saggio re che si lascia convincere ad affidarci la missione colpito dal nostro coraggio, la bella principessa, tutt\u2019altro che indifesa, pronta ad aiutarci con le sue arti canore dai risvolti magici.A questo comparto solido e ampiamente collaudato si aggiungono una serie di citazioni che non possono non fare breccia su noi appassionati di vecchia data. Onestamente, chi pu\u00f2 negare di aver sognato, almeno una volta nella vita, di brandire la Spada del Sole, indossare la Corona dei Re, e detenere il Cuore di Volent contemporaneamente? Canto Elfico ci permette di farlo, e solo per questo gi\u00e0 mi ha predisposto bene.Al di l\u00e0 per\u00f2 delle furbe strizzate d\u2019occhio dell\u2019autore la narrazione funziona: la planimetria \u00e8 piuttosto lineare, e si snoda attraverso tre gangli fondamentali, da cui non possiamo prescindere. Intendo ovviamente le tappe in cui ci fermiamo per recuperare gli oggetti. I percorsi per arrivarci, e tornare poi a casa ancora in vita, e in tempo per affrontare e distruggere Gorgoth, sembrano essere vari, e tale apparente molteplicit\u00e0 di scelta pare consentirci di raggiungere l\u2019obiettivo finale senza particolari patemi.In realt\u00e0 inoltrandosi nella lettura ci si accorge che l\u2019emorragia di PV e i PM \u00e8 costante, a volte provocata da futili motivi, e anche una sola scelta errata, che alteri il delicato equilibrio gestionale tra queste due caratteristiche e i 50 giorni a disposizione per compiere la missione, ci condanna alla morte o, nella migliore delle ipotesi, a tornare da Lunarion in ritardo (o senza uno degli artefatti) e fallire cos\u00ec nella missione.Tale impressione di complessit\u00e0 si manifesta gi\u00e0 in sede di prima lettura: \u00e8 molto molto improbabile riuscire a perseguire immediatamente l\u2019epilogo vincente, ma l\u2019esperienza accumulata durante le sessioni di gioco ci consentir\u00e0 di affinare l\u2019approccio e raggiungere nel giro di un paio d\u2019ore la conoscenza adeguata necessaria per amministrare correttamente i nostri punteggi e riuscire a non sforare il draconiano termine dei 50 giorni restando vivi.Questa scelta, che di fatto crea un true path, inizialmente mi ha indispettito. Leggendo e rileggendo per\u00f2 mi sono reso conto che si \u00e8 trattata di una risoluzione sensata: se l\u2019autore non avesse deciso di ridurre cos\u00ec drasticamente le possibilit\u00e0 vincenti sarebbe stato fin troppo semplice terminare con successo Canto Elfico, e il racconto, liquidato con rapidit\u00e0, avrebbe lasciato sensazioni molto pi\u00f9 blande nel mio animo. In questo modo invece sono stato \u201ccostretto\u201d a dedicargli il giusto impegno e la giusta attenzione, e sono riuscito quindi ad apprezzarlo molto di pi\u00f9. Trovo pertanto che il livello di difficolt\u00e0 in questo caso sia stato ottimamente settato, anche perch\u00e9 molte delle decisioni che ci troveremo ad affrontare saranno logiche, e in linea con quanto ci \u00e8 stato raccontato nel prologo e quanto scopriremo nel corso dell\u2019avventura.Cercare di usare incantesimo su una pianta che non pu\u00f2 udirci, dopo che ci \u00e8 stato chiaramente detto che i poteri della principessa funzionano solo con chi pu\u00f2 ascoltare la sua voce, o peggio tentare di addormentare una mandria di non morti inferociti, rappresentano azioni sciocche, che vengono giustamente e razionalmente sanzionate. Sotto questo punto di vista si nota una cura che \u00e8 degna di encomio.Difetti: non mi \u00e8 piaciuta per niente la gestione dei punti vita e mana. Sono 25, ma di fatto li impieghiamo sempre e comunque 5 alla volta. Quindi \u00e8 come se ne avessimo 5. Mi chiedo il senso di questa scelta: \u00e8 fin troppo tendente a incanalare ogni possibile effetto subito in parametri preordinati, e alla lunga si rivela opprimente. Inoltre \u00e8 poco realistico pensare che qualsiasi inconveniente fisico ci troviamo a fronteggiare ci procuri l\u2019identico danno, che sia una corsa sfrenata o un\u2019alabardata sul volto. Stesso discorso per gli incantesimi: lanciarne uno su una pietra che somiglia a un troll o un altro differente su un demone che si \u00e8 risvegliato evocato da una pletora di cultisti comporta lo stesso dispendio di energia magica. Tale risoluzione lascia parecchio perplessi, e avrei gradito una maggiore attenzione sul tema, con un sistema di gestione dei punti approfondito e molto pi\u00f9 variegato.Inoltre, visto il lasso di tempo cos\u00ec ampio che contraddistingue il nostro cammino, stona il fatto che non si ha mai la possibilit\u00e0 di curarsi o comunque recuperare in qualche modo energia fisica e magica. Si \u00e8 trattata di una scelta forzata, legata alla necessit\u00e0 di rispettare i parametri preimpostati di impiego delle varie risorse, imprescindibili per la riuscita del meccanismo di gioco, ma ci troviamo ugualmente di fronte a una forzatura che salta all\u2019occhio e infastidisce un po\u2019. Una di quelle dinamiche alla Thraves che non ho mai sopportato troppo.Alla lunga poi si sente anche la mancanza di quel guizzo, quel quid in pi\u00f9 che trasforma un buon lavoro in qualcosa di indimenticabile. La struttura, la caratterizzazione dei personaggi e delle ambientazioni, l\u2019evoluzione della trama, i luoghi e gli avversari: \u00e8 tutto descritto e concertato bene, ma forse questo approccio classico complessivamente finisce per essere eccessivo. La scelta \u00e8 stata voluta e si nota, per\u00f2 non posso negare che alla fine, mentre esploravo gli ultimi paragrafi che ancora non avevo letto, ho cominciato a provare un po\u2019 di noia.Le citazioni sono fantastiche, l\u2019ambientazione canonica ogni tanto ci vuole e fa sempre piacere, ma credo che se in alcuni passaggi l\u2019ideatore avesse anche osato qualcosa di pi\u00f9, magari inserendo qualche elemento fuori dagli schemi, un enigma leggermente pi\u00f9 complicato, un personaggio innovativo, tutta l\u2019opera ne avrebbe guadagnato. Cos\u00ec risente un po\u2019 di un certo appiattimento man mano che si procede con l\u2019avventura.Per finire, il presupposto legato all\u2019urgenza mi ha lasciato perplesso. Perch\u00e9 dobbiamo partire subito e rischiare di compromettere addirittura il destino del mondo, quando potremmo lasciare Leanna ad addormentare l\u2019abominio con le sue nenie e recuperare le reliquie con tutta calma, mettendoci anche 6 mesi? Perch\u00e9 dobbiamo portare la principessa con noi quando \u00e8 palese che farlo \u00e8 un azzardo pazzesco (liquidato tra l\u2019altro dalla debolissima considerazione \u201cLa nonna \u00e8 forte, resister\u00e0\u201d)?Insomma uno dei motivi cardini che ci spinge a imbarcarci nella quest a certe condizioni non regge affatto e si nota fin dalla prima lettura. Avrei gradito un incipit un pochino pi\u00f9 studiato ed elaborato.Canto Elfico \u00e8 comunque un buonissimo corto, e sono contento che le tematiche fantasy old-style continuino a essere sviscerate e declinate. Credo sarebbe un peccato se scomparissero del tutto. Inoltre l\u2019autore ha dimostrato di saperle padroneggiare molto bene, e di conoscere nel dettaglio la storia dei libri-gioco. E questo fatto rappresenta un valore aggiunto al suo lavoro.Si merita un bel7: a mio giudizio \u00e8 in piena lotta per accedere ai play off finali.Disegno: il tratto \u00e8 un po\u2019 incerto, e tanto le figure umane quanto lo sfondo risentono di un approccio vagamente ingessato. Anche la tendenza a utilizzare delle linee spezzate non mi convince, perch\u00e9 trasmette un senso di indeterminatezza delle forme che in un\u2019illustrazione cos\u00ec classica e \u201cpulita\u201d a livello concettuale non ha ragione di essere.I personaggi per\u00f2 sono stati resi piuttosto bene: l\u2019elfa ha uno sguardo penetrante e un sorriso accennato accattivante (anche se si \u00e8 esagerato con le orecchie, sembra Mazinga!), mentre l\u2019elmo di Kiran ricorda moltissimo quello dei Guerrieri del Caos di Hero Quest, e solo per questo fatto merita un applauso.Complessivamente l\u2019immagine non mi entusiasma, per\u00f2 ha dei lati positivi e inoltre mi sento di premiare l\u2019impegno di chi ha deciso di mettersi in gioco sia dal punto di vista delle parole che da quello dei pennelli.Quindi il mio voto \u00e86,5, sia per alcuni meriti intrinseci, sia come apprezzamento per lo sforzo compiuto.SkarnTasKai ha scritto:Dopo una serie di racconti con le ambientazioni pi\u00f9 disparate e con le dinamiche di gioco pi\u00f9 varie, torniamo con questo racconto a un grande classico: un high fantasy coi suoi elfi e troll d'ordinanza e con un regolamento senza grandi fronzoli. E funziona.Il racconto \u00e8 molto libro e poco game, ma non per questo possiamo dire di trovarci davanti a un semplice slta: la gestione dei punteggi di vita, mana e tempo ci costringe a valutare molto attentamente la nostra strategia di risoluzione, un solo errore ci pu\u00f2 costare la buona riuscita della missione (per esempio io ho evitato di attraversare le Paludi del Dan\u2026 ehm\u2026 le Paludi Morte, e questo mi \u00e8 costato la vittoria finale). Sotto questo aspetto, il fatto che la perdita di punti vita e punti mana sia sempre uguale diventa secondario: una scelta sbagliata pu\u00f2 tradursi tanto in una perdita di tempo, quanto in una perdita di qualunque altro punteggio, anche in combinazione, e a ben guardare il punteggio principale \u00e8 proprio quello di tempo.La gestione del fattore tempo, inoltre, crea un true path \u2013 non troppo difficile da seguire, a ben guardare, ma molto stretto. Io \u2013 paludi a parte \u2013 ho avuto la fortuna di beccare tutte le scelte giuste al primo colpo (anche, e qui ho avuto un discreto \u201cfattore ciumbia\u201d, nel recuperare la lira di Leanna dopo il suo rapimento) quindi tutto sommato l'ho trovato un racconto semplice, ma mi rendo conto che sbagliare una scelta pu\u00f2 aumentare la sensazione di difficolt\u00e0.Volendo guardare ai difetti, io avrei dato la possibilit\u00e0 di vincere anche con un errore di percorso, e sostanzialmente punire solo chi non si rende conto del loop in cui si entra cercando la corona. Sono troppo buono, lo so\u2026Il comparto linguistico \u00e8 ben curato, la prosa non presenta problemi di registro, n\u00e9 \u00e8 troppo infiocchettata o troppo scarna. Fanno eccezione i momenti di passaggio fra una quest e l'altra, in cui sembra quasi di riporre un libro e prenderne un altro: iniziare un paragrafo con \u201cLa vostra seconda meta \u00e8...\u201d spezza la narrazione; \u00e8 un errore evitabilissimo, una costruzione perfettamente sostituibile con una battuta in discorso diretto di un personaggio (\u201cBene, ora andiamo a...\u201d). In generale ho trovato gli inizi e le fini delle missioni piuttosto sbrigativi, in contrasto con la buona definizione della parte centrale dell'azione.Diciamocelo, questo autore non ha certo brillato per originalit\u00e0 (tema e struttura classici, citazioni da ogni serie conosciuta di lg e da altri comparti della \u201ccultura popolare\u201d come Guerre Stellari), ma ci\u00f2 che \u00e8 riuscito a costruire \u00e8 tutt'altro che banale e merita un plauso, che gli voglio tributare dandogli un voto di7,5.Per quanto riguarda il disegno, non mi \u00e8 affatto dispiaciuto. Eccezion fatta per l'orecchio spropositato dell'elfa e per il suo lieve \u201cstrabismo di Venere\u201d le proporzioni mi sembrano corrette e anche la posizione dei personaggi nell'illustrazione \u00e8 significativa (il guerriero in primo piano, senza volto in quanto nostro alter ego, mani sulla spada, sembra voler proteggere la principessa in secondo piano; principessa che, pur in secondo piano, \u00e8 il primo soggetto a essere notato nell'immagine, a sottolineare la sua importanza nel racconto). Avrei magari gradito maggiormente un tratto pi\u00f9 curato, ma c'\u00e8 da dire che questo stile \u00e8 coerente con molte illustrazioni di libri fantasy classici. Sicuramente sufficiente ma migliorabile:6,5."
    ],
    [
        "116418",
        "Aloona",
        "SkarnTasKai ha scritto:Volendo guardare ai difetti, io avrei dato la possibilit\u00e0 di vincere anche con un errore di percorso, e sostanzialmente punire solo chi non si rende conto del loop in cui si entra cercando la corona. Sono troppo buono, lo so\u2026Ecco una cosa che mi ero segnata negli appunti iniziali e che ho dimenticato di aggiungere, per la fretta: la penso allo stesso modo. Mi ha infastidita che, dopo tutti quegli sforzi, si rischi di perdere solo perch\u00e9 non si imbrocca il paragrafo \"nascosto\" e si entri in un loop senza fine. Continuo a pensare che un paragrafo nascosto debba essere un \"bonus\", debba farci velocizzare la risoluzione o ottenere il top dei finali possibili, non determinare la riuscita dell'avventura. A parte che, come gi\u00e0 stato fatto notare, la prima cosa che viene di fare \u00e8 andare a guardare cosa ci aspetta; sarebbe stato da aggiungere almeno una nota \"Segna questo numero e usalo quando incontrerai l'oggetto X\" (per quanto, non cambi molto alla curiosit\u00e0 umana). In ogni caso, ci voleva anche un'alternativa, pi\u00f9 rischiosa, faticosa e dolorosa, ma ci voleva.Quanto al disegno, ho letto le varie osservazioni e mi meraviglia che nessuno abbia osservato la cosa pi\u00f9 banale: l'elfa ha le braccia tozze come un culturista! A parte troppo grosse, ma solo uno ha notato che non ha praticamente polso. Insomma, un po' di \"grazia\" eterea in pi\u00f9 ci sarebbe stata. Il tratto, invece, \u00e8 ancora troppo \"infantile\". La composizione, invece, pur se classica e statica, non \u00e8 male. Magari con un po' di sfondo era ancora meglio. Lui \u00e8 forse quello riuscito meglio. Spero che l'autore prenda le critiche come \"incoraggiamento\" a lavorarci e che continui a disegnare."
    ],
    [
        "116421",
        "Dario III",
        "\u00bf\u201e\u00e3\u00df\u00ea\u00aa\u00a7\u00ac ha scritto:Inoltre dire che il protagonista, il nostro eroe, ha 5 PV suona abbastanza ridicolo.Vero; infatti io sopra proponevo, come in alcuni giochi (Mondo di Tenebra, tanto per dire, o lg come Grecia Antica), il ricorso ai \u00ablivelli di salute\u00bb, o simili. E ho capito che la standardizzazione del danno risponde a esigenze di gestione da parte dell'autore, per\u00f2 questa scelta a mio avviso traspare troppo, fino a sembrare forzata.Detto questo, condivido molto della tua disamina!"
    ],
    [
        "116422",
        "Adriano",
        "Io difetti al polso non ne vedo: la manica gli arriva fino alle dita e quindi, per quel che vedo, il polso \u00e8 coperto..."
    ],
    [
        "116424",
        "\u00bf\u201e\u00e3\u00df\u00ea\u00aa\u00a7\u00ac",
        "Ragazzi, ho notato che alcuni dei voti assegnati al disegno non sarebbero da considerare validi.In particolare sono sotto la soglia il voto di Aloona e sancio.Vi ricordo che ogni voto va accompagnato da un \"giudizio articolato che ne spieghi le ragioni\". Scrivere frasi tipo \"si poteva fare di meglio\" non \u00e8 sufficiente.I giudizi \"alla leccese\" \u00e8 da mo' che non sono pi\u00f9 considerati validi!Badate che non \u00e8 solo una questione di lunghezza. Da questo punto di vista il voto espresso da Anima di Lupo \u00e8 esemplare: in poche righe esprime un giudizio motivato perfettamente valido.Per stavolta considero tutti i voti validi (tranne quello di mark), ma cercate di fare un piccolo sforzo in pi\u00f9 per il disegno del corto di questa settimana, mi raccomando!Grazie"
    ],
    [
        "116427",
        "Charles Petrie-Smith",
        "C'\u00e8 un 3d per parlare dell'andamento di questa edizione dei Corti in generale?"
    ],
    [
        "116432",
        "EGO",
        "Apro (o continuo?) la mia polemica annuale. So che ci teneteSe un Corto come questo ha preso delle insufficienze, gi\u00e0 in un concorso il cui bando ha fatto di tutto per evitare i votacci, vedo confermata la mia idea che i Corti \"tradizionali\" non hanno pi\u00f9 molto spazio. Cos\u00ec come non l'hanno mai avuto i Corti semplici, visto che \u00e8 nettamente pi\u00f9 apprezzato unTrue Pathspaccacervello e irrisolvibile rispetto a un true path semplice ma ben realizzato, e visto che, da sempre, su LGL \u00e8 palese la preferenza per i mega-regolamenti a discapito del semplice racconto a bivi.Ci sta che ci siano preferenze. Ma non capisco come mai qualcuno vedesse male i votacci riferiti a Corti scritti male, pieni di errori, addirittura incompiuti, e si possa invece giustificare coi gusti personali un'insufficienza rivolta ad un lavoro formalmente quasi perfetto. La qualit\u00e0 della scrittura si perde un po' al di fuori del prologo, ma \u00e8 comunque di buon livello, e sotto l'aspetto ludico non ci sar\u00e0 nulla di originale o impegnativo, ma nemmeno bachi per cui si possa maledire la fretta o l'inesperienza dell'autore. Prima d'ora non avevo mai visto un \"compitino\" prendere un'insufficienza, a meno che non ci si trovasse in una competizione di altissimo livello - che I Corti di LGL non \u00e8, e nemmeno vuol essere.Al di fuori di questo, sono veramente, ma veramente, ma veramente veramente stupefatto dai commenti sull'uso dei punteggi. Come se esistesse un metodo codificato e intoccabile, tacitamente condiviso da tutti, su come i punti vadano persi e guadagnati nel corso di un gioco. Ho gi\u00e0 spiegato in un post precedente i motivi per cui trovo validissimo il sistema usato dall'autore. Non ricordo che LG pi\u00f9 blasonati abbiano mai perso un intero punto di valutazione perch\u00e9 in quel libro guadagno 1 punto di Abilit\u00e0 sia con una spada ben bilanciata che con una rarissima arma magica, o perdo 1 punto di Abilit\u00e0 se ho una mano fuori uso ma ne perdo 2 se vedo il Messaggero della Morte. Non c'\u00e8 un unico modo di interpretare e usare i punteggi, e non capisco che cosa abbia tanto scandalizzato il 90% dei votanti di questo Corto. Lo capisco, siamo nel Paese dove per aver fumato in luogo pubblico possono partirti 1200 euro e per abuso di professione medica soltanto 300, ma...Per vari motivi, non ho lasciato un commento e un voto, e mi scuso con l'autore perch\u00e9 sarebbe stato almeno un 8. Ma al di l\u00e0 del caso specifico in esame, nelle ultime due edizioni del concorso \u00e8 tirata un'aria che scoraggia decisamente quegli autori che non hanno intenzione di ribaltare il mondo della narrativa interattiva per portarlo verso nuove frontiere. Finch\u00e9 i lavori semplici erano anche dilettanteschi nell'impostazione, nella scrittura e nell'esecuzione potevo capire, ma qui penso che qualcuno abbia sputato, se non sull'oro, per lo meno su qualcosa di valore.E ripeto: non \u00e8 una questione di voto medio (che ancora non c'\u00e8 e non ho calcolato, ma potrebbe anche essere da podio). \u00c8 che, edizione dopo edizione, si sta delineando una forma mentis condivisa da molti utenti, che sembra andare a scoraggiare l'impegno in favore del coup de th\u00e9atre (che pu\u00f2 anche essere impegnatissimo, ma penso che ci siamo capiti). Spero che vi ricorderete che non sono mai stato tenero con lavori raffazzonati, ed \u00e8 per questo che faccio questo discorso."
    ],
    [
        "116434",
        "Charles Petrie-Smith",
        "Ma se ha preso degli (ingiustificabili) 9, questo Corto?"
    ],
    [
        "116435",
        "\u00bf\u201e\u00e3\u00df\u00ea\u00aa\u00a7\u00ac",
        "EGO ha scritto:Per vari motivi, non ho lasciato un commento e un voto, e mi scuso con l'autore perch\u00e9 sarebbe stato almeno un 8.Sei consapevole che, non votando, hai precluso il corto dal raggiungere il podio e quindi partecipare ai play-off?Solo per questo la tua strenua difesa perde parecchio del suo valore"
    ],
    [
        "116441",
        "Dario III",
        "In merito alla questione generale, come gi\u00e0 detto in passato, sono d'accordo con EGO: meglio un'opera \u00abconvenzionale\u00bb ma ineccepibile che una \u00abvisionaria\u00bb ma claudicante, per\u00f2 in questo caso particolare \u2013 l'autore mi perdoni, non ce l'ho con lui \u2013 alcuni problemi (situazione di partenza, stile non sempre inappuntabile, alcune situazioni un po' dubbie, come il rapimento dell'elfa)inficianoun po' il livello del corto. Se non meritava insufficienze, a mio avviso, personalissimo avviso, non meritava neanche dei 9 (e ne ha ricevuti pi\u00f9 di uno). Detto questo, spero che avremo sempre Corti di questo tipo! E ringrazio l'autore per questo."
    ],
    [
        "116444",
        "Adriano",
        "Ma io credo che non ci siano preferenze tra Corti semplici e Corti estremi/innovativi...\"Canto elfico\" per me \u00e8 un buon corto, intelligente, godibile, divertente, per\u00f2 in alcuni punti mi ha lasciato una sensazione strana.Mi riallaccio al corto che ho scritto io l'anno scorso (\"E venne il giorno...\"), distrutto da molti per via di un antefatto davvero poco credibile (non c'\u00e8 pi\u00f9 energia sulla terra a causa della nebbia che \u00e8 calata): anche in Canto elfico l'antefatto \u00e8 poco incisivo, anche se l'idea \u00e8 apprezzabile, e tutta questa urgenza nella corsa non c'\u00e8 se si pensa a metodi alternativi per abbattere Gorgoth.Il discorso dei PV non \u00e8 sbagliato in s\u00e8, ma personalmente se ci fossero stati i recuperi e i parziali le meccaniche di gioco sarebbero state migliori, almeno per i miei gusti. In fin dei conti, se io ho 5 PV e so che afferrare Leanna mi porta a perdere altri 5 PV e cos\u00ec a morire, chi me lo fa fare? Sarebbe stato pi\u00f9 incisivo far perdere 3 PV, cos\u00ec come \u00e8 vero che un pugno dato da un bambino \u00e8 meno nocivo di un pugno dato da un troll di 2 metri. Apprezzo anche librogame con sole perdite, per carit\u00e0, per\u00f2 mi si deve spiegare il perch\u00e8: nei miei limiti, mi sarebbe bastata l'indicazione che l'intera regione era sotto un incantesimo e che non era possibile recuperare la salute o i poteri mentali. In questo modo il gioco sarebbe stato solo di perdita, ok, nulla da eccepire, ma cos\u00ec senza altre indicazioni mi \u00e8 un po' difficile pensare che in 10 giorni di viaggio a cavallo non si riesca a recuperare neanche 1 PV... Mi pare poco realistico cos\u00ec come l'antefatto di E venne il giorno...Personalmente con un sistema appena pi\u00f9 articolato avrei alzato il mio voto di circa 1 punto.Per\u00f2, attenzione, questo \u00e8 solo il mio punto di vista. Pu\u00f2 essere che sia sbagliato, ma per come la vedo io un sistema con perdite, perdite parziali e recuperi \u00e8 superiore ad un sistema con sole perdite senza altre specifiche.Ad ogni modo, sto raccogliendo i voti e Canto elfico ha preso solo due insufficienze (5 e 5,5): la media sfiora il 7, quindi direi che il risultato non \u00e8 male.A onor del vero, c'\u00e8 da dire che per entrare temporaneamente nei play-off questo corto avrebbe dovuto prendere almeno un 10, per\u00f2 colgo l'occasione per far notare che un voto non dato pu\u00f2 pesare quanto un 4."
    ],
    [
        "116447",
        "Dario III",
        "Adriano ha scritto:(\"E venne il giorno...\")Io continuo a ritenerlo un signor Corto. Non perfetto, ma un signor Corto."
    ],
    [
        "116463",
        "\u00bf\u201e\u00e3\u00df\u00ea\u00aa\u00a7\u00ac",
        "Riepilogo dei votiGiuria popolareabeas.........................0 PVAdriano.......................7Aloona........................6,5Anima di Lupo.............9Apologeta....................7babacampione.............7Charles Petrie-Smith....5,5Dario III......................7FinalFabbiX..................5Ggigassi......................6,5Hieronymus................7,5lonewolf79..................7mark phoenix 79.........7Pirata delle Alpi............7,5Rygar..........................7,5sancio.........................9OrganizzatoriProdo..........................7\u00bf\u201e\u00e3\u00df\u00ea\u00aa\u00a7\u00ac...................6SkarnTasKai................7,5Totale punteggio\u00a0 \u00a0 \u00a0 \u00a0 = 126,5Numero votanti\u00a0 \u00a0 \u00a0 \u00a0 \u00a0= 18Media complessiva = 7,02778"
    ],
    [
        "116464",
        "\u00bf\u201e\u00e3\u00df\u00ea\u00aa\u00a7\u00ac",
        "Riepilogo dei voti per l'illustrazioneGiuria popolareabeas.........................0 PMAdriano.......................6Aloona........................5Anima di Lupo.............6Dario III......................5,5FinalFabbiX..................8Ggigassi......................4,5lonewolf79..................4mark phoenix 79.........(voto non valido)Pirata delle Alpi............6Rygar..........................5,5sancio.........................5OrganizzatoriProdo..........................6,5\u00bf\u201e\u00e3\u00df\u00ea\u00aa\u00a7\u00ac...................7SkarnTasKai................6,5Totale punteggio\u00a0 \u00a0 \u00a0 \u00a0 = 75,5Numero votanti\u00a0 \u00a0 \u00a0 \u00a0 \u00a0= 13Media complessiva = 5,80769"
    ],
    [
        "116466",
        "sancio",
        "Charles Petrie-Smith ha scritto:Ma se ha preso degli (ingiustificabili) 9, questo Corto?Ho cercato di giustificarlo invece. Il metodo che uso per votare i corti comprende il non leggere gli altri commenti prima di essermi espresso, per non farmi influenzare o \"aiutare\". Succede a volte che certi aspetti dell'opera che mi sono sfuggiti, li noti leggendo le analisi degli altri, come in questo caso, e mi renda conto che avrei dovuto votare diversamente. Ma preferisco cosi' (il voto differirebbe comunque di poco)."
    ],
    [
        "116468",
        "Dario III",
        "Scusate ragazzi, sbaglio o Canto elfico finisce dietro Fish e Chip per 4millesimidi punto?Altro che photo finish!"
    ],
    [
        "116474",
        "Anima di Lupo",
        "sancio ha scritto:Charles Petrie-Smith ha scritto:Ma se ha preso degli (ingiustificabili) 9, questo Corto?Ho cercato di giustificarlo invece. Il metodo che uso per votare i corti comprende il non leggere gli altri commenti prima di essermi espresso, per non farmi influenzare o \"aiutare\". Succede a volte che certi aspetti dell'opera che mi sono sfuggiti, li noti leggendo le analisi degli altri, come in questo caso, e mi renda conto che avrei dovuto votare diversamente. Ma preferisco cosi' (il voto differirebbe comunque di poco).Essendo io l'altro utente ad aver assegnato 9, ti rispondo, Charles, quotando Sancio al 100%.Magari il prossimo anno cambier\u00f2 \"tattica\" per\u00f2 rimarr\u00e0 sempre l'aspetto principale delle mie valutazioni: voti alti principalmente a chi mi fa divertire e immedesimare di pi\u00f9 nella storia."
    ],
    [
        "116475",
        "Anima di Lupo",
        "Dario III ha scritto:Adriano ha scritto:(\"E venne il giorno...\")Io continuo a ritenerlo un signor Corto. Non perfetto, ma un signor Corto.Per una coincidenza cosmica, assegnai proprio 9 l'anno scorso al Corto di Adriano. E fui criticato anche quella volta!Comunque, Dario, competizione davvero equilibrata quest'anno!"
    ],
    [
        "116476",
        "mark phoenix 79",
        "Dario III ha scritto:Scusate ragazzi, sbaglio o Canto elfico finisce dietro Fish e Chip per 4millesimidi punto?Altro che photo finish!in verit\u00e0 il bando parla di arrotondamento alla seconda cifra per quanto riguarda la classifica quindi F&C 6,98 e canto elfico 6,97....."
    ],
    [
        "116477",
        "Aloona",
        "Adriano ha scritto:Io difetti al polso non ne vedo: la manica gli arriva fino alle dita e quindi, per quel che vedo, il polso \u00e8 coperto...In effetti mi sono spiegata male: ha POCO polso, il discorso era legato alla poca \"finezza\" complessiva dell'elfa. E comunque la manica (che \u00e8 una mezza manica, mi par di capire) \u00e8 abbastanza attillata sul braccio da non mascherarlo. Quanto al giudizio scarno, ho pochissimo tempo anche per giudicare i Corti in s\u00e9 ultimamente e riesco a malapena a finire la Gazzetta, mi scuso con l'autore. Ho cercato di articolare meglio nel post successivo, quindi direi che per stavolta ci si pu\u00f2 passare sopra. C'\u00e8 anche da dire che il tratto \"naive\" ha qualcosa del primo Drizzit."
    ],
    [
        "116536",
        "FinalFabbiX",
        "EGO ha scritto:Se un Corto come questo ha preso delle insufficienze, gi\u00e0 in un concorso il cui bando ha fatto di tutto per evitare i votacci, vedo confermata la mia idea che i Corti \"tradizionali\" non hanno pi\u00f9 molto spazio. Cos\u00ec come non l'hanno mai avuto i Corti semplici, visto che \u00e8 nettamente pi\u00f9 apprezzato un True Path spaccacervello e irrisolvibile rispetto a un true path semplice ma ben realizzato, e visto che, da sempre, su LGL \u00e8 palese la preferenza per i mega-regolamenti a discapito del semplice racconto a bivi.Allora, lascio un breve messaggio per ribattere essendo io il voto pi\u00f9 basso.1) mi scusino tutti gli autori, ma effettivamente mi sono reso conto che, con i criteri che ho stabilito per votare, sono stato troppo severo quest'anno. Scusatemi, non mi sono reso conto che effettivamente conteggiando in questo modo i parziali ho dato a tutti [b]un voto in meno rispetto a quello che si meritavano[b].Perdonatemi, vedr\u00f2 di aggiustare il tiro l'anno prossimo.Gi\u00e0 questo dovrebbe farti capire come questo corto non sia stato affondato, dato che ha ricevuto solo UN'insufficienza (lievissima 5,5) su ben venti voti, a fronte di molti voti alti.2)(Qui esprimo un parerepersonale) Secondo me bisogna fare un attimo di distinzione fra il compitino ben fatto e un racconto che si basa su topoi ormai abusati. Come ho gi\u00e0 detto nella recensione, non ho penalizzato il corto in quanto \"compitino\" ma in quanto troppo scontato. Finch\u00e8 il testo ci dice \"recupera tre oggetti e salva la principessa\" ci pu\u00f2 anche stare, ma quando scopri che fra i tre oggetti c'\u00e8 la spada del sole, che il nemico si chiama Gortorg il distruggitore e che non c'\u00e8 alcun pericolo imminente per cui si potrebbe rimandare il viaggio di un anno o due, allora, non me ne voglia l'autore, ma un po' ti cascan le braccia.3)Scusa, ma io (che mi sento chiamato in causa da questo commento essendo l'unica insufficienza grave) mi sono lamentato del fatto che il regolamento potesse essere ulteriormente semplificato evitando i numeri \"grossi\". E leggendo le recensioni passate potresti scoprire che mi sono lamentato del regolamento troppo pesante due volte su tre."
    ],
    [
        "116542",
        "Yaztromo",
        "In un mondo che non ci vuole piu', il mio canto elfico sei tu.Questo corto e' un evidente plagio!"
    ],
    [
        "116543",
        "Aloona",
        "Azz... che scoop mi sono persa!Yaztromo, vieni a lavorare per me."
    ],
    [
        "116556",
        "Yaztromo",
        "Costo troppo..."
    ],
    [
        "116564",
        "Aloona",
        "Non preoccuparti, ti diamo lo stipendio di Adriano. Ci pensa lui direttamente a pagare."
    ],
    [
        "116565",
        "Adriano",
        "Aloona ha scritto:Non preoccuparti, ti diamo lo stipendio di Adriano. Ci pensa lui direttamente a pagare.E con cosa?Yaz, qua si parla di stipendi, ma finora ho lavorato a nero, e pure sotto minaccia della frusta!La mia nomina 2017 ha tutto il presupposto del cetriolo!"
    ],
    [
        "116566",
        "Aloona",
        "Mi hai mai fatto uno scoop come questo te?A proposito di scoop e per tornare in tema: ho notato solo io l'inquietante assonanza tra LEANNA e RIHANNA?Che quest'ultima sia un'elfa cantante oscura?O forse ci sono andata pi\u00f9 vicina sulla Gazzetta, notando la strana somiglianza di LEANNA con LENNE di Final Fantasy X-II, fortuitamente entrambe cantanti con poteri magici?E se invece fosse un mix tra i due nomi? Questo s\u00ec sarebbe uno scoop."
    ],
    [
        "116622",
        "lonewolf79",
        "Charles Petrie-Smith ha scritto:Ma se ha preso degli (ingiustificabili) 9, questo Corto?ognuno da un voto in base a quello che crede meriti il corto scritto.Se ad alcuni utenti \u00e8 piaciuto molto da far meritare 9 non vedo perch\u00e8 bisogna dire \"ingiustificabili\".Ci si basa anche su quello che trasmette uno scritto o riesce a dare.Se il corto a loro ha divertito intrigato o emozionato da dare un 9 non vedo perch\u00e8 no."
    ],
    [
        "118046",
        "firebead_elvenhair",
        "Eccoci giunti anche quest'anno al finale dei Corti. Innanzitutto grazie a tutti quelli che hanno votato (e anche a EGO che non l'ha fatto!) per aver speso del tempo a leggere il mio corto.Il corto ha\u00a0 avuto un origine piuttosto travagliata: infatti si tratta della terza idea che ho avuto per presentare qualcosa al concorso e pertanto la sua realizzazione \u00e8 cominciata molto in ritardo. Sull'idea della storia, Charles\u00a0 ha dettoCharles Petrie-Smith ha scritto:e piu che altro l'ispirazione troppo marcata alle Pietre magiche di Shannara (per altro proprio nell'anno della - bruttissima - trasposizione telefilmica) a infastidirmi.Anche perche ne perde il punto piu interessante, cioe il cammino di autocoscienza per convincersi della necessita del proprio sacrificio da parte della principessa elfa, per quella che sembra una rivalsa un po' puerile: io che rimasi traumatizzato all'epoca della lettura, da Autore col mio Corto creo un eroe piu forte che - grazie anche a un migliore coordinamento con la fanciulla - questa volta salvera Amberle.Ahime, \u00e8 vero che lo spunto iniziale \u00e8 tratto da un'altra opera ma non dal ciclo di Shannara (che non ho mai letto!) bens\u00ec dal vecchio videogame Spellforce (se non l'avete mai giocato, fatelo non ve ne pentirete!). In una sua espansione si narra la storia della regina degli elfi del ghiaccio, che da millenni canta una ninna nanna per placare il drago dell'inverno, il cui solo soffio e in grado di portare glaciazioni sul mondo. Solo che durante la storia questo destino della regina non \u00e8 visto in modo particolarmente tragico, anche se diciamocela tutta... passare la propria vita a cantare per far dormire un mostro non dev'essere proprio il modo migliore per passare il tempo! Pertanto mi sono detto: proviamo a rendere pi\u00f9 tragica la situazione, spostando il punto di vista sulla povera ragazza costretta\u00a0 a questo lavoraccio. E cosi \u00e8 nato nato Elfico: come dice Petyrie il secondo passaggio \u00e8 stato cercare un modo alternativo per evitare questa triste sorte alla principessa. E quale rimedio migliore se non quello di riunire i tre pi\u00f9 potenti oggetti della storia dei librogame?Il problema che molti di voi hanno notato con l'ugenza della missione deriva da una scarsa cura nella premessa: il fatto \u00e8 che l'esistenza di quegli stessi oggetti si perde nel mito (nessuno neppure fra i pi\u00f9 vecchi elfi era vivo ai tempi della loro esistenza) pertanto il rischio e quello di affidarsi ad una supposizione campata per aria del Campione per risolvere la situazione, invece di affidarsi al collaudato metodo della ninna nanna. Il rischio concreto e pertanto quello di inseguire una soluzione impraticabile: certo, una volta appurata la concreta esistenza degli artefatti, sarebbe poi possibile procedere ad un recupero successivo... ottima osservazione che purtroppo lascia un buco nella trama.Il mancato recupero dei punti vita \u00e8 ovviamente una scelta dettata dal gameplay: effettivamente poco realistico (quantomeno se confrontato con altri lg), ma credo che una scelta diversa avrebbe tolto quasi completamente la tensione e il senso di urgenza al viaggio.Sulla questione dei 5 PV a ogni \"ferita\": purtroppo questo deriva dalla prima versione del racconto, in cui avevo intenzione di diversificare i PV perduti, ma tale scelta mi portava al rischio di fare sfumare quella sorta di \"semi true path\" che i pi\u00f9 accorti, come New Abeas, hanno notato. Rischiavo infatti di permettere troppi errori sulla via della vittoria. Per semplificare il tutto ho quindi deciso di portare a 5 PV in ogni caso: col senno di poi, avrei potuto ad esempio prevedere un sistema di \"ferita\" (con 5 ferite la partita termina) o una soluzione simile, ma francamente non credevo che la cosa avrebbe avuto un peso rilevante. D'accordo, esteticamente e brutto, ma se una cosa \"funziona\" nell'economia del corto, come ha puntualmente indicato EGO, non vedo perch\u00e8 dare un peso cosi grande alla questione.Altro punto dolente: la scarsa descrizione delle situazione e della tensione del viaggio. Questultima si avverte piu con la perdita di PV e PM che tramite i sentimenti dei protagonisti. Verissimo: all'inizio avevo anche pensato di inserire, come suggerito da alcuni di voi, dei paragrafi desrittivi di interazione fra i due protagonisti, che poi ho tagliato nella stesura finale, temendo che al contratio spezzasero troppo la freneticita dell'azione. Mea culpaLe citazioni: \u00e8 stato un mio piccolo divertimento inserire nel corto quante pi\u00f9 citazioni possibili (dalle pi\u00f9 ovvie alle pi\u00f9 nascoste). Effettivamente troppe citazioni stufano, come e stato fatto giustamente notare, ma le rimetterei tutte nuovamente!Per chi non le avesse colte, eccole tutte qui:-Oltre alla premessa, presa quasi similmente da Spellforce, anche il nome dei monti Barricavento viene da li-il nome della principessa Leanna \u00e8 preso da Dark Messiah of Might and Magic, il nomignolo Whisperwind da Warcraft 3-Bretonnia da Warhammer-Gorgoth il divoratore \u00e8 simile ad un villain secondario di Arcanum of steamworks and Magick Obscura-Re Lunarion vien da Warlords Battlecry-Arkor l'ammazzadei da Kult Heretic Kingdom-Il passo di Moytura da LS (a sua volta ripreso dall'epica irlandese)-I Jawa ovviamente da Star Wars-La cittadella di Xel'Naga da Starcraft-Il tempio di Gali dai Bionicle (precisamente il Toa dell'acqua)-Il Cimitero degli Antichi da LS-I tre oggetti ovviamente da Realta Virtuale, LS e SortilegioL'illustrazione. C\u00ec\u00e8 poco da dire, come tutti avranno notato \u00e8 il lavoro di un disegnatore del tutto improvvisato e scarsamente preparato. Pi\u00f9 che un'illustrazione \u00e8 uno schizzo, realizzato in fretta e furia e con scarsa cura. A mia discolpa posso dire solo che l'ho realizzato esattamente l'ultimo giorno della competizione (giuro) perch\u00e9 fino all'ultimo non ero sicuro se presentare o no il mio corto (nonostante l'avessi testato pi\u00f9 volte, ero convinto di aver sbagliato qualcos). Ero infatti convintissimo che tutti gli autori si fossero ormai rivolti a tutti gli illustratori del sito... alla fine salta fuori che non era affatto cos\u00ec! Del resto, l'unica cosa che mi ha permesso di classificarmi secondo \u00e8 il fatto che ci fossero solo due partecipanti!Un grazie particolare ad EGO, ricevere gli apprezzamenti di uno dei pi\u00f9 esperti di LG mi ha fatto moltissimo piacere, non sai quanto. Grazie anche a Finalfabbix per il voto sull'illustrazione!"
    ],
    [
        "118056",
        "lonewolf79",
        "firebead_elvenhair ha scritto:L'illustrazione. C\u00ec\u00e8 poco da dire, come tutti avranno notato \u00e8 il lavoro di un disegnatore del tutto improvvisato e scarsamente preparato. Pi\u00f9 che un'illustrazione \u00e8 uno schizzo, realizzato in fretta e furia e con scarsa cura. A mia discolpa posso dire solo che l'ho realizzato esattamente l'ultimo giorno della competizione (giuro) perch\u00e9 fino all'ultimo non ero sicuro se presentare o no il mio corto (nonostante l'avessi testato pi\u00f9 volte, ero convinto di aver sbagliato qualcos). Ero infatti convintissimo che tutti gli autori si fossero ormai rivolti a tutti gli illustratori del sito... alla fine salta fuori che non era affatto cos\u00ec! Del resto, l'unica cosa che mi ha permesso di classificarmi secondo \u00e8 il fatto che ci fossero solo due partecipanti!Guarda, era gi\u00e0 molto se vari utenti si erano accorti che c' era la parte dedicata alle illustrazioni, visto che bisognava ricordare anche di mettere i voti in grassetto."
    ],
    [
        "118070",
        "Adriano",
        "Fire sei riuscito a farmi appassionare ad un prologo lunghissimo (), cosa che non accade spesso.Ti faccio di nuovo i complimenti, e ti invito a pensare a questo corto come una \"base\" per un libro completo: senza le restrizioni del bando, e la possibilit\u00e0 di descrivere anche quei giorni che trascorrono via in maniera cumulativa, ne pu\u00f2 venir fuori un librogame fantastico, con una massiccia componente gestionale."
    ],
    [
        "118118",
        "Dario III",
        "Questo \u00e8 il secondo anno che ti leggo, caro Fire, e constato una marcata predilezione per il fantasy. Che dire? Continua cos\u00ec! Anche se giriamo a destra e a sinistra, e saltiamo da un genere all'altro, per moltissimi di noi (sicuramente per me) il fantasy \u00e8 stato il primo amore, e ci trasmette emozioni che gli altri generi non ci sanno dare. Spero di avere occasione di leggere sempre lavori come il tuo, e che parteciperai anche l'anno prossimo.PS: la questione dei livelli/punti non \u00e8 campata in aria, ma di certo ci si \u00e8 accaniti un po' troppo, secondo me! Per quanto riguarda le citazioni, be', occhio e croce sono un tuo marchio di fabbrica."
    ],
    [
        "126145",
        "Librogame Digitali",
        "Trovo che questo libro sarebbe perfetto per un esperimento di digitalizzazione! Breve, bello e con le meccaniche giuste!"
    ]
]