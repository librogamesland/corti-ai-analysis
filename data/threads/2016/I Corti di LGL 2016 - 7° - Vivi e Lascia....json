[
    [
        "115840",
        "Prodo",
        "Eccoci pronti con il settimo racconto in gara. Da oggi potrete leggerlo e giudicarlo: le votazioni sono aperte fino alle ore 23:59 del 3 Aprile 2016 e dovranno essere composte da un giudizio motivato e da un voto numerico.Vivi e Lascia RisorgereBuona lettura e buon concorso a tutti."
    ],
    [
        "115841",
        "Prodo",
        "L'ho pubblicato con 50 minuti di anticipo: abbiate pazienza ma altrimenti avrei dovuto metterlo online marted\u00ec perch\u00e8 a partire da ora fino a tutto domani non avr\u00f2 accesso al mio PC."
    ],
    [
        "115848",
        "Rygar",
        "Finito e indovinato autore.Molto ben fatto.Seguir\u00e0 valutazione.Passo e chiudo."
    ],
    [
        "115850",
        "Hieronymus",
        "Letto e finito.Finalmente, dopo un corto a tema zombie, un corto a tema zombie. Ne sentivamo il bisogno.Scherzi a parte, questo corto mi \u00e8 piaciuto, la scrittura \u00e8 impeccabile ed \u00e8 in armonia con l'ambientazione che ci fa respirare grandi boccate d'aria horror gotica.Durante l'avventura si ha sempre un senso claustrofobico e di ansia, tipico dei primi videogiochi di Resident Evil ,i miei preferiti per quanto riguarda il genere horror zombie.Trama semplice e lineare, che ci d\u00e0 comunque spazio di compiere tante scelte e di fare molteplici esplorazioni.Fuggire, combattere e sopravvivere, conta praticamente solo questo.Non lo reputo un corto adatto a chi ama trame complesse ricche di colpi di scena, ma a chi vuole godere di una lettura rapida, semplice e ricca d'azione.Se proprio devo fare delle critiche partirei dal regolamento, che non \u00e8 per niente male, \u00e8 assolutamente funzionale, ma forse troppo lungo per un corto di questo tipo, che spaventerebbe di sicuro i leggiocatori meno abituati ai regolamenti pesanti. E poi la trama, il cui unico elemento debole, secondo me, \u00e8 che non vive di crescendi, in pratica quello che fai all'inizio lo fai sino alla fine, la stessa ansia che hai muovendo i primi passi la hai per tutta la durata del corto. Come dire, non c'\u00e8 un susseguirsi di emozioni progressivamente pi\u00f9 forti.Per il resto non ci trovo nulla di riprovevole, dipende solo dai gusti. Se a qualcuno non piacciono i morti viventi, questo corto potr\u00e0 non piacere, se a qualcuno non piace quel periodo storico, questo corto potrebbe non piacere, se a qualcuno non piacciono i regolamenti questo corto potrebbe non piacere, ecc.In conclusione, un BRAVO all'autore, chiunque egli sia.Gli consiglio di proporre questo e altri suoi corti a delle case editrici, che magari operano gi\u00e0 nel settore ludico narrativo. Trovo molto interessante quest'ambientazione, che vedrei bene magari su un gioco di ruolo, non per forza a se stante, ma magari come supplemento a un gioco di ruolo generico (tipo GURPS per intenderci). Cos\u00ec l'autore non si deve manco sbattere a creare un regolamento complesso (come se non ne esistessero gi\u00e0 a migliaia).Infine consiglierei all'autore di andare a vivere alle Canarie. Mi dicono si viva bene l\u00ec, luogo pi\u00f9 che adatto per uno scrittore che voglia starsene in pace dedicando il proprio tempo libero alla stesura di opere come queste.Volevo in conclusione porre due domande all'autore:1. Ma la porta di Rivellino \u00e8 il luogo dove si allenava da piccolo un noto calciatore Brasiliano degli anni '70?2. Ma non ti pare vergognoso che venga insegnato a un bambino di soli 12 anni il mestiere di chiavaiolo? Roba da matti pervertiti.Buona Pasquetta a tutti.Ah, comunque il mio voto \u00e89."
    ],
    [
        "115860",
        "FinalFabbiX",
        "Letto e giocato.Devo dire che \u00e8 un buon corto, un racconto che diverte e fa passare dei bei momenti. Tuttavia, almeno secondo me, questo racconto non \u00e8 perfetto e pecca sotto diversi aspetti, e pur essendo aspetti minori non significa che per questo siano trascurabili.Sto trovando grande difficolt\u00e0 a votare questo corto, perch\u00e8 temo che chiunque sia iscritto a questo sito abbia gi\u00e0 pensato al nome dell'autore nel momento stesso in cui \u00e8 uscito il titolo.E anche se nella mia mente si sta formando l'ipotesi che non sia stato lui a scrivere, ho un forte sospetto su chi sto votando, per cui tenter\u00f2 di rendere il mio giudizio pi\u00f9 oggettivo che posso.Partiamo dalle cose che mi sono piaciute: l'ambientazione molto ben strutturata, l'esplorazione consente di farsi un'idea di certaldo a 360 gradi, e ci sono molte possibilit\u00e0 abbastanza \"nascoste\".Sul punto di vista della scrittura e sul level design l'autore \u00e8 davvero impeccabile, i luoghi sono ben collegati fra loro e non c'\u00e8 alcun modo che si incappi in paradossi; le situazioni mostrate, inoltre, hanno tutte dei particolari che le rendono diverse almeno sul punto strutturale. Bello inoltre il multifinale sempre gradito.Anche il regolamento mi \u00e8 molto piaciuto. L'assenza del dado \u00e8 sempre gradita per me, e anche la caratterizzazione attraverso abilit\u00e0 da scegliere e punti da distribuire mi ha fatto piacere.E mi aggancio al regolamento\u00a0 per iniziare a elencare le cose che non mi sono piaciute.In primo luogo la premessa iniziale viene tradita: l'autore ci dice che possiamo scegliere quando utilizzare la nostra vitalit\u00e0/grinta solo se ci sembra per una buona causa.Ma quante volte siamo liberi di farlo davvero?Ogni volta che torniamo indietro o muoriamo o siamo costretti a spendere quattro volte tanto quello che ci serviva per passare la prova.Per cui, la meccanica del \"se vuoi fai la prova se non vuoi pazienza\", che \u00e8 uno dei punti di novit\u00e0 del corto e forse quello su cui si basa di pi\u00f9 il regolamento, \u00e8 inutile: bastava che ci venisse imposto di superarle e anzi, l'autore avrebbe dovuto scrivere molti paragrafi di meno.Anche nelle altre occasioni la libert\u00e0 di scelta \u00e8 fittizia: il massimo che ci viene offerto \u00e8 scegliere se affrontare alcune sidequest o meno. Ma che siano sidequest non ci viene detto, cos\u00ec come non ci viene detto qual \u00e8 la ricompensa per ciascuna di esse, n\u00e8 quali pericoli dobbiamo affrontare per farcela. Per cui, al massimo possiamo fare 3 scelte in tutta l'avventura.In sostanza il tutto si riduce a \"vuoi andare al palazzo?\" e una volta scelto le conseguenze sono imprevedibili, fino a che non si arriva di nuovo ad un bivio \"vuoi andare al palazzo?\" e cos\u00ec via, fino al finale...E ogni sidequest si compone sempre degli stessi elementi: prima ci viene data da fare una prova a scelta fra \"prodezza\", \"perizia\" e \"intelligente\", poi serve una prova di ascendente, quindi si guadagnano degli oggetti (a volte armi, a volte chiavi...), quindi si esce e si ricomincia.In tutte le side viene offerta la possibilit\u00e0 di tornare sui propri passi (cosa che viene sempre punita allo stesso modo), in tutte le side si pu\u00f2 evitare la prova di ascendente anche se comporta una grave perdita (a volte di oggetti e di punti grinta).Oltretutto non vi \u00e8 una reale differenza fra grinta e vitalit\u00e0, visto che una pu\u00f2 essere usata in sostituzione dell'altra e viceversa, con qualche accorgimento una delle due poteva essere eliminata, stesso discorso vale per le 5 abilit\u00e0 che potevano essere riassunte in 3.Il mio voto quindi \u00e8 7E me ne dispiaccio, perch\u00e8 probabilmente conosco l'autore e so quanto vale."
    ],
    [
        "115868",
        "Dario III",
        "Approfittando di una pasquetta uggiosa, ho gi\u00e0 letto e riletto il corto. Prima di dare il mio voto intendo spulciarlo ancora per benino, comunque mi \u00e8 piaciuto!Certo che l'identit\u00e0 dell'autore pare scontata... Che ci sia qualche sorpresa in agguato?"
    ],
    [
        "115870",
        "Rygar",
        "Dario III ha scritto:Certo che l'identit\u00e0 dell'autore pare scontata... Che ci sia qualche sorpresa in agguato?Infatti pare cos\u00ec ovvio che magari \u00e8 la trollata del secolo."
    ],
    [
        "115877",
        "GGigassi",
        "PREGINonostante ci siano di mezzo zombi (al commento di Hyeronimus ho temuto il peggio) l\u2019ambientazione \u00e8 originale e interessante.Sicuramente c\u2019\u00e8 stato un lavoro di ricostruzione scrupolosa dell\u2019ambientazione (le descrizioni dei palazzi, le vie, ecc., non ho controllato ma penso sia tutto documentatissimo). Anche a me e ai miei giocatori dell\u2019epoca piaceva giocare a Kata Kumbas con una trasfigurazione medievaleggiante realistica del nostro paesello. Mi \u00e8 parso di cogliere addirittura un certo compiacimento nelle descrizioni dei luoghi evidentemente ben conosciuti dall\u2019autore, che contribuisce a rendere pi\u00f9 \u201cviva\u201d e vera l\u2019ambientazione.Ho apprezzato il realismo storico: nel XIV secolo un dodicenne aveva gi\u00e0 un impiego e una promessa sposa. Anche se ho avuto l\u2019impressione che Arrigo e Miralda appartengano a classi sociali diverse, ma forse ho interpretato male io.Il Corto \u00e8 ben scritto. Non ci sono voli pindarici n\u00e9 virtuosismi, ma nemmeno refusi o espressioni stridenti che non siano riconducibili alla quasi certa toscanit\u00e0 dell\u2019autore. Certo, \u201corsono\u201d invece di \u201cor sono\u201d e credo che i punti cardinali misti vadano divisi da un trattino (sud-est) ma vabb\u00e8, niente di grave e probabilmente sono quelle cose che a forza di usarle diverranno accettate.Il regolamento \u00e8 ben architettato e nonostante lo spazio che occupa (5 pagine su 45!) \u00e8 facile da assimilare e oltretutto offre al giocatore la possibilit\u00e0 di gestirsi come meglio crede togliendo ogni aspetto aleatorio, anche se la cosa potrebbe ritorcerglisi contro.L\u2019autore ha saputo creare qualche (raro ma piacevole) colpo di scena: vedi la vera sorte delSpoilerPretoreo ilSpoilercaratterino della fidanzata.DIFETTIAll\u2019atto pratico il Corto fin troppo \u201cmeccanico\u201d, un\u2019ambientazione cos\u00ec intrigante non ha avuto un corrispettivo adeguato a livello di organizzazione dei paragrafi e soprattutto di verve creativa. In pi\u00f9 di una situazione viene riproposto addirittura lo stesso schema:Spoilercorri per far prima o scegli un tragitto pi\u00f9 nascosto?Stesso discorso anche per le Sfide diverse che conducono allo stesso paragrafo: nessuna descrizione specifica di quello che il personaggio ha fatto, ma solo un generico (ad esempio) \u201cI tuoi sforzi hanno successo\u201d o \u201ccon le buone o con le cattive\u201d. Va benissimo anche cos\u00ec ed anzi \u00e8 un vecchio trucco per riannodare i fili della storia da posizioni diverse, ma quando al paragrafo con la risoluzione dell\u2019azione ci si arriva da altri due paragrafi diversi la sensazione \u00e8 diversa, questo escamotage \u00e8 meno palese, rispetto a quella di avere solo una lista della spesa di quello che serve per andare avanti.Oltretutto nel loop traSpoilerparagrafo 22 e 8mi pare che l\u2019aspetto della meccanica di gioco prenda drammaticamente il sopravvento su quello del racconto.Una scheda del personaggio avrebbe potuto essere utile (magari con un\u2019annotazione di quanti bonus danno i punti Grinta), ma sono quisquilie.L\u2019eccessiva libert\u00e0 data al giocatore alla fine pu\u00f2 ritorceglisi contro: io ad esempio la prima partita l\u2019ho fatta con tutte le caratteristiche a 5, ed \u00e8 stata una pessima idea. Allo stesso modo la seconda l\u2019ho fatta privilegiandone due con 8 cadauna e lasciando a 2 le rimanenti. Ovviamente queste ultime due sono state quelle pi\u00f9 richieste per il tragitto che avevo scelto la seconda volta.Alla fine, non essendoci l\u2019elemento aleatorio che pu\u00f2 determinare un colpo di fortuna per superare certe Sfide, il gioco si riduce a ottimizzare le caratteristiche e il percorso di Corvaccio in base all\u2019esperienza che il giocatore ha fatto nelle precedenti giocate. Concettualmente non mi pare una cosa troppo diversa rispetto a True Path, ma in questo caso mi \u00e8 sembrata pi\u00f9 frustrante, anche perch\u00e9 ho impiegato un bel po\u2019 per scoprireSpoilerdove trovare il paragrafo segreto.Lo stile di scrittura \u00e8 corretto, ma \u00e8 anche assai scarno. Il paragrafo 39, ad esempio, \u00e8 di un laconico disarmante.In definitiva, delle ottime premesse sia a livello di ambientazione che di regolamento hanno avuto quella che per me \u00e8 stata una realizzazione priva di mordente, \u201cscolastica\u201d e a volte un po\u2019 tirata via. Forse l\u2019autore ha dovuto limare molto il testo originale per rimanere nei limiti del Corto, e sicuramente questo \u00e8 stato solo l\u2019antipasto in attesa delle prossime avventure che saranno pi\u00f9 articolate, ma rimane comunque un peccato.6"
    ],
    [
        "115880",
        "FinalFabbiX",
        "Dario III ha scritto:Certo che l'identit\u00e0 dell'autore pare scontata... Che ci sia qualche sorpresa in agguato?Non fare il paragnosticoAnch'io ho avuto lo stesso dramma* e l'ho espresso nella recensione.*7 punti di differenza, se sbaglio!"
    ],
    [
        "115890",
        "ulnar primo",
        "qui oggi a pasquetta piove, me la sono rovinata e quindi l'ho passata a leggere,rileggere e straleggere sto corto pertanto posso dire di averlo spulciato in tutte le sue sfumature anche meglio degli altri, perch\u00e8 questo(finalmente aggiungo io)son riuscito a giocarlo senza frustrazioni eccessive, come accaduto per i precedenti che ho virtualmente buttato nel cestino;detto questo dico subito che non mi \u00e8 piaciuto granch\u00e8,un po' perch\u00e8 ce li vedo poco gli zombi nel medioevo e un po' perch\u00e8 a mio avviso c'\u00e8 poca scelta,io ho notato che conta poco dove vai vieni sempre riportato sulla retta via(almeno per me \u00e8 stato cosi)per\u00f2 atmosfera \u00e8 resa bene,lo stile di scrittura \u00e8 carino quindi non mi sento di bocciarlo totalmente come gli altri,tenendo conto ripeto che finalmente son riuscito a giocarlo(e per me questa \u00e8 gi\u00e0 un enorme conquista)quindi tutto sommato d\u00f2 un5,5di stima"
    ],
    [
        "115900",
        "Dario III",
        "FinalFabbiX ha scritto:Non fare il paragnosticoBada a come parli!!! Ti diffido!"
    ],
    [
        "115902",
        "FinalFabbiX",
        "Povero Misterioso autore!Dopo un inizio con i botti, i suoi voti della prima giornata sono andati decrescendo in maniera vertiginosa.mi spiave un po', io ci sarei rimasto un po' male: hai un abbraccio virtuale chiunque tu sia"
    ],
    [
        "115917",
        "Charles Petrie-Smith",
        "E basta! Iscrivetevi al Comitato per l'Abolizione degli Zombie Zoomorfi Onnipresenti nella Narrativa Interattiva.Pi\u00f9 seriamente: secondo me l'autore ha fatto una certa confusione nell'ideare le caratteristiche del personaggio, arrivando a vere e proprie contraddizioni, ne terr\u00f2 conto in fase valutativa."
    ],
    [
        "115924",
        "babacampione",
        "Questo Corto, che non ha la pretesa di presentarsi come sperimentale, riesce a sposare un eccellente Regolamento con una storia quanto mai accattivante, attraverso una narrazione pulita, senza fronzoli, ma efficace. Il Regolamento \u00e8 uno degli elementi pi\u00f9 riuscito, dal momento che non \u00e8 eccessivamente complesso, ma permette tuttavia una certa variabilit\u00e0. A differenza del regolamento di Realt\u00e0 Virtuale, dove le opzioni sono sostanzialmente blindate nel momento della creazione del personaggio, in questo Corto possiamo ancora decidere bivio per bivio come comportarci, rischiando i punti di Vitalit\u00e0 o di Grinta. Ottima elaborazione da parte dell\u2019Autore, cui va il mio plauso per l\u2019idea. L\u2019avventura del protagonista \u00e8 divertente e il senso di profondo terrore che permea la storia \u00e8 reale. Il team dei non morti non mi fa impazzire, ma ci\u00f2 non toglie che qui venga utilizzato bene. Ho trovato qualche pecca nello svolgimento dell\u2019avventura stessa, con qualche piccola sbavatura nel collegamento logico di qualche paragrafo, magari dovuti al limite di battute imposto dal bando. In una futura versione estesa forse c\u2019\u00e8 spazio per sistemare questi minuscole sottigliezze. In definitiva, questo corto si merita un bel7,5."
    ],
    [
        "115928",
        "mark phoenix 79",
        "il regolamento sembra complesso ma in realt\u00e0 \u00e8 un ben fatto ed \u00e8 un punto di forza.poteva essere aggiunto un registro di gioco.la struttura del libro non scorre via in modo del tutto liscio e pu\u00f2 capitare di passare pi\u00f9 volte dallo stesso paragrafo dovendo ignorare le vie gi\u00e0 esplorateSpoilerper esempio ho contato che ci sono 8 rimandi al paragrafo 30cosa che a me non fa impazzireSpoileril finale lascia aperto ad un seguito e sarebbe bello che si potesse ripartire conservando i punteggi di questo corto aggiungendo un ulteriore bonusil corto parte bene ma alla fine non si \"accende\"voto 6"
    ],
    [
        "115934",
        "Seven_Legion",
        "Ma non ti pare vergognoso che venga insegnato a un bambino di soli 12 anni il mestiere di chiavaiolo?A proposito: a quando un bel librogame del filone \"decamerotico\"? Protagonisti quel gran pezzo dell'Ubalda e Fra' Tazio da Velletri!"
    ],
    [
        "115935",
        "Boole",
        "mi piace MOLTO la trovata di poter compensare carenze in qualche particolare \"abilit\u00e0\" sacrificando Vitalit\u00e0.Non mi piace la struttura a loop, e non ho capito l'epilogoSpoilerperch\u00e8 dovremmo esserci separati da Miralda e da \"un centinaio di sopravvissuti\" come dice al par. 49 e vagare da soli nei campi??inoltre il finale alternativoSpoilerdel par. 50 rimane \"aperto\", ma di fatto non conduce all'epilogo, quindi sottintende che alla fine saremo morti, o no?"
    ],
    [
        "115950",
        "Pirata delle Alpi",
        "Ancora degli zombi? qualcuno ha lasciato il portone del cimitero aperto!Scherzi a parte, questo Corto fa pensare ad Ultima Forsan e abbiamo pensato tutti la stessa cosa, ma non penso che quest'autore sia monotematico... e poi, non erano vietate le fanfiction o le opere che si ispirano a universi gi\u00e0 utilizzati (GdR, film, romanzi...)?Bene, mi scuso con l'autore ma questo Corto non mi ha entusiasmato molto. Comincio dai pregi:REGOLAMENTOChiaro e regolato come un cucc\u00f9 dei miei nemici svizzeri (hanno affondato la mia barca con un tiro di sottomarino nucleare nascosto sotto il Lago Lemano). Gli esempi sono chiarissimi e tutto \u00e8 scritto bene.NARRAZIONEChi sono io per criticare un testo scritto bene, che ti immerge in questa Toscana Macabra? non ho fatto ricerche storiche, ma tutto mi sembra credibile. Amico autore, hai fatto un bel lavoro!L'ASPETTO LUDICOOuch... mi \u00e8 piaciuto il sistema delle Prove, ma la difficolt\u00e0 \u00e8 troppo elevata! una grande parte di loro hanno una soglia del 10, puoi superarle se hai messo 8 (e se hai gli oggetti giusti) o 10 nel buon attributo (Prodezza, ecc..) ma come fai a finire il libro quando ti viene chiesta una Prova di Intelligenza (diff.10) quando dopo devi fare una prova d'Ascendente (diff. 8 o 10)? ho fatto varie partite ed ho visto che: \u00e8 inutile mettere 5 Punti ad ogni Attributo, se metti 10 Punti, dovrai mettere 3-3-4 e sei fregato perch\u00e9 non potrai superare le altre prove (come fa un ragazzo di solo 12 anni ad essere prode come un cavaliere teutonico od intelligente come Da Vinci oppure astuto come un contrabbandiere marsigliese od affascinante come Lorenzo il Magnifico? diamine, \u00e8 un supereroe!)Bene, come fai, sbagli o quasi perch\u00e9 anche se metti due Attributi a 8, gli altri non saranno molto alti e sei spacciato.Poi, non mi \u00e8 piaciuto il sistema \"loop\": quando ti fa tornare all'1 o quando devi perdere 1 Punto di Grinta (e 4 Punti di Vitalit\u00e0) e ricominci da capo, pur sapendo che dovrai sperare di trovare le prove che si basano sempre sul tuo Attributo pi\u00f9 alto.CONCLUSIONEBeh, mi dispiace amico autore... questo Corto ha tutti gli elementi per piacermi (atmosfera minacciosa, ricostruzione storica...) ma non mi ci sono trovato bene per giocarci. Peccato, perch\u00e9 sarebbe un bel romanzo horror-gotico-zombie (e Naar sa che non sono grande fan del genere apocalisse-zombie).Se non cambio idea fino a domenica sera, il mio voto \u00e86.5"
    ],
    [
        "115951",
        "Anima di Lupo",
        "Voto subito questa settimana per un motivo: questo stupendo racconto ha tutto ci\u00f2 che cerco in un librogame.Innanzitutto, un Prologo corto e stimolante e un Regolamentoeccellentesia nel modo in cui \u00e8 stato concepito sia nella sua praticit\u00e0 durante la lettura.Poi, non ho trovato alcun errore o refuso, perfetta pulizia del foglio e stile narrativo maturo e lungo il giusto nelle descrizioni. Ottima calibrazione della difficolt\u00e0 e longevit\u00e0 incredibile per un Corto! L'ho sviscerato bene prima di finirlo apprezzando le varielocatione la trama avvincente e ben raccontata.Ma la parte pi\u00f9 bella \u00e8 stata l'immedesimazione, il coinvolgimento nella storia dovuto al grandissimoequilibriotra partegame, narrazione e difficolt\u00e0.Davvero complimenti al bravo e inventivo autore per aver creato questo gioiello.Voto:10"
    ],
    [
        "115954",
        "lonewolf79",
        "Problemi familiari non mi permettono di votare subito ma sicuramente entro scadenza faccio."
    ],
    [
        "115956",
        "EGO",
        "Debbo ammettere che, con questo diluvio di Corti \"sperimentali\", quando te ne trovi davanti uno \"normale\" ci rimani un po' deluso. Sembra tutto troppo facile, e i noti difetti del librogame \"classico\" vengono ingigantiti. Come dicevo in un'intervista, non ho mai amato il sistema \"hai tot punti da ripartire tra tot caratteristiche a tuo piacimento\".Per fortuna, in questo caso il sistema di gioco permette anche di supplire a carenze di punteggio, anzi: \u00e8 necessario farlo, perch\u00e9 non mi vedo qualcuno mettersi 10 anche solo ad una delle caratteristiche, e un sacco di check richiedono proprio il 10 e non offrono nemmeno un bonus se si possiede qualche oggetto o virt\u00f9. Questo \u00e8 un sistema molto intelligente, bench\u00e9 forzato dalle richieste eccessive delle prove, e sono contento che finalmente qualcuno ci abbia pensato. Anche se \u00e8 chiaro che prima sono nate le prove, e poi tutti i vari bonus che aiutano a superarle; ma questo, si sa, \u00e8 un problema tipico di questi regolamenti. Meglio cos\u00ec, in fondo, che AD&D dove un sacco di check erano statisticamente improbabili e non avevi modo di migliorare le tue chance se non ricorrendo al ridicolo sistema dell'Esperienza.Il problema maggiore del Corto \u00e8 che \u00e8 piuttosto breve ma, soprattutto, generico: vive di quella manciata di situazioni ben caratterizzate, e per il resto \u00e8 tutto una variante di \"ci sono gli zombi in citt\u00e0, se vuoi andare al punto X devi passare in mezzo agli zombi, se fallisci gli zombi ti sono addosso\". Certo, in questo modo \u00e8 pi\u00f9 realistico rispetto al classico film di zombi dove ogni scena \u00e8 un setpiece altrimenti il pubblico si rompe le balle; del resto, qui siamo nella Toscana del 1348, non nella New York/California/Nebraska del 2010, dove ci sono fucili a pompa, barili esplosivi, ascensori, taser, lanciafiamme, autoblindi, predicatori e fanatici religiosi ad ogni angolo di strada per vivacizzare tutti gli spostamenti del protagonista. Diciamo che una scena con qualche animale ci sarebbe stata bene, per\u00f2.Le situazioni pi\u00f9 curate sono comunque tutte ben descritte e memorabili. Ottimi i finali multipli, e qualche tocco di classe come la trollata della Porta del SoleLe scene di fallimento, per\u00f2, non le trovo all'altezza di tutto il resto.Faccio notare che l'introduzione dice che \"da quando hai compiuto dodici anni sei apprendista\", ma non che attualmente Corvaccio abbia dodici anni... Se proprio vogliamo giustificare la possibilit\u00e0 con \"all'epoca un ragazzo di quell'et\u00e0 poteva gi\u00e0 avere una promessa sposa\" ecc, io gioco la carta \"a dodici anni all'epoca eri gi\u00e0 vecchiotto per essere preso a bottega da un artigiano\" e il presupposto rigore storico viene un po' a mancare...Tuttavia, ecco, per quanto sia ben curato nel complesso, sembra che manchi qualcosa. In passato abbiamo visto Corti che in 40 paragrafi riuscivano a creare storie molto pi\u00f9 complesse... qui \u00e8 tutto molto breve, succedono poche cose e c'\u00e8 un Epilogo che promette di pi\u00f9. Gi\u00e0 io non sono un fan dell'idea \"questo Corto potrebbe essere espanso in un vero e proprio LG\" perch\u00e9 penso che la bravura dell'autore di Corti si veda nel riuscire a creare una storia completa e autosufficiente nei limiti del concorso. Ma ancor meno mi piace il Corto come \"assaggio\" di un'opera pi\u00f9 vasta che l'autore sembra aver gi\u00e0 ideato.Sono comunque colpito dall'opera, ben pensata e ben realizzata. Ho solo una domanda: dove caspita si \u00e8 perso il paragrafo 26??Voto:7,5"
    ],
    [
        "115957",
        "Anima di Lupo",
        "FinalFabbiX ha scritto:In primo luogo la premessa iniziale viene tradita: l'autore ci dice che possiamo scegliere quando utilizzare la nostra vitalit\u00e0/grinta solo se ci sembra per una buona causa.Ma quante volte siamo liberi di farlo davvero?Giusto. Dici bene e l'ho notato anch'io ma ci\u00f2 non ha influito sulla mia valutazione perch\u00e9 il bello \u00e8 proprio superare le prove tenendo il punteggio di Vitalit\u00e0 sopra lo zero. Sai che noia se avessimo avuto l'opportunit\u00e0 di saltarespessole prove! Una volta \u00e8 pi\u00f9 che sufficiente in un Corto.EGO ha scritto:e c'\u00e8 un Epilogo che promette di pi\u00f9.A me \u00e8 piaciuta l'idea di tenere aperto il finale a una possibile nuova avventura. L'importante eraevitaredinonchiudere la storia del Corto. Cio\u00e8 lasciare troppo aperte certe situazioni e non dare un vero finale, ma questo non \u00e8 il caso. Il Corto si sarebbe potuto chiamareFuga da Certaldoe sarebbe andato benissimo, avrebbe reso l'idea di ci\u00f2 che dobbiamo affrontare."
    ],
    [
        "115958",
        "FinalFabbiX",
        "Anima di Lupo,Capisco che effettivamente se ci fosse stata la possibilit\u00e0 di saltare troppe prove il corto sarebbe stato troppo facile... ma cos\u00ec si esagera!Insomma, al lettore tocca dissanguarsi per prove inutili su caratteristiche che ha deboli solo perch\u00e8 l'alternativa \u00e8 la morte nel 70% dei casi.Una volta che si sceglie la missione \u00e8 tutto un tunnel finch\u00e8 la missione non giunge al termine.Ad esempio se ci fosse data la possibilit\u00e0 di tornare indietro una volta capito che la missione \u00e8 una causa persa, questo corto arrivava tranquillamente un 8.Bastava che l'autore ci facesse capire quando una missione avrebbe richiesto una certa caratteristica e in quale quantit\u00e0."
    ],
    [
        "115960",
        "Prodo",
        "FinalFabbiX ha scritto:Ad esempio se ci fosse data la possibilit\u00e0 di tornare indietro una volta capito che la missione \u00e8 una causa persa, questo corto arrivava tranquillamente un 8.Bastava che l'autore ci facesse capire quando una missione avrebbe richiesto una certa caratteristica e in quale quantit\u00e0.Ma in realt\u00e0 questo accade. Ci sono degli intrecci in cui, soprattutto nella fase iniziale, possiamo esplorare pi\u00f9 strade, e optare per una direzione per poi cambiarla. Inoltre i punti a disposizione non sono contati: possiamo permetterci una o due variazioni sul tema (perch\u00e9 alcune di esse ci riforniscono di punti grinta o vitalit\u00e0) e arrivare lo stesso in fondo.Il corto probabilmente non \u00e8 completabile al primo tentativo, ma gi\u00e0 al secondo-terzo diventa fattibile. E' una caratteristica tipica di tanti libri o racconti a bivi, credo ci stia."
    ],
    [
        "115961",
        "GGigassi",
        "Prodo ha scritto:FinalFabbiX ha scritto:Il corto probabilmente non \u00e8 completabile al primo tentativo, ma gi\u00e0 al secondo-terzo diventa fattibile.settimo, ottavo..."
    ],
    [
        "115963",
        "monpracem",
        "Dal regolamento:\"La Grinta rappresenta il fegato, il coraggio e la determinazione di Corvaccio [...]\"All'epoca si considerava che fosse il cuore la sede del coraggio (da cui la parola, appunto).Faccio questo commento solo perch\u00e8 sentivo la mancanza dell'elemento PDF... (per chi non sapesse che significa, consultare il glossario)"
    ],
    [
        "115965",
        "GGigassi",
        "monpracem ha scritto:Faccio questo commento solo perch\u00e8 sentivo la mancanza dell'elemento PDF... (per chi non sapesse che significa, consultare il glossario)Toh, un altro che segue il DocManhattan"
    ],
    [
        "115980",
        "sancio",
        "Questo corto ha il pregio, secondo me, di essere facilmente giocabile; non ha dadi ne calcoli impegnativi da fare. Si costruisce il personaggio col sistema di assegnazione di punti a delle caratteristiche che lo renderanno piu' o meno abile, intelligente, carismatico ecc. Quindi sara' invogliata la rigiocabilit\u00e0, perche' anche avendo un solo tipo di personaggio, lo potro' variare ad ogni nuova lettura. Sulle caratteristiche ( 4 con punti da assegnare e 5 fisse di cui se ne scelgono 2 ) ho pero' notato un difetto, non so se voluto o meno dall'autore. Ossia che nel corso dell'avventura non tutte sono utili in egual misura, ma ci sono notevoli differenze; ad esempio la prodezza ricorre in 8 sfide, l'ascendente in 3. Stesso discorso per \"Aitante\" che da un vantaggio maggiore rispetto alle altre 4. Ecco partire con un personaggio gia' molto svantaggiato in base a scelte casuali iniziali, non mi sembra il massimo. Succede anche con la determinazione a dadi e non mi piace molto in ugual modo. Ho sottolineato questa cosa perche' ho trovato il gioco di una difficolta' medio-alta; sono morto parecchie volte e quando l'ho finito avevo punti molto risicati. Il sistema di gioco con le \"sfide\" mi e' piaciuto, ma ho trovato una certa obbligatorieta' ad affrontarle, perche' la rinuncia non fa progredire nella storia e provoca dei malus notevoli.La storia in se e' abbastanza classica, anche se ben scritta e con pochissimi refusi. Faccio comunque i complimenti all'autore ed assegno unVoto : 7"
    ],
    [
        "115985",
        "Dario III",
        "Dunque dunque...Il regolamento \u00e8 molto interessante: evita il fattore aleatorio senza gettarsi nel determinismo puro di Realt\u00e0 Virtuale, lasciando cos\u00ec un buon margine tattico al lettore. Personalmente, anche data la natura di un Corto, avrei limitato un poco il numero di Caratteristiche e Qualit\u00e0 speciali ma, nel complesso, il giudizio su questo comparto \u00e8 senz'altro positivo.L'ambientazione \u00e8 forse l'aspetto che ho apprezzato di meno; non perch\u00e9 non mi piaccia di per s\u00e9, visto che \u00e8 la stessa del Tesoro della Regina (uno dei miei librigame preferiti), ma proprio perch\u00e9 \u00e8 la stessa del Tesoro della Regina... Per un concorso come questo mi sarei aspettato un'ambientazione originale, o una rivisitazione originale di un genere. Mi pare anzi che il bando stesso lo prescriva: ci\u00f2 mi fa supporre che l'autore \u00e8 proprio quello che pensiamo tutti, a meno che sia un altro che si \u00e8 fatto prestare l'ambientazione, per cos\u00ec dire, ma in questo caso il Corto credo sarebbe fuori concorso (lascio comunque volentieri ai giudici tutte le considerazioni del caso...).Lo stile \u00e8 molto buono e pulito; senza particolari guizzi, arriva al punto, riuscendo a comunicare anche sfumature piuttosto sottili senza lunghi giri di parole.La storia \u00e8 abbastanza ben costruita e avvincente: pur senza scene clamorose e anche senza allontanarsi da uno schema piuttosto classico, riesce a coinvolgere. Le strutture a mappa sono per loro natura scivolose, e l'autore dimostra di saperle gestire bene; non manca per\u00f2 qualche piccola sbavatura, per esempioSpoilerse dal 45 cerco di raggiungere la mia famiglia, vengo rimandato al paragrafo 25, che \u00e8 quello diciamo dell'\"epilogo egoista\", il che dal mio punto di vista non \u00e8 logicissimo; vero che nel 45 si dice che la famiglia \u00e8 \"in salvo fuori dal borgo\", ma 1) data l'insistenza con cui si parla di morti viventi per la campagna cercarli non sembra cos\u00ec egoistico; 2) il finale 25 non accenna comunque pi\u00f9 alla famiglia. Insomma, m'\u00e8 parso un classico caso di riciclo forzato di un paragrafo.Un altro aspetto che non mi manda in visibilio \u00e8 la struttura talvolta troppo apertamente morale, della serie \"Fa' la buona azione e apri il portafoglio: ricompensa in arrivo!\"SpoilerCome nel caso dei due bambini.Posto che alla mie et\u00e0 gli \"eroi negativi\" mi fanno quasi tenerezza (quando non mi annoiano), non mi piace neanche che si scambino cos\u00ec palesemente l'etica (che riguarda ci\u00f2 che \u00e8 giusto) con l'economia (che riguarda ci\u00f2 che \u00e8 profittevole); in questo mi associo a Dave Morris, che in una intervista si era ben schierato a riguardo. (Cito questi due casi non perch\u00e9 decisivi in s\u00e9, ma giusto per corroborare il mio giudizio di insieme.)La difficolt\u00e0 \u00e8 senz'altro alta, e non tutte le configurazioni del personaggio hanno uguali probabilit\u00e0 di riuscita, ma questo mi pare rientrare nei legittimi margini di arbitrariet\u00e0 dell'autore, e mi sta bene cos\u00ec.Tirando le somme, un Corto scritto abilmente, con perizia, senza colpi di testa, n\u00e9 positivi e negativi; l'autore non cerca mai di stupire, e talvolta mi sono chiesto perch\u00e9 non abbia osato, qua o l\u00e0, qualcosa di pi\u00f9. Nel complesso, m'\u00e8 parso quasi pi\u00f9 un teaser, o un'avventura introduttiva, che non un'opera concepita per vincere un concorso.Nel complesso,VOTO 7E mi unisco all'appello di EGO: ma dov'\u00e8 finito il par 26???"
    ],
    [
        "115988",
        "Aloona",
        "Sar\u00e0 un paragrafo nascosto... ma nascosto davvero! xDAllora, sono d'accordo con alcune osservazioni lette dopo aver letto il Corto (onde non farmi condizionare troppo): in primis \"gradevole ma non accende\". Nel mio caso, il tono drammatico e l'ambientazione medievale hanno anche acceso, ma diciamo che (come fa notare Dario III) il non osare mai troppo compensa. Insomma, mi \u00e8 piaciuto molto nel complesso, scrittura davvero ineccepibile, ottimo protagonista (mi ricorda vagamente l'apprendista de \"Lo spettacolo di Lionardo\"), intrigante co-protagonista (per quanto poco si veda), niente da ridire in questo, ma non ho mai esclamato \"Wow!\" come in altre occasioni. Non posso fare a meno di avvertire una certa somiglianza con Orgoglio e Pregiudizio Zombie, anche se il periodo storico non \u00e8 lo stesso, specialmente nella figura di lei, assai simile nel temperamento alla battagliera Elizabeth e, sinceramente, non penso che l'autore sia colui che tutti credono. Non sono certo la persona migliore a fare pronostici, ma non so... qualcosa nello stile mi fa pensare che si sia voluto gettare un po' di fumo negli occhi.Mi \u00e8 invece molto piaciuto il sistema, che, se pur privo di dadi, nella parte delle sfide basate sulle caratteristiche e virt\u00f9, ecc. non pu\u00f2 che riportarmi ai pi\u00f9 classici e famosi giochi di ruolo e io contro il classico non ho nulla, specie se ben concepito. Funziona, \u00e8 svelto ma ricco di possibilit\u00e0, quindi laude.Non mi \u00e8 particolarmente piaciuto, invece, anche se non mi ha infastidito chiss\u00e0 quanto, il ritorno allo stesso paragrafo da pi\u00f9 paragrafi, con l'opzione di esclusione. Anche questo funziona. Diciamo che preferisco non rivedere le stesse cose quando leggo e gioco, salvo non stia giocando a un true path dove posso visitare le stesse stanze e magari trovarle leggermente cambiate, ma funziona e l'idea \u00e8 certamente semplice e valida.Credo che la parte migliore del Corto sia comunque la narrazione, per quanto sia d'accordo anche con chi trova le due parti ben equilibrate. Carini i finali multipli, che apprezzo SEMPRE, anche se il concetto di multiplo \u00e8 un po' simile a quello de Il Ritorno della Bestia, cio\u00e8 \u00e8 s\u00ec multiplo... ma alla fine non possiamo realmente modificare nulla delle sorti del \"mondo\". Arriviamo solo alla stessa triste conclusione in modi differenti e ci\u00f2 mi lascia l'amaro in bocca.Per tutte queste ragioni, credo dar\u00f2 un7,5. Ero indecisa, perch\u00e9 significa assegnare lo stesso voto dato a uno dei miei preferiti, l'Agone, che mi ha trascinata emotivamente un po' di pi\u00f9; ma credo che la mancanza del \"fattore wow\" presente qui sia compensato dall'ottima realizzazione e gli efficaci protagonisti, circa come nell'altro la forte impressione emotiva ho dovuto stemperarla considerando certe pecche tecniche.Bravo autore, in ogni caso."
    ],
    [
        "115991",
        "lonewolf79",
        "Sebbene mi piaccia walking dead o la tematica zombie, devo ammettere che sta incominciando a stufarmi vedere sempre zombie e affini, ma questa \u00e8 una questione personale.Ok il racconto \u00e8 scritto egregiamente, l' ambientazione anche ( e i rimandi li abbiamo colti tutti credo) ma non riesce ad accendermi qualcosa come aveva fatto il corto precedente fuori concorso in cui gli zombie e il resto erano in chiave parodistica.Il regolamento a caratteristiche (cosa che non mi piace in quanto credo che un po' di casualit\u00e0 o botta di c---p serva sempre) con ripartizione dei punti l' avrei visto meglio con delle variazioni o almeno l' inserimento di una componente fortuna.Un registro disegnato avrebbe riempito meglio le pagine iniziali , ma \u00e8 solo un punto di vista.Il protagonista \u00e8 ben ritratto, come anche l' urbe dove ci muoviamo , ma quello che manca \u00e8 l' elemento che faccia scattare questo corto il quale spero sia solo un incipit per qualcosa di piu' grande.I finali che ho beccato non mi sono piaciuti, li ho trovati un po' scontati.Se proprio bisogna fare delle ambientazioni con zombie a questo punto consiglio per creare colpi di scena di leggere alcuni numeri di the walking dead fumetto\u00a0 (kirkman) che ho citato sopra. Alcune delle idee\u00a0 presenti li, variate, renderebbero per un corto come questoIn definitiva il mio voto \u00e86sufficiente in quanto \u00e8 un corto nella media ben scritto ma senza sorprese"
    ],
    [
        "115999",
        "Aloona",
        "Scarsetti a votare, sto giro... dai, ragazzi, che accade?"
    ],
    [
        "116000",
        "Apologeta",
        "Questo \u00e8 davvero un bel Corto. Ottima struttura, difficolt\u00e0 sfidante ma che istiga alla rilettura, regolamento privo del fattore caso e ben funzionale. Ambientazione gi\u00e0 vista ma ben resa.Essendo in parte a mappa, era difficile tenere alta la tensione... che infatti qua e l\u00e0 scarseggia. La trama non \u00e8 trascendentale, ma godibile. Simpatico anche il finale aperto su un nuovo, possibile...incipit.Chicca assoluta la chiave della porta del sole.Commento stringato (chiedo venia al capace autore) che chiudo con una considerazione gi\u00e0 fatta in un altro caso, in un altro anno: manca quel quid in pi\u00f9 che porta la valutazione da \"molto buono\" a \"eccellente\". Cosa si poteva migliorare? Difficile a dirsi: forse la tensione, che pure non manca, forse una caratterizzazione pi\u00f9 approfondita di ambienti e personaggi - ma i limiti di parole e spazi non perdonano.Comunque sia, la storia merita di concorrere per i primissimi posti; d'altronde l'alunno \u00e8 capace e si applica. Per questo giro voto8con pacca sulla spalla. Prossimo giro, vediamo di arrivare al bacio accademico."
    ],
    [
        "116001",
        "Adriano",
        "REGOLAMENTOIntelligente ed ordinato, ma si sente molto la mancanza di una scheda: guardando meglio, si capisce che la scheda manca perch\u00e9 il regolamento aveva gi\u00e0 coperto le 5 pagine.A conti fatti, per\u00f2, le tante opzioni e caratteristiche potevano anche essere \"compresse\" per far spazio ad una scheda.Alcune caratteristiche poi sembrano sovrapporsi, confondersi tra loro e sembrare ridondanti.Insomma: esteticamente ineccepibile, ma nella sostanza migliorabile.Devo dire che non si sente la mancanza della componente aleatoria.TRAMA/AMBIENTAZIONEZombie in un'ambientazione non moderna: sicuramente curiosa come scelta, anche se l'idea non mi entusiasma molto.Poteva essere l'occasione per creare qualche crossover o situazioni bizzarre: questo guizzo un po' \u00e8 mancato e il corto che si legge, per quanto godibile, sembra un po' troppo nella norma.STRUTTURAUn corto lineare che non sperimenta a livello di struttura, ma funziona bene in tutte le sue parti.PARTE LUDICAInteressante l'idea delle prove, anche se poi si nota che impostare alcune caratteristiche con valori bassi \u00e8 penalizzante. La parte del bilanciamento poteva essere impostata pi\u00f9 abbordabile.NARRAZIONEUna scrittura buona, non c'\u00e8 che dire.Ho sentito un po' la mancanza di qualche colpo di scena che accendesse veramente il corto, che era esattamente quello che mi aspettavo: qualcosa di pi\u00f9 adrenalinico, qualcosa che facesse salire la tensione alle stelle...In conclusione, una prova discreta che sembra promettere tantissimo in fase di regolamento, e che viene eseguita con precisione senza per\u00f2 quel guizzo che faccia scattare la scintilla: si ha un po' l'impressione che i limiti imposti dal regolamento abbiamo un po' impedito a questo corto di spiccare il volo.Il mio voto \u00e86,5."
    ],
    [
        "116002",
        "Rygar",
        "Ho apprezzato molto di questo corto il tema degli zombie inserito in un contesto insolito, ovvero la Certaldo medievale. Certaldo, sia detto per inciso, \u00e8 una cittadina bellissima che suggerisco a tutti di visitare, possibilmente non durante \"Mercanzia\" (ovvero il festival degli artisti di strada). Io ci passai un bellissimo pomeriggio assieme a una contadinotta marchigiana dal visino tondo e dalle poppe molto grosse, che poi non me la diede. Ok, basta col messaggio promozional-nostalgico e torniamo a noi.Il regolamento non prevede l'uso dei dadi, cosa che mi trova sempre favorevole, ma io lo avrei sfoltito ancora di pi\u00f9. Il fatto che alcune caratteristiche risultino pi\u00f9 utili di altre non mi d\u00e0 nessun fastidio, tanto pi\u00f9 che anche nella vita di tutti i giorni certe capacit\u00e0 risultano pi\u00f9 utili di altre.Anche sullo stile di scrittura non vedo grossi problemi: si vede che l'autore \"misterioso\" (si fa per dire) non \u00e8 alla prima opera e ha gi\u00e0 all'attivo altri testi (interattivi e non). I dialoghi sono in italiano corrente, senza arcaismi o toscanismi, ma non tutti avrebbero potuto apprezzare certi virtuosismi linguistici.La parte pi\u00f9 debole \u00e8 la struttura ludica, che prevede una serie di \"loop\" narrativi, cosa che odio. I due finali distinti sono una cosa buona, ma arrivare a quello \"nascosto\" \u00e8 questione di fortuna, pi\u00f9 che altro. Una menzione d'onore va alla \"trollata\" della Porta del Sole: autore,chapeau! Purtroppo la soluzione dell'avventura si basa molto su tentativi reitarati, aggiustando il tiro ogni volta e un ruolo importantissimo lo gioca la ripartizione dei punti all'inizio. Il tutto ha un sapore \"anni '80\" che lascia un po' l'amaro in bocca.Voto:7"
    ],
    [
        "116008",
        "Charles Petrie-Smith",
        "Ricordati che devi votare..."
    ],
    [
        "116011",
        "Apologeta",
        "Charles Petrie-Smith ha scritto:Ricordati che devi votare...Mo' me lo segno"
    ],
    [
        "116012",
        "Charles Petrie-Smith",
        "Mi scuso con l'Autore se voto all'ultimo momento e con motivazioni molto stringate, d'altra parte in questi giorni ho avuto parecchio da fare; gi\u00e0 al prossimo Corto potr\u00f2 probabilmente dare pi\u00f9 attenzione.Il regolamento a \"sfide\" mi \u00e8 piaciuto, anche se io avrei inserito un elemento aleatorio, magari molto ridotto (1d4?), perch\u00e9 cos\u00ec com'\u00e8 il lettore di fatto sa gi\u00e0 automaticamente se superer\u00e0 la prova o meno, mentre - anche nella realt\u00e0 - ci sono eventualit\u00e0 imprevedibili che possono modificare l'esito di un'azione a prescindere dal impegno profuso. A proposito di ci\u00f2, non \u00e8 male l'idea di impiegare la vitalit\u00e0: possiamo immaginare che, per esempio nella scalata di un muro, la perdita rappresenti i graffi e le contusioni subite; ma che senso ha nelle prove basate sull'intelligenza? Modificando un po' De Andr\u00e9 diremo \"pensai talmente forte che mi usc\u00ec il sangue dal naso\"? E poi, ancora, che si possa sapere esattamente quali saranno le precise conseguenza sul nostro finisco e spirito delle azioni \u00e8 un po' irreale. Per altro ci sono un po' troppe caratteristiche, alcune delle quali si sovrappongono un po' tra di loro: se volete potr\u00f2 spiegare questo punto in seguito, senza l'assillo di dover votare in tempo.Anche io lamento un po' la struttura a loop e la difficolt\u00e0 di giungere al finale migliore, lasciata anche un po' troppo al caso.Scritto bene, ottima conoscenza dei luoghi, corretta la scelta di non tentare un fiorentino trecentesco che avrebbe appesantito la lettura.Il tema degli zombie per\u00f2, l'ho gi\u00e0 detto, non mi \u00e8 congeniale e mi sta stufando.Sul filo dello scadere del tempo assegno ilVOTO 7"
    ],
    [
        "116013",
        "SkarnTasKai",
        "e anche per questo raccontole votazioni sono chiuse.e non pensate che le riapriamo solo per attinenza la tema zombie!presto i voti di noi organizzatori, preparatevi al prossimo racconto!"
    ],
    [
        "116022",
        "SkarnTasKai",
        "a voi le valutazioni dei MeGATrON:\u00bf\u201e\u00e3\u00df\u00ea\u00aa\u00a7\u00ac\u00a0 ha scritto:Eccoci per puro caso a un altro corto che parla di zombie!Lo fa per\u00f2 con toni e ambientazione del tutto diversi: siamo nel tardo medioevo e gli zombie vengono chiamati Trapassati Redivivi o semplicemente Morti (vedasihttp://tvtropes.org/pmwiki/pmwiki.php/M \u2026 ngTheZWord).L'anno \u00e8 il 1348, e la scelta non sembra casuale, essendo l'anno in cui ha avuto inizio la diffusione della Peste Nera in Italia, e si potrebbe pensare, anche se il corto non ne fa cenno, che l'epidemia zombesca sia in qualche modo collegata a quella della peste (con il dubbio di quale abbia causato quale).Il racconto \u00e8 scritto molto molto bene, con attenta cura del linguaggio e dello stile, nonch\u00e8 della rappresentazione del periodo storico.La gestione delle caratteristiche \u00e8 anch'essa curata molto bene, a mio parere. Tutte le sfide sono difficili, ma \u00e8 possibile arrivare alla fine quasi con ogni scelta di distribuzione dei punti tra le caratteristiche (pur magari con i punteggi di vitalit\u00e0 e grinta ridotti al minimo). Dopo la prima lettura diventa comunque evidente quali caratteristiche privilegiare, aumentando quindi le nostre possibilit\u00e0: la Prodezza \u00e8 chiamata in causa 8 volte nel corso del corto, la Perizia 4 volte, l'Intelligenza 5 volte e l'Ascendente 3 sole volte. Tuttavia per arrivare all'epilogo bisogna passare proprio per una sfida di Ascendente. Riguardo alle qualit\u00e0, Aitante e Agile vengono usate 3 volte, mentre Vigile 2 volte, e servono solo a conferire piccoli bonus per superare alcune sfide.Nella mia prima lettura i miei punteggi erano: pro=3, per=5, int=8, asc=4; le qualit\u00e0 scelte Aitante e Vigile. Mi ero immaginato un uso delle caratteristiche molto diverso da quello che poi richiede il corto. Sono comunque riuscito ad arrivare al 50, nonostante tutte le prove di prodezza fallite o forzate grazie al sacrificio di Vitalit\u00e0.Successivamente mi sono ridistribuito i punteggi cos\u00ec: pro=8, per=6, int=5, asc=1, e nonostante quest'ultimo punteggio stavolta sono riuscito ad arrivare all'epilogo.Interessante il fatto che per passare le prove sia possibile usare i due punteggi di Vitalit\u00e0 e Grinta, che rendono quindi le sfide dinamiche e consentono di evitare di fare ricorso all'uso dei dadi, cosa che ho apprezzato particolarmente. Anzi, riservarsi questi punteggi \u00e8 del tutto inutile, dato che nel corso del corto c'\u00e8 una sola occasione (evitabilissima) in cui si possono perdere punti di Vitalit\u00e0 e tre (anch'esse evitabili) per i punti di Grinta.Ho apprezzato che anche i combattimenti siano gestiti alla stessa stregua delle sfide, una decisione che rende il corto pi\u00f9 snello ed evita lungaggini che avrebbero solo appesantito la lettura. In tal modo durante tutta la lettura permane quel senso di corsa contro il tempo conferita fin dall'introduzione.La gestione dell'inventario \u00e8 anch'essa buona, il limite di 4 oggetti trova poche occasioni di far avere dilemmi su cosa lasciare e cosa prendere, e anzi \u00e8 possibile arrivare all'epilogo senza nessun oggetto (anzi, uno di questi, che sembrerebbe importante, conduce invece ironicamente a morte!)Errata per l'autore: il regolamento dice che gli oggetti sono indicati in grassetto e in neretto. Dato che i due termini in realt\u00e0 vogliono dire la stessa cosa, intendevi probabilmente grassetto e corsivo.Tutti azzeccati i finali. Quelli dei paragrafi 45 e 50 sembrano troppo amari per essere soddisfacenti. Di fatto per\u00f2, una volta letto l'epilogo, che dovrebbe rappresentare il finale \"migliore\" (quello in cui si raggiunge l'obiettivo che ci si \u00e8 dati all'inizio, ovvero fuggire con la nostra amata), si capisce che in questo tipo di storia non ci pu\u00f2 essere davvero un lieto fine (basta guardare quanto sbrigativamente, dopo tanta fatica, ci viene fatto sapere che ci siamo separati da Miralda).Un grande classico il paragrafo di morte posizionato al numero 14.L'unica nota fuori tono in questo corto, a mio parere, \u00e8 proprio il titolo. \"Vivi e lascia risorgere\" sembrerebbe un titolo pi\u00f9 adatto a un'opera parodistica con elementi comici/satirici, cosa che questo racconto proprio non \u00e8.Visto che ci siamo, aggiungo che si sente la mancanza di una scheda del personaggio. Nel regolamento si parla pi\u00f9 volte di \"apposita sezione\" per questa o quella propriet\u00e0, ma dato l'invito di munirsi di un foglio di carta bianco, non esistono \"apposite sezioni\".Tirando le somme, un buon corto, scritto molto bene e strutturato altrettanto bene. Manca tuttavia un non-so-che che permetterebbe al corto di risplendere maggiormente. Nonostante tutte le qualit\u00e0, \u00e8 difficile scrollarsi quella sensazione di un'opera buona ma non indimenticabile. Forse quello che manca \u00e8 un vero e proprio colpo di scena o climax nella trama, per cui la storia nasce, si sviluppa e arriva a conclusione in modo potremmo dire abbastanza piatto.O forse la colpa \u00e8 solo da attribuirsi ai guizzi che il Concorso dei corti ci ha abituato, per cui un'opera \"soltanto\" buona non viene considerata per quello che merita.Voto finale7,5.Prodo ha scritto:La classe narrativa e la piena conoscenza del genere che stanno dietro a questo corto a mio modo di vedere sono evidenti.L\u2019autore, che immagino in molti avranno riconosciuto, ha avuto la capacit\u00e0 di calare perfettamente una tematica che percepiamo come moderna (l\u2019epopea del morto vivente nasce cinematograficamente parlando con Romero, ma cresce e si sviluppa soprattutto a partire dagli anni 2000, anche se numerosi e illustri predecessori non mancano) in un contesto antico, a cavallo dell\u2019anno 1300, identificando dinamiche caratteristiche della pi\u00f9 canonica delle invasioni-zombie, con derive tipiche dell\u2019epoca medievale.I morti tornano in vita e lo fanno in modo imprevisto e irrazionale: esattamente come erano irrazionali i contagi da peste o le epidemie di morbi spesso identificati con la morte nera ma che probabilmente avevano diversa origine e cause variegate.I cadaveri vaganti colpiscono Certaldo come una sorta di punizione divina, dopo aver devastato mezza Toscana: e gli uomini non hanno modo di opporsi al flagello. Si limitano a subirlo, e cercano affannosamente di contenerlo e limitarlo, consapevoli della loro impotenza.Questo approccio, oltre che disturbante e terribile, a mio modo di vedere ricalca perfettamente il fatalismo proprio dell\u2019epoca, e le stesse mosse di Corvaccio sono condizionate dalla profonda consapevolezza che la lotta, che pur va affrontata perch\u00e9 non ci si pu\u00f2 sottrarre, non ha reali possibilit\u00e0 di vittoria.I possibili epiloghi sottolineano una volta di pi\u00f9 questo concetto: possiamo salvarci, infischiandocene dei nostri cari e della nostra amata, possiamo rimanere a combattere per proteggere il borgo natio, di fatto sacrificandoci, o possiamo sfruttare un\u2019antica credenza cittadina che parla di passaggi sotterranei creati per sfuggire agli assedi.Dopo averla considerata per anni alla stregua di una diceria scopriamo, tramite una buona azione e l\u2019aiuto di una coppia di bambini, come si tratti di verit\u00e0; una verit\u00e0 che possiamo sfruttare per dare una speranza di sopravvivenza ai nostri concittadini.Ma tale speranza resta flebile, e il fatto che Certaldo, e la nostra vita come eravamo abituati a conoscerla, non hanno futuro, \u00e8 sottolineato una volta di pi\u00f9 nell\u2019epilogo.A questo comparto narrativo di prim\u2019ordine si unisce un sistema regolamentare strutturato sapientemente, con l\u2019obiettivo di curare la componente ludica lasciando al caso influenze minime sul nostro procedere. Le scelte che compiamo in sede di creazione del personaggio, come per esempio l\u2019attribuzione dei punti tra le nostre caratteristiche, e le preferenze nelle qualit\u00e0 speciali, non pregiudicano nessuna delle possibile evoluzioni della storia. Possiamo sfruttarle per avere vita pi\u00f9 o meno facile a seconda della strada prescelta, ma impiegando con saggezza i punti vitalit\u00e0 e quelli grinta non ci troveremo mai in un vicolo cieco, a meno di non averli sprecati in un\u2019occasione precedente.La difficolt\u00e0 \u00e8 ben settata: finirlo al primo o al secondo tentativo \u00e8 piuttosto improbabile, a meno di non imbroccare, sorretti dalla sorte, il percorso corretto. Ma gi\u00e0 dal terzo, quando conosceremo meglio il borgo e le nostre decisioni saranno condizionate da un andamento meno casuale, possiamo tranquillamente raggiungere uno degli epiloghi. Un paio di sessioni in pi\u00f9 poi ci consentiranno, anche se siamo stati particolarmente sfortunati, di scovare il migliore, l\u2019unico che ci concede qualche prospettiva di vita insieme ad alcuni dei nostri amici.Il vero limite di Vivi e Lascia Risorgere \u00e8 dato dalla struttura compressa in cui la storia \u00e8 stata inserita. Si nota benissimo che le vicende di Certaldo fanno da prologo a un\u2019avventura ben pi\u00f9 ampia e approfondita. Chi ha riconosciuto la mano dell\u2019ideatore capir\u00e0 a cosa alludo.Il sistema regolamentare \u00e8 mortificato dalla rapidit\u00e0 con cui scorrono le vicende affrontate, e si ha pi\u00f9 volte la netta impressione che la carne al fuoco sia troppa rispetto alla reale possibilit\u00e0 che si ha di \u201cassaporarla\u201d. Avere un\u2019arma per esempio \u00e8 quasi inutile, visto che di fatto il suo impiego ha senso solo una volta in combattimento, e per un paio di prove di prodezza peraltro bypassabili. Le varie caratteristiche sono perfettamente intercambiabili essendo i check di abilit\u00e0 equamente ripartiti, e baster\u00e0 optare per un punteggio medio ( i classici 5 punti divisi tra le quattro opzioni possibili) per superare ogni difficolt\u00e0, a patto di impiegare con un minimo di sagacia le riserve di vitalit\u00e0 e quelle di grinta.Tutto questo \u00e8 inevitabile considerando lo spazio ristretto in cui si declinano le avventure di Corvaccio, ma lascia un po\u2019 di frustrazione nel lettore, che intravede le enormi potenzialit\u00e0 dell\u2019opera senza essere nella condizione di sfruttarle.Anche se tale approccio \u00e8 indubbiamente logico, considerando che la storia avr\u00e0 ben altre e pi\u00f9 complesse evoluzioni, nel contesto in cui noi ci troviamo ad affrontarla, l\u2019edizione 2016 de I Corti di LGL, questi limiti pesano, e non si pu\u00f2 non tenerne conto.Siamo un po\u2019 nella condizione di un povero diavolo affamato a cui fanno assaggiare un pezzetto di una torta squisita, per poi togliergliela dalle mani e portarsela via. Restiamo con l\u2019enorme voglia di gustarcela per intero, ma senza la possibilit\u00e0 di farlo realmente.Il racconto \u00e8 indubbiamente valido, e i pregi sopra elencati rimangono; in questa veste per\u00f2 non si pu\u00f2 parlare di eccellenza, ma \u201csolo\u201d di un buon lavoro.Alla luce di queste considerazioni il mio voto si limita a un7: ci tengo per\u00f2 a puntualizzare come questo valore numerico aumenti di un punto e mezzo/ due punti se prendiamo in esame l\u2019entusiasmante e diabolica epopea a cui questa breve introduzione fa da goloso e stuzzicante antipasto.Nota conclusiva: nell\u2019impaginazione finale \u00e8 saltato il paragrafo 26. La cosa per fortuna non pregiudica minimamente la possibilit\u00e0 di esplorare tutti i possibili percorsi che caratterizzano l\u2019avventura.SkarnTasKai ha scritto:vivi e lascia risorgere \u00e8 un corto indubbiamente ben scritto, ma che non mi ha entuiasmato. il regolamento \u00e8 semplice ed efficace e funziona abbastanza bene anche senza dadi. tuttavia, vista la difficolt\u00e0 di certe sfide, \u00e8 quasi impossibile finire il racconto al primo colpo, bisogner\u00e0 andare per approssimazioni successive valutando la configurazione migliore in termini di punteggi e caratteristiche. sul piano linguistico \u00e8 un racconto curatissimo (c'\u00e8 qualche errore di battitura, ma niente di che) e che non fa sfoggio di un linguaggio alla \"feudalesimo e libert\u00e0\" che avrebbe rischiato di catturare troppo l'attenzione del lettore distogliendola dall'azione.il linguaggio, per\u00f2, \u00e8 anche il punto debole del racconto: la storia dovrebbe essere ad altissima tensione (gli zombie hanno attaccato certaldo! alla pugna!), invece in molti paragrafi si ha l'impressione di passeggiare per le vie della citt\u00e0. raramente gli artifici linguistici danno l'idea dell'incombere della minaccia fant... ehm... \"trapassata rediviva\" (coincidenze? noi di megatronenger crediamo di... beh, c'\u00e8 il totoautori per questo!), e anche le instant death sono poco pi\u00f9 che dei deveriani \"la tua vita e la tua missione terminano qui\". alcune scene sono al limite del grottesco, come quando i servitori della nostra promessa sposa ci cacciano a secchiate di olio bollente (oh, si tratta cos\u00ec il futuro sposo della signorina?), e nel complesso la storia fatica a scorrere.in definitiva \u00e8 sicuramente un buon racconto, che per\u00f2 andrebbe limato tanto sul piano regolamentare quanto soprattutto su quello linguistico. in attesa di una futura versione riveduta assegno a quella presente un7."
    ],
    [
        "116028",
        "Adriano",
        "Ma cos\u00ec pochi commenti per questo corto?"
    ],
    [
        "116042",
        "Boole",
        "Prodo ha scritto:Cornacchia"
    ],
    [
        "116053",
        "Aloona",
        "Il prode Corvino.Volevo rispondere a chi era dubbioso sulla differenza di classe sociale dei due piccioncini (Corvaccio... piccioncini... carina, no?): \u00e8 stata la prima cosa che sono andata a controllare, per lo stesso dubbio e ho \"coverto\" che la famiglia Della Rena era s\u00ec nobile, ma gi\u00e0 decaduta da prima del 1300. Tanto che una celebre santa appartenente alla famiglia fu mandata da giovane a servizio presso altri nobili. Immagino, quindi, che non potessero permettersi di fare tanto gli schizzinosi con una figlia senza dote, di fronte a un giovane con un mestiere assicurato.A chiavaiolo donato..."
    ],
    [
        "116056",
        "\u00bf\u201e\u00e3\u00df\u00ea\u00aa\u00a7\u00ac",
        "Riepilogo dei votiGiuria popolareabeas.........................1348%yAdriano.......................6,5Aloona........................7,5Anima di Lupo.............10Apologeta....................8babacampione.............7,5Charles Petrie-Smith....7Dario III......................7EGO............................7,5FinalFabbiX..................7Ggigassi......................6Hieronymus................9lonewolf79..................6mark phoenix 79.........6Pirata delle Alpi............6,5Rygar..........................7sancio.........................7OrganizzatoriProdo..........................7\u00bf\u201e\u00e3\u00df\u00ea\u00aa\u00a7\u00ac...................7,5SkarnTasKai................7Totale punteggio\u00a0 \u00a0 \u00a0 \u00a0 = 137Numero votanti\u00a0 \u00a0 \u00a0 \u00a0 \u00a0= 19Media complessiva = 7,21053"
    ],
    [
        "116076",
        "Prodo",
        "Boole ha scritto:Prodo ha scritto:CornacchiaQuando avrai quasi 40 anni e l'alzheimer che ti attanaglia come me riderai menoHo mischiato il Corvaccio del racconto con il Cornacchia di Luigi Magni del film \"Nell'Anno del Signore\". Chiedo venia all'autore, ma credo che il senso si capisca ugualmente"
    ],
    [
        "116091",
        "Aloona",
        "Prodo ha scritto:Quando avrai quasi 40 anni e l'alzheimer che ti attanaglia come me riderai menoA bello, parla pe' te. Io ci sono vicina e sto benissimo. A proposito, di che parlava sto thread?"
    ],
    [
        "116099",
        "Yaztromo",
        "Aloona ha scritto:Prodo ha scritto:Quando avrai quasi 40 anni e l'alzheimer che ti attanaglia come me riderai menoA bello, parla pe' te. Io ci sono vicina e sto benissimo. A proposito, di che parlava sto thread?Io li ho superati da un bel po' ma al momento non scrivo ancora come abeas...PS nel Volpone di Ben Johnson, tra i personaggi ci sono sia Corvino che Corbaccio."
    ],
    [
        "117903",
        "Mornon",
        "Ed eccomi pronto al mio personale Fal\u00f2 delle Vanit\u00e0.Grazie a tutti quelli che hanno letto, sgamato e commentato. Come dicevo anche in un altro thread, in realt\u00e0 non avevo nulla da presentare di concreto per questo concorso e di questo parlai a Prodo in sede di pre-iscrizione, con uno scambio di almeno 4 email.In realt\u00e0, il corto che avete visto \u00e8 un prototipo e la prima fase di un libro piu grande (forse si nota un po' dall'andamento della storia) che potrebbe uscire nei prossimi mesi (non GG Studio). Ci \u00e8 servito inoltre per testare un sistema di gioco che vedrete presto in un prossimo librogame di GG Studio, non mio ma del nostro Umberto \"Kaltorak\" Pignatelli: non una ma ben due pubblicazioni librogamose che vedranno la luce entro un anno e hanno avuto il vostro utilissimo apporto.Insomma, alla fine abbiamo deciso che anche se fosse stato fuori concorso, un corto in pi\u00f9 non sarebbe stato un problema per il concorso e cos\u00ec vi abbiamo fatto fare da betatester involontari di ben due prodotti futuri.La mia esplicita richiesta di essere ammesso come fuori concorso deriva da queste ragioni, e non solo dalla altissima riconoscibilit\u00e0 del corto.Altra curiosit\u00e0: il Corto \u00e8 inserito nella continuity delle mie opere zombesche pubblicate: E' contemporaneo a \"Decameron dei Morti\" e costituisce il prequel di \"Ricordati che devi risorgere\" un altro racconto nato come game e oggi pubblicato in giro per la rete.Andiamo con i commenti quotati!Hieronymus ha scritto:In conclusione, un BRAVO all'autore, chiunque egli sia.Gli consiglio di proporre questo e altri suoi corti a delle case editrici, che magari operano gi\u00e0 nel settore ludico narrativo. Trovo molto interessante quest'ambientazione, che vedrei bene magari su un gioco di ruolo, non per forza a se stante, ma magari come supplemento a un gioco di ruolo generico (tipo GURPS per intenderci). Cos\u00ec l'autore non si deve manco sbattere a creare un regolamento complesso (come se non ne esistessero gi\u00e0 a migliaia).Infine consiglierei all'autore di andare a vivere alle Canarie. Mi dicono si viva bene l\u00ec, luogo pi\u00f9 che adatto per uno scrittore che voglia starsene in pace dedicando il proprio tempo libero alla stesura di opere come queste.Naturalmente Hieronimus con la i sapeva gi\u00e0 che l'autore ero io, anzi, assieme anche a Shaman mi aveva aiutato in precedenza con un betatest, quindi, famo poco i satirici...Hieronymus ha scritto:Finalmente, dopo un corto a tema zombie, un corto a tema zombie. Ne sentivamo il bisogno.GNE GNE GNEHieronymus ha scritto:Scherzi a parte, questo corto mi \u00e8 piaciuto, la scrittura \u00e8 impeccabile ed \u00e8 in armonia con l'ambientazione che ci fa respirare grandi boccate d'aria horror gotica.Durante l'avventura si ha sempre un senso claustrofobico e di ansia, tipico dei primi videogiochi di Resident Evil ,i miei preferiti per quanto riguarda il genere horror zombie.Trama semplice e lineare, che ci d\u00e0 comunque spazio di compiere tante scelte e di fare molteplici esplorazioni.Fuggire, combattere e sopravvivere, conta praticamente solo questo.Impeccabile per niente, mentre rileggevo mi sentivo male. Prendo nota di tutte le osservazioni.Hieronymus ha scritto:Se proprio devo fare delle critiche partirei dal regolamento, che non \u00e8 per niente male, \u00e8 assolutamente funzionale, ma forse troppo lungo per un corto di questo tipo, che spaventerebbe di sicuro i leggiocatori meno abituati ai regolamenti pesanti.buona osservazione!Hieronymus ha scritto:Non lo reputo un corto adatto a chi ama trame complesse ricche di colpi di scena, ma a chi vuole godere di una lettura rapida, semplice e ricca d'azione.E poi la trama, il cui unico elemento debole, secondo me, \u00e8 che non vive di crescendi, in pratica quello che fai all'inizio lo fai sino alla fine, la stessa ansia che hai muovendo i primi passi la hai per tutta la durata del corto. Come dire, non c'\u00e8 un susseguirsi di emozioni progressivamente pi\u00f9 forti.Allora devo mettere pi\u00f9 crescendi e colpi di scena: in realt\u00e0 era mio intento anche nel corto, solo che non mi sono uscitiFinalFabbiX ha scritto:In primo luogo la premessa iniziale viene tradita: l'autore ci dice che possiamo scegliere quando utilizzare la nostra vitalit\u00e0/grinta solo se ci sembra per una buona causa.Ma quante volte siamo liberi di farlo davvero?Ogni volta che torniamo indietro o muoriamo o siamo costretti a spendere quattro volte tanto quello che ci serviva per passare la prova.Per cui, la meccanica del \"se vuoi fai la prova se non vuoi pazienza\", che \u00e8 uno dei punti di novit\u00e0 del corto e forse quello su cui si basa di pi\u00f9 il regolamento, \u00e8 inutile: bastava che ci venisse imposto di superarle e anzi, l'autore avrebbe dovuto scrivere molti paragrafi di meno.Anche nelle altre occasioni la libert\u00e0 di scelta \u00e8 fittizia: il massimo che ci viene offerto \u00e8 scegliere se affrontare alcune sidequest o meno. Ma che siano sidequest non ci viene detto, cos\u00ec come non ci viene detto qual \u00e8 la ricompensa per ciascuna di esse, n\u00e8 quali pericoli dobbiamo affrontare per farcela. Per cui, al massimo possiamo fare 3 scelte in tutta l'avventura.In sostanza il tutto si riduce a \"vuoi andare al palazzo?\" e una volta scelto le conseguenze sono imprevedibili, fino a che non si arriva di nuovo ad un bivio \"vuoi andare al palazzo?\" e cos\u00ec via, fino al finale...E ogni sidequest si compone sempre degli stessi elementi: prima ci viene data da fare una prova a scelta fra \"prodezza\", \"perizia\" e \"intelligente\", poi serve una prova di ascendente, quindi si guadagnano degli oggetti (a volte armi, a volte chiavi...), quindi si esce e si ricomincia.In tutte le side viene offerta la possibilit\u00e0 di tornare sui propri passi (cosa che viene sempre punita allo stesso modo), in tutte le side si pu\u00f2 evitare la prova di ascendente anche se comporta una grave perdita (a volte di oggetti e di punti grinta).Oltretutto non vi \u00e8 una reale differenza fra grinta e vitalit\u00e0, visto che una pu\u00f2 essere usata in sostituzione dell'altra e viceversa, con qualche accorgimento una delle due poteva essere eliminata, stesso discorso vale per le 5 abilit\u00e0 che potevano essere riassunte in 3.Io e Kaltorak, coautore del regolamento, abbiamo tenuto da subito un gran conto di questo feedback e te ne ringraziamo. A questo punto \u00e8 gi\u00e0 deciso che il corto verr\u00e0 riscritto e allungato con un altro regolamento, quindi grazie mille delle tue osservazioni, che sono certo siano state recepite da Kaltorak per il suo librogame.GGigassi ha scritto:Il Corto \u00e8 ben scritto. Non ci sono voli pindarici n\u00e9 virtuosismi, ma nemmeno refusi o espressioni stridenti che non siano riconducibili alla quasi certa toscanit\u00e0 dell\u2019autore. Certo, \u201corsono\u201d invece di \u201cor sono\u201d e credo che i punti cardinali misti vadano divisi da un trattino (sud-est) ma vabb\u00e8, niente di grave e probabilmente sono quelle cose che a forza di usarle diverranno accettate.Il regolamento \u00e8 ben architettato e nonostante lo spazio che occupa (5 pagine su 45!) \u00e8 facile da assimilare e oltretutto offre al giocatore la possibilit\u00e0 di gestirsi come meglio crede togliendo ogni aspetto aleatorio, anche se la cosa potrebbe ritorcerglisi contro.Non quoto tutto, ma ti ringrazio per ogni commento positivo!GGigassi ha scritto:All\u2019atto pratico il Corto fin troppo \u201cmeccanico\u201d, un\u2019ambientazione cos\u00ec intrigante non ha avuto un corrispettivo adeguato a livello di organizzazione dei paragrafi e soprattutto di verve creativa. In pi\u00f9 di una situazione viene riproposto addirittura lo stesso schemaE' un mio difetto, o se vogliamo caratteristica: la caratura meccanica al bilancino degli elementi ludici, viene prima della parte narrativa, che anzi \u00e8 spesso e volentieri una verniciatura per coprire il motore che c'\u00e8 sotto. E' uno degli appunti principali che mi fanno sempre tutti!E quindi probabilmente avete ragioneGGigassi ha scritto:Alla fine, non essendoci l\u2019elemento aleatorio che pu\u00f2 determinare un colpo di fortuna per superare certe Sfide, il gioco si riduce a ottimizzare le caratteristiche e il percorso di Corvaccio in base all\u2019esperienza che il giocatore ha fatto nelle precedenti giocate.esatto, questa era la ratio.babacampione ha scritto:Questo Corto, che non ha la pretesa di presentarsi come sperimentale, riesce a sposare un eccellente Regolamento con una storia quanto mai accattivante, attraverso una narrazione pulita, senza fronzoli, ma efficace. Il Regolamento \u00e8 uno degli elementi pi\u00f9 riuscito... (...)In una futura versione estesa forse c\u2019\u00e8 spazio per sistemare questi minuscole sottigliezze. In definitiva, questo corto si merita un bel 7,5 .mark phoenix 79 ha scritto:il regolamento sembra complesso ma in realt\u00e0 \u00e8 un ben fatto ed \u00e8 un punto di forza.poteva essere aggiunto un registro di gioco.la struttura del libro non scorre via in modo del tutto liscio e pu\u00f2 capitare di passare pi\u00f9 volte dallo stesso paragrafo dovendo ignorare le vie gi\u00e0 esploratePirata delle Alpi ha scritto:Ouch... mi \u00e8 piaciuto il sistema delle Prove, ma la difficolt\u00e0 \u00e8 troppo elevata! una grande parte di loro hanno una soglia del 10, puoi superarle se hai messo 8 (e se hai gli oggetti giusti) o 10 nel buon attributo (Prodezza, ecc..) ma come fai a finire il libro quando ti viene chiesta una Prova di Intelligenza (diff.10) quando dopo devi fare una prova d'Ascendente (diff. 8 o 10)? ho fatto varie partite ed ho visto che: \u00e8 inutile mettere 5 Punti ad ogni Attributo, se metti 10 Punti, dovrai mettere 3-3-4 e sei fregato perch\u00e9 non potrai superare le altre prove (come fa un ragazzo di solo 12 anni ad essere prode come un cavaliere teutonico od intelligente come Da Vinci oppure astuto come un contrabbandiere marsigliese od affascinante come Lorenzo il Magnifico? diamine, \u00e8 un supereroe!)Bene, come fai, sbagli o quasi perch\u00e9 anche se metti due Attributi a 8, gli altri non saranno molto alti e sei spacciato.Poi, non mi \u00e8 piaciuto il sistema \"loop\": quando ti fa tornare all'1 o quando devi perdere 1 Punto di Grinta (e 4 Punti di Vitalit\u00e0) e ricominci da capo, pur sapendo che dovrai sperare di trovare le prove che si basano sempre sul tuo Attributo pi\u00f9 alto.Tutto corretto e/o apprezzato, grazie ragazzi!Anima di Lupo ha scritto:Davvero complimenti al bravo e inventivo autore per aver creato questo gioiello.Esagerato!EGO ha scritto:Tuttavia, ecco, per quanto sia ben curato nel complesso, sembra che manchi qualcosa. In passato abbiamo visto Corti che in 40 paragrafi riuscivano a creare storie molto pi\u00f9 complesse... qui \u00e8 tutto molto breve, succedono poche cose e c'\u00e8 un Epilogo che promette di pi\u00f9. Gi\u00e0 io non sono un fan dell'idea \"questo Corto potrebbe essere espanso in un vero e proprio LG\" perch\u00e9 penso che la bravura dell'autore di Corti si veda nel riuscire a creare una storia completa e autosufficiente nei limiti del concorso. Ma ancor meno mi piace il Corto come \"assaggio\" di un'opera pi\u00f9 vasta che l'autore sembra aver gi\u00e0 ideato.Sono comunque colpito dall'opera, ben pensata e ben realizzata. Ho solo una domanda: dove caspita si \u00e8 perso il paragrafo 26??Hai perfettamente ragione, infatti il Corto \u00e8 fuori concorso anche e soprattutto per questo. E il paragrafo 26 me lo sono proprio persoGrazie anche a te per i commenti!sancio ha scritto:Ossia che nel corso dell'avventura non tutte sono utili in egual misura, ma ci sono notevoli differenze; ad esempio la prodezza ricorre in 8 sfide, l'ascendente in 3. Stesso discorso per \"Aitante\" che da un vantaggio maggiore rispetto alle altre 4.Ho cercato di dosarle quasi col bilancino, anche se qualcosa scappa sempre. La Prodezza la usi pi\u00f9 spesso, volendo, ma se hai optato per le altre opzioni \"di astuzia\" ti metterai appositamente nelle situazioni e nelle scelte piu vantaggiose. E l'ascendente ti serve meno volte, ma quando lo usi \u00e8 SEMPRE fondamentale e sblocca le situazioni pi\u00f9 importanti del gioco.Quindi (in teoria):1) se vuoi giocare \"peso\", punti su Prodezza e vai avanti menando.2) se vuoi andare di sotterfugio, devi essere anche tu giocatore a metterti nelle situazioni idonee e non caricare a testa bassa.3) Se vuoi puntare sull'ascendente, fai bene, ma stai attento!sancio ha scritto:Ho sottolineato questa cosa perche' ho trovato il gioco di una difficolta' medio-alta; sono morto parecchie volte e quando l'ho finito avevo punti molto risicati. Il sistema di gioco con le \"sfide\" mi e' piaciuto, ma ho trovato una certa obbligatorieta' ad affrontarle, perche' la rinuncia non fa progredire nella storia e provoca dei malus notevoli.Anche questa \u00e8 in teoria una cosa voluta: difficolt\u00e0 medioalta e la rinuncia che comporta una grave perdita di punti (ma 1-2 volte ti viene concessa)Dario III ha scritto:Posto che alla mie et\u00e0 gli \"eroi negativi\" mi fanno quasi tenerezza (quando non mi annoiano), non mi piace neanche che si scambino cos\u00ec palesemente l'etica (che riguarda ci\u00f2 che \u00e8 giusto) con l'economia (che riguarda ci\u00f2 che \u00e8 profittevole); in questo mi associo a Dave Morris, che in una intervista si era ben schierato a riguardo. (Cito questi due casi non perch\u00e9 decisivi in s\u00e9, ma giusto per corroborare il mio giudizio di insieme.)Sono d'accordo con te al 100% e ho apprezzato anche io quell'intervista. Nella versione estesa avr\u00f2 sicuramente il modo di fare quadrare meglio questi dilemmi.Dario III ha scritto:Nel complesso, m'\u00e8 parso quasi pi\u00f9 un teaser, o un'avventura introduttiva, che non un'opera concepita per vincere un concorso.Tu la sai lunga!Aloona ha scritto:non penso che l'autore sia colui che tutti credono. Non sono certo la persona migliore a fare pronostici, ma non so... qualcosa nello stile mi fa pensare che si sia voluto gettare un po' di fumo negli occhi.S\u00ec eh...lonewolf79 ha scritto:Il regolamento a caratteristiche (cosa che non mi piace in quanto credo che un po' di casualit\u00e0 o botta di c---p serva sempre) con ripartizione dei punti l' avrei visto meglio con delle variazioni o almeno l' inserimento di una componente fortuna.Un registro disegnato avrebbe riempito meglio le pagine iniziali , ma \u00e8 solo un punto di vista.Il protagonista \u00e8 ben ritratto, come anche l' urbe dove ci muoviamo , ma quello che manca \u00e8 l' elemento che faccia scattare questo corto il quale spero sia solo un incipit per qualcosa di piu' grande.Charles Petrie-Smith ha scritto:Il regolamento a \"sfide\" mi \u00e8 piaciuto, anche se io avrei inserito un elemento aleatorio, magari molto ridotto (1d4?), perch\u00e9 cos\u00ec com'\u00e8 il lettore di fatto sa gi\u00e0 automaticamente se superer\u00e0 la prova o meno, mentre - anche nella realt\u00e0 - ci sono eventualit\u00e0 imprevedibili che possono modificare l'esito di un'azione a prescindere dal impegno profuso.La componente fortuna l'ho voluta evitare appositamente. \u00e8 la base del nuovo sistema elaborato da (me e da) Kaltorak detto Effort System, che si basa proprio sulla mancanza assoluta di alea.Questa se volete \u00e8 la componente pi\u00f9 sperimentale del corto!Su registro e incipit hai colto nel segno!Apologeta ha scritto:Cosa si poteva migliorare? Difficile a dirsi: forse la tensione, che pure non manca, forse una caratterizzazione pi\u00f9 approfondita di ambienti e personaggi - ma i limiti di parole e spazi non perdonano.Grazie apologeta, come sai apprezzo i tuoi commenti al 100% e questi li accolgo tutti.Adriano ha scritto:NARRAZIONEUna scrittura buona, non c'\u00e8 che dire.Ho sentito un po' la mancanza di qualche colpo di scena che accendesse veramente il corto, che era esattamente quello che mi aspettavo: qualcosa di pi\u00f9 adrenalinico, qualcosa che facesse salire la tensione alle stelle...Mi avete segnalato in molti che manca di tensione: lavorer\u00f2 molto su questo punto!Rygar ha scritto:La parte pi\u00f9 debole \u00e8 la struttura ludica, che prevede una serie di \"loop\" narrativi, cosa che odio. I due finali distinti sono una cosa buona, ma arrivare a quello \"nascosto\" \u00e8 questione di fortuna, pi\u00f9 che altro.Nella versione estesa provo a eliminarli, anche se a me sembrano invece una prova di grande compostezza ed eleganza formale, quando sono fatti bene.In teoria i ragazzi in fuga li incontri qualsiasi siano le tue scelte precedenti, quindi pi\u00f9 che fortuna \u00e8 una questione di decisioni da prendere.Charles Petrie-Smith ha scritto:Anche io lamento un po' la struttura a loop e la difficolt\u00e0 di giungere al finale migliore, lasciata anche un po' troppo al caso.Vedi risposta precedente.Charles Petrie-Smith ha scritto:A proposito di ci\u00f2, non \u00e8 male l'idea di impiegare la vitalit\u00e0: possiamo immaginare che, per esempio nella scalata di un muro, la perdita rappresenti i graffi e le contusioni subite; ma che senso ha nelle prove basate sull'intelligenza? Modificando un po' De Andr\u00e9 diremo \"pensai talmente forte che mi usc\u00ec il sangue dal naso\"? E poi, ancora, che si possa sapere esattamente quali saranno le precise conseguenza sul nostro finisco e spirito delle azioni \u00e8 un po' irreale. Per altro ci sono un po' troppe caratteristiche, alcune delle quali si sovrappongono un po' tra di loro: se volete potr\u00f2 spiegare questo punto in seguito, senza l'assillo di dover votare in tempo.Lo stress psicofisico di continuare a mantenere l'attenzione concentrata e una certa presenza di spirito in mezzo a un apocalisse zombi, direi, anche se effettivamente questo dettaglio stretcha un po' la realt\u00e0 piegandola ad esigenze ludiche, lo ammetto...Certamente, spiega pure!Abeas ha scritto:Errata per l'autore: il regolamento dice che gli oggetti sono indicati in grassetto e in neretto. Dato che i due termini in realt\u00e0 vogliono dire la stessa cosa, intendevi probabilmente grassetto e corsivo.Visto che ci siamo, aggiungo che si sente la mancanza di una scheda del personaggio. Nel regolamento si parla pi\u00f9 volte di \"apposita sezione\" per questa o quella propriet\u00e0, ma dato l'invito di munirsi di un foglio di carta bianco, non esistono \"apposite sezioni\".SOBAbeas ha scritto:Forse quello che manca \u00e8 un vero e proprio colpo di scena o climax nella trama, per cui la storia nasce, si sviluppa e arriva a conclusione in modo potremmo dire abbastanza piatto.Segnalato da molti: me lo segno certamente!Prodo ha scritto:I possibili epiloghi sottolineano una volta di pi\u00f9 questo concetto: possiamo salvarci, infischiandocene dei nostri cari e della nostra amata, possiamo rimanere a combattere per proteggere il borgo natio, di fatto sacrificandoci, o possiamo sfruttare un\u2019antica credenza cittadina che parla di passaggi sotterranei creati per sfuggire agli assedi.Dopo averla considerata per anni alla stregua di una diceria scopriamo, tramite una buona azione e l\u2019aiuto di una coppia di bambini, come si tratti di verit\u00e0; una verit\u00e0 che possiamo sfruttare per dare una speranza di sopravvivenza ai nostri concittadini.Approfitto di questa osservazione di Prodo per sottolineare come questa trovata (se vogliamo banale) non sia inventata da me di sana pianta, ma deriva da leggende locali. E' vero, quasi ogni citt\u00e0 medievale ha una leggenda sui \"misteriosi cunicoli segreti\" che dalle cantine sbucano sul colle vicino, ma quella che ho trovato io \u00e8 riferita proprio a Certaldo, quindi vale!Per inciso, Certaldo \u00e8 ovviamente il paese dei Boccaccio, tra cui spicca l'autore del Decameron (e l'autore del Decameron dei Morti) e di un'altra opera chiamata appunto \"Il Corbaccio\".SkarnTasKai ha scritto:alcune scene sono al limite del grottesco, come quando i servitori della nostra promessa sposa ci cacciano a secchiate di olio bollente (oh, si tratta cos\u00ec il futuro sposo della signorina?), e nel complesso la storia fatica a scorrere.Migliorer\u00e0!"
    ],
    [
        "117905",
        "Adriano",
        "Grande Mauro!Anche se gli zombie non sono proprio il mio argomento preferito, hai scritto un bel corto, e sono sicuro che nella sua versione estesa potrai rendere al meglio tantissime situazioni senza doverti preoccupare dei limiti strutturali che il bando ti imponeva."
    ],
    [
        "117907",
        "Shaman",
        "Mi ha fatto piacere leggerlo come beta tester e rileggerlo durante il concorso, forse manca di quel guizzo narrativo che hanno invece le avventure di Civetta, ma lo stile di scrittura fantastica saldamente poggiata su basi storiche rimane uno dei miei preferiti, grande Mauro."
    ],
    [
        "117915",
        "Mornon",
        "Grazie cari!"
    ],
    [
        "117924",
        "Dario III",
        "Bravo Mauro! Un buon corto che, crescendo, diventer\u00e0 un ottimo lungo, ne sono pi\u00f9 che certo. Continuo a seguire le tue avventure!"
    ],
    [
        "126257",
        "Mornon",
        "Grazie a Librogame Digitali, questo corto sta per avere un nuovo guizzo di vita prima della famosa (e ritardatadi due anni) versione cartacea e lunga.Se qualcuno volesse segnalarmi ulteriorirefusi o feedback \u00e8 bene accetto"
    ],
    [
        "129788",
        "Dario III",
        "Mi ero proprio perso questo post! Un'ottina notizia; bravi ragazzi!"
    ],
    [
        "145671",
        "gabrieleud",
        "Forse ho capito chi \u00e8 l'autore"
    ]
]