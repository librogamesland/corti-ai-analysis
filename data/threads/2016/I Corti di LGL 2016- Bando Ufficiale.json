[
    [
        "110173",
        "Prodo",
        "Ecco il bando di Concorso per l'Edizione 2016 de I corti di Librogame's LandDA ADESSO IL CONCORSO E' UFFICIALMENTE APERTO.In fondo a questo post trovate anche la versione in PDF del bando e un documento Word preformattato in formato A5 da utilizzare per i racconti in garaI Corti di Librogame\u2019s Land \u2013 Edizione 2016Bando del Concorso0. Il sito Librogame\u2019s Land (LGL) bandisce l\u20198\u00aa edizione del Concorso \u201cI Corti\u201d, riservato a racconti di letteratura interattiva basati sul genere \u201clibrogioco\u201d. Sono ammesse unicamente opere narrative che, anzich\u00e9 essere lette dall\u2019inizio alla fine, presentano possibilit\u00e0 alternative (\u201cbivi\u201d) mediante l\u2019uso di paragrafi numerati e, eventualmente, di un Regolamento di gioco.Partecipazione al Concorso1. Pu\u00f2 partecipare chiunque, con un numero a piacere di racconti in lingua italiana. Alla classifica finale pu\u00f2 accedere un solo racconto per partecipante: in caso si partecipi con pi\u00f9 racconti, sar\u00e0 inserito in classifica quello con pi\u00f9 alto punteggio e gli altri verranno messi automaticamente fuori concorso.Nel caso venga presentato un racconto scritto da pi\u00f9 partecipanti, il gruppo di autori costituisce univocit\u00e0: pertanto \u00e8 possibile partecipare al Concorso, e figurare nella classifica finale, sia con un racconto scritto da soli, sia con un racconto scritto con altri autori.Anche gli Organizzatori del Concorso possono concorrere con i propri racconti, a patto di rispettare tutti i punti del Regolamento.2. Non sono ammesse fanfiction, ovvero opere che prendono come spunto le storie, le ambientazioni o i personaggi di un\u2019opera originale, sia essa letteraria, cinematografica, televisiva o appartenente a un qualsiasi altro medium. Pi\u00f9 propriamente, non \u00e8 consentito utilizzare materiale trademark di un\u2019altra propriet\u00e0 intellettuale, anche se i diritti sono ormai scaduti. \u00c8 consentito invece utilizzare personaggi o luoghi delle leggende, della storia, delle fiabe e dell\u2019epica che siano genericamente un patrimonio comune dell\u2019immaginario collettivo.Formattazione e dimensioni3. I racconti devono essere scritti in un foglio di testo in formato A5 verticale, con carattere \u201cTimes New Roman\u201d corpo 12 e interlinea 1,15. I margini devono essere di 2,5 cm per il lato superiore e 2 cm per gli altri lati, senza alcun rientro.A titolo di esempio, la versione pdf del Bando \u00e8 stata formattata con lo stesso formato richiesto dal presente articolo.\u00c8 possibile inserire parti di testo con una differente formattazione, purch\u00e9 tale scelta sia giustificata dalla storia e tali parti siano non preponderanti rispetto alla totalit\u00e0 del racconto.4. I racconti devono essere presentati come file di testo modificabili, in uno dei seguenti formati: doc, rtf, docx o odt. Non \u00e8 consentito l\u2019invio in formato pdf.5. I racconti devono avere un numero minimo di paragrafi pari a 30. Non viene dato limite massimo.A meno di esigenze particolari, dovute alla struttura del racconto, si raccomanda vivamente che i rimandi tra i paragrafi abbiano link ipertestuali. Per questo \u00e8 consigliato l\u2019uso del programma \u201cLibro Game Creator\u201d, liberamente scaricabile dal sito di LGL.6. Il racconto deve essere contenuto in un limite massimo di parole pari a 10.500 e in un limite massimo di pagine pari a 45, aventi formato rispondente all\u2019art.3.Introduzione, Prologo, Epilogo e Appendici varie \u2013 se presenti \u2013 concorrono al raggiungimento di questi limiti.Il Regolamento di gioco \u2013 se presente \u2013 non concorre al raggiungimento di questi limiti, ma ha dei limiti separati indicati nell\u2019articolo seguente.7. Il Regolamento di gioco (se presente) deve essere contenuto in un massimo di 1.000 parole e di 5 pagine, aventi la stessa formattazione del racconto. Il Regolamento deve essere completo e pienamente comprensibile a un generico lettore, e pu\u00f2 comprendere un\u2019eventuale scheda del personaggio, tabelle o altro materiale utile al racconto.Non \u00e8 ammesso rimandare a regolamenti di giochi gi\u00e0 esistenti, n\u00e9 usare terminologie o abbreviazioni specialistiche. Ad esempio, \u00e8 consentito nel corso del racconto abbreviare \u201cPunti Ferita\u201d con la sigla \u201cPF\u201d, ma il significato della sigla deve essere spiegato nel Regolamento. Allo stesso modo, la parola \u201cdado\u201d, se non specificato diversamente nel Regolamento, indicher\u00e0 il comune dado a 6 facce.8. Il racconto potr\u00e0 avere un singolo Prologo, un singolo Epilogo e delle Appendici. Prologo, Epilogo e Appendici non concorrono al conteggio del numero di paragrafi, ma concorrono al conteggio del numero di parole e di pagine.Il Prologo potr\u00e0 condurre esclusivamente al paragrafo iniziale del racconto e l\u2019Epilogo potr\u00e0 essere raggiungibile da un solo paragrafo. Le Appendici possono essere di qualsiasi genere (note di ambientazione, cronologia, elementi narrativi, ...).Prologo, Epilogo e Appendici devono avere la stessa formattazione del racconto.Illustrazioni9. \u00c8 consentito l'inserimento di un massimo di una illustrazione in ogni racconto, che pu\u00f2 essere funzionale al racconto stesso o anche solo puramente decorativa. L\u2019illustrazione deve essere un disegno originale; non sar\u00e0 tollerata alcuna violazione del diritto d\u2019autore, pena l\u2019esclusione dal Concorso.L\u2019illustrazione deve essere integrata nel file di testo del racconto: deve quindi avere un formato massimo rispondente all\u2019art.3. Nel caso si corredi l\u2019illustrazione di lettering, questo potr\u00e0 essere vergato a mano dall\u2019autore e non deve quindi sottostare al parametro di formattazione del testo, purch\u00e9 sia ben leggibile e non superi comunque i limiti indicati nell\u2019art.6. L\u2019autore, al momento dell\u2019invio, dovr\u00e0 allegare alla propria opera un ulteriore file di testo (in formato doc, rtf, docx o odt) recante la trascrizione del lettering, per consentire agli Organizzatori la verifica dei suddetti limiti. Il file con la trascrizione pu\u00f2 avere qualsiasi formattazione testuale.10. Le illustrazioni parteciperanno a un concorso che si terr\u00e0 in parallelo a quello dei racconti, regolato secondo gli articoli 1-3, 11-15, 18-24, 27 e 29-33 del presente bando (ove applicabili a illustrazioni e ove non contrastanti con il presente articolo), e potranno essere realizzate tanto dagli autori del racconto quanto da altri disegnatori.In base agli articoli sopraccitati, nella fase delle votazioni gli utenti dovranno esprimere, oltre al voto per il racconto, un voto a parte per l\u2019illustrazione, quando presente.I giudizi cos\u00ec espressi verranno utilizzati per la compilazione di due classifiche separate, una destinata ai racconti in gara e l\u2019altra alle illustrazioni. Al termine delle votazioni di tutti i racconti, l\u2019illustrazione che avr\u00e0 ottenuto la media aritmetica pi\u00f9 alta vincer\u00e0 il concorso riservato ai disegnatori.Ogni disegnatore pu\u00f2 partecipare con una sola illustrazione abbinata a uno solo dei racconti. Nel caso in cui l\u2019illustrazione sia frutto di una collaborazione tra pi\u00f9 disegnatori, il gruppo costituisce univocit\u00e0. Il nome del disegnatore dovr\u00e0 essere comunicato agli Organizzatori all\u2019atto dell\u2019invio del racconto.Si ribadisce che l\u2019inserimento di una illustrazione nel racconto \u00e8 facoltativa e l\u2019invio di un racconto privo di illustrazione non costituisce motivo di esclusione dal Concorso letterario, n\u00e9 di penalizzazione in fase di giudizio.Tema del Concorso11. In questa edizione il tema dei racconti \u00e8 lasciato completamente libero.12. Fermo restando il tema libero, non sono ammessi contenuti razzisti, diffamatori o incentrati su tematiche politiche o religiose. Pi\u00f9 in generale, gli Organizzatori si riservano di escludere ogni racconto che, a loro insindacabile giudizio, risulti inadatto al Concorso in questione.Calendario e consegna dei lavori13. Il Concorso si apre ufficialmente il giorno della pubblicazione del Bando nel Forum di Librogame\u2019s Land. Da tale data e fino al 24/01/2016 sar\u00e0 possibile inviare i racconti presso l\u2019indirizzo e-mail di cui all\u2019articolo seguente.14. I racconti devono essere inviati all\u2019indirizzoQuesto indirizzo e-mail \u00e8 protetto dallo spam bot. Abilita Javascript per vederlo.L\u2019invio sar\u00e0 seguito da conferma di ricezione dell\u2019opera. Gli Organizzatori manterranno l\u2019assoluto riserbo sui nominativi degli autori delle opere fino alla conclusione del Concorso.Gli autori potranno inviare modifiche ai propri lavori fino alla data indicata nel precedente articolo.15. Con la consegna degli elaborati, l\u2019autore dichiara di accettare integralmente e senza riserve il presente Bando e di considerare insindacabile l\u2019operato degli Organizzatori. In particolare, l\u2019autore dichiara di acconsentire, liberamente e senza riserve, che i suoi racconti vengano inclusi in una raccolta disponibile al pubblico.16. Dal 25/01/2016 al 31/01/2016, gli autori che abbiano inviato uno o pi\u00f9 racconti entro la scadenza indicata nell\u2019art.13 hanno la possibilit\u00e0 se lo ritengono necessario di inviare un \u201cerrata corrige\u201d, ovvero una lista di modifiche da apportare ai propri lavori a correzione di errori e refusi.17. L\u2019errata corrige di cui all\u2019art.16 deve rispondere a tutte le seguenti caratteristiche:l'errata corrige va consegnato in forma di lista numerata di modifiche che gli Organizzatori apporteranno al documento gi\u00e0 consegnato (e non come nuovo documento corretto che sostituisce il precedente);non \u00e8 possibile aggiungere o togliere paragrafi;\u00e8 possibile aggiungere, togliere o correggere numeri, link, punteggiatura, singole parole o parti di frase;ogni numero, link, segno di punteggiatura o parola modificata conta come una correzione;\u00e8 possibile indicare un massimo di 20 correzioni;l\u2019errata corrige va inviato allo stesso indirizzo e-mail indicato nell\u2019art.14 sotto forma di file di testo in uno dei seguenti formati: doc, rtf, docx o odt; il file pu\u00f2 avere qualsiasi formattazione testuale;\u00e8 possibile inviare un solo errata corrige per ogni racconto consegnato entro la scadenza dell\u2019art.13;l\u2019errata corrige verr\u00e0 applicato dagli Organizzatori soltanto se pervenuto all\u2019interno della finestra temporale di cui all\u2019art.16.Racconti fuori concorso18. Tutti i lavori inviati oltre la data di consegna specificata all\u2019art.13, ovvero giudicati non ammissibili al Concorso in base agli artt.2, 3, 4, 5, 6, 7, 9 e 12, verranno considerati \u201cfuori concorso\u201d. La valutazione della rispondenza alle regole e ammissibilit\u00e0 al concorso verr\u00e0 valutata separatamente per i racconti e per le illustrazioni in essi contenute.Ogni autore verr\u00e0 tempestivamente informato dagli Organizzatori se uno o pi\u00f9 dei suoi lavori vengono messi fuori concorso.Le opere fuori concorso seguiteranno a partecipare al Concorso e potranno essere votate parimenti alle altre. Esse verranno per\u00f2 escluse dalla classifica di cui all\u2019art.24. La comunicazione ai votanti di quali opere siano fuori concorso verr\u00e0 data al momento della compilazione di detta classifica.A discrezione degli Organizzatori i racconti fuori concorso potranno essere inseriti nella raccolta, oppure esclusi o pubblicati in separato contesto.Votazione e play-off19. Durante la prima fase del Concorso, ogni racconto sar\u00e0 pubblicato in forma anonima sul Forum di Librogame\u2019s Land per una settimana. In tale lasso di tempo sar\u00e0 possibile a tutti gli utenti votarlo e commentarlo.Eventuali voti inviati oltre la settimana prevista per il Corto in esame non saranno conteggiati nella media finale, ma nulla vieta al lettore ritardatario di esprimere comunque il suo parere.I tre Organizzatori pubblicheranno i loro commenti e voti alla fine di ogni settimana di votazioni.Gli Organizzatori si riservano di modificare le tempistiche e le modalit\u00e0 di pubblicazione delle opere in base al numero di racconti ricevuti durante la consegna.20. Possono votare liberamente tutti gli utenti registrati sul Forum di Librogame\u2019s Land.Ogni utente pu\u00f2 esprimere un solo voto per ciascun racconto in Concorso e un solo voto a giudizio dell\u2019illustrazione eventualmente presente. \u00c8 proibito registrarsi al Forum con pi\u00f9 di un\u2019utenza per esprimere voti multipli: eventuali utenti che dovessero essere individuati a generare utenze multiple saranno esclusi dalla possibilit\u00e0 di voto e tutti i loro voti precedentemente espressi saranno considerati nulli.21. I voti vanno espressi numericamente con una scala da 4 (voto pi\u00f9 basso) a 10 (voto pi\u00f9 alto). Sono ammessi i mezzi punti. Non saranno considerati validi voti espressi con una scala diversa da quella indicata nel presente articolo.22. \u00c8 obbligatorio che ogni voto sia accompagnato da un giudizio articolato che ne spieghi le ragioni. Qualora il giudizio non dovesse apparire sufficientemente motivato, esso potr\u00e0 venire escluso dalla valutazione, a discrezione degli Organizzatori.23. Al termine della settimana di votazione di ogni racconto, tutti i voti degli utenti considerati validi e quelli degli Organizzatori verranno conteggiati e verr\u00e0 fatta la media aritmetica. I voti per i racconti saranno conteggiati separatamente dai voti per le illustrazioni.Il voto degli Organizzatori avr\u00e0 lo stesso peso di quello di tutti gli altri utenti.24. Al termine della prima fase di votazione di tutti i racconti verranno stipulate una classifica dei racconti e una classifica delle illustrazioni, basate sulla media aritmetica dei voti calcolata come indicato all\u2019art.23. Ai fini della classifica, il valore numerico della media verr\u00e0 arrotondato alla seconda cifra decimale con arrotondamento commerciale. Dalle classifiche verranno esclusi tutti i racconti e le illustrazioni fuori concorso, di cui verr\u00e0 data ufficiale comunicazione in questa fase.L\u2019illustrazione classificata al primo posto verr\u00e0 decretata vincitrice del concorso rivolto ai disegnatori. In caso di condizione di parit\u00e0 tra pi\u00f9 illustrazioni in prima posizione, tutte le illustrazioni in parit\u00e0 verranno decretate vincitrici ex aequo.I racconti classificati nelle prime tre posizioni concorreranno invece a uno spareggio finale (\u201cplay-off\u201d) per decretare il vincitore del Concorso de \u201cI Corti\u201d. In caso di condizione di parit\u00e0 tra pi\u00f9 racconti che renda impossibile identificare univocamente e distintamente le prime tre posizioni, tutti i racconti pari merito fino alla terza posizione verranno ammessi alla fase di play-off.25. Il play-off avr\u00e0 la durata di una settimana. Durante tale settimana, ogni utente che nel corso della prima fase ha votato almeno un terzo dei racconti avr\u00e0 la possibilit\u00e0 di votare per uno dei tre racconti in finale. Il voto viene espresso sotto forma di scelta di uno dei tre racconti, e non in forma numerica.Anche in questa fase ogni utente pu\u00f2 esprimere un solo voto. Non \u00e8 obbligatorio motivare il proprio voto affinch\u00e9 sia considerato valido; tuttavia allo scopo di stimolare la discussione nella fase finale, gli Organizzatori invitano tutti gli utenti a indicare le motivazioni che hanno portato alla propria scelta.Una volta che il voto \u00e8 stato espresso, non \u00e8 possibile cambiarlo.Anche nella fase di play-off gli Organizzatori possono votare e il loro voto, espresso al termine della settimana, verr\u00e0 conteggiato come quello di tutti gli altri utenti.Gli Organizzatori hanno facolt\u00e0 di escludere dal conteggio del play-off tutti i voti che non rispondano alle condizioni espresse nel presente articolo.26. Vincitore del Concorso de \u201cI Corti\u201d \u00e8 il racconto che ottiene il maggior numero di voti a conclusione della settimana di play-off. In caso di parit\u00e0 di voti in prima posizione, \u00e8 decretato vincitore il racconto che ha ottenuto la migliore media nella classifica della prima fase di cui all\u2019art.24.Nell\u2019eventualit\u00e0 di un\u2019ulteriore parit\u00e0, tutti i racconti in parit\u00e0 verranno decretati vincitori ex aequo.Identit\u00e0 degli autori27. Durante l\u2019intero svolgimento del Concorso e fino alla dichiarazione del vincitore, gli autori non possono divulgare informazioni sulla propria opera, n\u00e9 discuterne con gli altri utenti sul Forum identificandosi come autori della stessa, a pena di esclusione dal Concorso.L\u2019autore potr\u00e0 votare la propria opera sia nella prima fase che nel play-off, fermo restando l\u2019obbligo di non fornire, nemmeno indirettamente, informazioni utili a identificarlo come tale.Se l\u2019autore desidera fare delle precisazioni o rispondere ad alcune domande, pu\u00f2 farlo solo contattando uno degli Organizzatori del Concorso, tramite messaggio privato o e-mail. Rimane comunque a discrezione degli Organizzatori rendere pubbliche o meno tali indicazioni dell\u2019autore durante la votazione del suo racconto, al fine di tutelare il corretto svolgimento del Concorso.28. Per tutta la durata del Concorso \u00e8 facolt\u00e0 degli Organizzatori aiutare lo Staff a moderare eventuali interventi sul Forum che possano rivelare l\u2019identit\u00e0 degli autori, o che possano compromettere il corretto ed equilibrato svolgimento delle votazioni.29. L\u2019identit\u00e0 di tutti gli autori verr\u00e0 svelata dagli Organizzatori a conclusione del Concorso e una volta decretato il vincitore.Premiazione e pubblicazione30. Per il concorso riservato ai disegnatori sono previsti i seguenti premi in palio per i primi due classificati:\u2022 Una illustrazione autografa di Ugo Verdi (disegnatore di 2700 e Legs Weaver);\u2022 Una illustrazione autografa di Alberto Dal Lago (cover artist).Il primo classificato avr\u00e0 facolt\u00e0 di scegliere tra i due premi di cui sopra, e al secondo classificato spetter\u00e0 l\u2019altro.Per il Concorso letterario sono previsti i seguenti premi in palio per i primi tre classificati:\u2022 Un volume scelto fra i libri gioco editi da Origami Edizioni;\u2022 Due dei volumi \u201cUltima Forsan\u201d editi da GG Studio.Il primo classificato avr\u00e0 facolt\u00e0 di scegliere il volume che preferisce fra i tre in palio, il secondo classificato sceglier\u00e0 tra i due volumi rimasti, mentre il terzo classificato ricever\u00e0 il terzo volume.Origami Edizioni si riserva inoltre la possibilit\u00e0 di proporre un contratto di pubblicazione al Corto che ritenga pi\u00f9 meritevole secondo il proprio insindacabile giudizio, se l'autore dello stesso dar\u00e0 la propria disponibilit\u00e0 ad adattarlo secondo le richieste della Casa Editrice. Nel formulare la sua proposta, Origami Edizioni non \u00e8 in alcun modo obbligata a tenere in considerazione le classifiche del Concorso.31. Non sono previste cerimonie di premiazione. Qualora se ne presenti l\u2019opportunit\u00e0, sar\u00e0 fatta immediata comunicazione ufficiale tramite il Forum di Librogame\u2019s Land.32. I racconti partecipanti verranno raccolti in un unico volume e pubblicati nell\u2019apposita sezione del sito Librogame\u2019s Land.Propriet\u00e0 dei lavori33. Il racconto e l\u2019illustrazione si intendono propriet\u00e0 dei rispettivi autori, che si impegnano ad accettare e sostenere la realizzazione della pubblicazione di fine concorso e la sua permanenza a tempo indeterminato sul sito Librogame\u2019s Land.34. Si considera il sito Librogame\u2019s Land come titolare del Concorso e arena ufficiale della competizione. Tutti i partecipanti e coloro che intendono leggere e votare i lavori in concorso dovranno fare riferimento unicamente a questo sito per ricevere le istruzioni sulle procedure di voto ed esprimere i propri giudizi.Librogame\u2019s Land rimane costantemente a disposizione per tutti gli interessati come punto di discussione e chiarimento delle dinamiche del Concorso.Riconoscimenti35. I Corti di Lgl nasce da un\u2019idea di Giovanni \u201cgpet74\u201d Pettinotti e Alberto \u201cSeven_Legion\u201d Donda.36. Gli Organizzatori dell\u2019Edizione 2016 de \u201cI Corti\u201d sono Prodo, \u00bf\u201e\u00e3\u00df\u00ea\u00aa\u00a7\u00ac e SkarnTasKai.Il Bando in Formato PDFDocumento A5 preformattatoUltima modifica di:ProdoOtt-22-15 06:36:14"
    ]
]