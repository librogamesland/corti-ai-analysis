[
    [
        "152263",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:09 - Figlio di due piani)Ultima modifica di:AdrianoMar-03-21 13:54:21"
    ],
    [
        "152469",
        "FinalFabbiX",
        "Nessun commento su questo?Personalmente, l'ho apprezzato molto. Non ce lo vedrei come vincitore, ma \u00e8 un genere che apprezzo (e che\u00a0 so che molti di voi apprezzano) e fa molto bene il suo lavoro."
    ],
    [
        "152476",
        "Periodonikes",
        "Finito proprio ora! Anche a me \u00e8 piaciuto, ma qualche problemino (ad esempio, lo stile di scrittura) anche per me non lo rendono un candidato alla vittoria.Inoltre ho un dubbio su un paio di paragrafi:SpoilerMa i passaggi segreti? Ho vinto il corto alla terza run e pensavo di aver visitato tutti i paragrafi. Poi per scrivere la recensione ho fatto un po' su e gi\u00f9 e ho trovato ben due paragrafi \"passaggio segreto\"! Mi sono scervellato ma non ho capito come arrivarci... A meno che non sia una trovata di metagame: essendo passaggi segreti li trovi se fai attenzione mentre leggi. Tra l'altro sono situati vicino a paragrafi senza uscita, magari \u00e8 voluto... Cosa ne pensate? Se cos\u00ec fosse, la trovo una trovata geniale, ma forse poteva essere realizzata un pochino meglio."
    ],
    [
        "152664",
        "GGigassi",
        "Ho lasciato questo Corto tra gli ultimi (forse \u00e8 proprio l\u2019ultimo che commento) perch\u00e9 a una prima occhiata mi sembrava che le regole fossero complicate. In realt\u00e0 non \u00e8 nulla in confronto a molte altre cose che abbiamo visto quest\u2019anno!Bella l\u2019ambientazione, ricco e strutturato il regolamento (che l\u2019autore \u00e8 riuscito a far stare in poche righe) e una longevit\u00e0 promettente viste le varie opzioni per personalizzare il proprio Gart. Inoltre, cosa che non guasta, le \u201cmappe\u201d sono molto suggestive. Bisogna per\u00f2 fare l\u2019abitudine a \u201csaltare\u201d da un piano all\u2019altro quando non ci sono altre scelte, sulle prime non \u00e8 stato molto intuitivo. Inoltre la struttura blu/rosso porta inevitabilmente a gettare l\u2019occhio involontariamente anche sulle parti che non si stanno leggendo in quel momento\u2026Per adesso, dopo essere morto la prima volta, sto ancora gironzolando per capire come venirne a capo."
    ],
    [
        "152726",
        "sancio",
        "Io non sono morto per\u00f2 ho visitato tutte le locazioni una volta senza trovare l'amuleto, dato che non ci si pu\u00f2 tornare devo considerarmi defunto? Disperso?Edit: risolto, come al solito avevo perso un pezzo di regolamento"
    ],
    [
        "152727",
        "sancio",
        "Mi arrendo... non ho capito il passaggio chiave, qualcuno che l'ha finito con successo mi illumina?Spoilersottraendo 6 al numero di paragrafo dove si crede di aver capito dove \u00e8 l'amuleto come indicato dalle soluzioni (o dedotto dal testo al par 23) dovrebbe portare al 14 (leggendo ci\u00f2 che c'\u00e8 scritto), quindi il paragrafo suddetto dovrebbe essere il 20, ma non mi torna per niente"
    ],
    [
        "152754",
        "GGigassi",
        "Finito puntando molto su Lotta e Resistenza (viste le esperienze passate\u2026). Decisamente molto bello, il livello di sfida \u00e8 altino ma non impossibile e la personalizzazione del protagonista permette approcci diversi a ogni partita. Purtroppo la brevit\u00e0 potrebbe farsi sentire: non \u00e8 stato il mio caso, tutt\u2019altro!, ma se si imbrocca subito il percorso giusto il gioco dura assai poco.Con l\u2019imbeccata dei passaggi segreti mi sono messo a ponderare meglio i testi, cercando chiss\u00e0 quali riferimenti nascosti, quando poi ho notato per casoSpoilerun numero dissimulato nel piano infernale!Non ho beneficiato di nessuno dei due in nessuna partita, per\u00f2 leggendoli mi sembra che non aiutino poi molto.Per quel che riguarda il dubbio sollevato da Sancio, io ho trovatoSpoilermolto fluido il passaggio dal 26 al 20\u2026 solo che non era quello giusto! Per\u00f2 in effetti all\u2019inizio l\u2019autore ha scritto che quando si pensa di aver concluso la missione si pu\u00f2 andare al 20 prima di esaurire le opzioni di ricerca. Credo sottintendendo che per \u201cconcludere la missione\u201d si intende aver capito dov\u2019\u00e8 l\u2019amuleto.L\u2019autore avrebbe dovuto essere un po\u2019 pi\u00f9 chiaro, in effetti.Quello che mi ha fatto un po\u2019 storcere il naso \u00e8 che l\u2019idea di mettere i paragrafi paradiso/inferno uno sotto l\u2019altro senza una riga vuota in mezzo sembra un po\u2019 un sistema per ottenere pi\u00f9 spazio. \u00c8 un \u201cmezzuccio\u201d giustificato dal contesto, ma lo stesso mi ha dato questa impressione: inoltre come ho gi\u00e0 detto \u00e8 inevitabile dare una sbirciata al testo sottostante o soprastante essendo cos\u00ec attaccati.Ma soprattutto\u2026 alla fine (che si vinca o che si perda) si torna alla citt\u00e0 e quindi il discorso dei due mondi va a farsi benedire, perch\u00e9 ce ne sono tre\u2026 ma stando alle pi\u00f9 recenti delucidazioni sul bando non so se questo baster\u00e0 a mettere il Corto fuori concorso. Voi cosa ne pensate?"
    ],
    [
        "152765",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):09 Figlio di due piani: Per coloro che seguono il concorso da anni l\u2019autore di questo corto sar\u00e0 palese: \u00e8 inconfondibile sia il suo stile grafico che quello narrativo. Idea di fondo molto, buona, approccio innovativo, qualche enigma sparso qui e l\u00ec. Una pietanza appetitosa dotata di molti ingredienti che forse manca di qualcosa per essere perfetta\u2026PRO1)\u00a0 \u00a0 A livello strutturale il corto \u00e8 molto ben presentato. A cominciare dalle immagini delle due statue giganti, una infernale e l\u2019altra angelica, che costituiscono un compendio grafico assai gradevole e in linea con l\u2019atmosfera che si respira nell\u2019opera. La loro funzione per\u00f2 non \u00e8 puramente decorativa, perch\u00e9 nascondono anche alcuni elementi importanti. Anche l\u2019idea dell\u2019alternanza di lettura, tra i piani, \u00e8 molto buona perch\u00e9 ci costringe a esplorare parallelamente i due mondi aumentando l\u2019immedesimazione nel personaggio dell\u2019angelo-demone.2)\u00a0 \u00a0 Come spesso accade nei racconti di questo autore si respira un\u2019aria di mistero, si capisce che il succo dell\u2019avventura si nasconde oltre i paragrafi raggiungibili tramite i semplici bivi. In effetti \u00e8 cos\u00ec e ancora una volta i passaggi, gli indizi, gli enigmi, che portano a scoprirne la vera essenza, sono abilmente celati e non semplici da sciogliere. Niente di frustrante, ma comunque un simile approccio di per s\u00e9 costituisce un bel grado di sfida, che giova alla longevit\u00e0 del corto. Sar\u00e0 infatti necessario esplorare ogni luogo e riflettere un po\u2019 per venirne a capo.3)\u00a0 \u00a0 Nonostante la parte narrativa sia abbastanza carente, le creature che andiamo a incontrare sono ben caratterizzate. Che siano angeli o demoni non solo sono credibili, ma quasi sempre adeguate alla situazione che stiamo affrontando e talvolta anche in grado, attraverso comportamenti divertenti o variazioni sul tema, di rendere pi\u00f9 interessanti passaggi altrimenti anonimi. In questo l\u2019autore \u00e8 stato bravo, dimostrando (ma gi\u00e0 lo sapevamo) che quando vuole sa essere una penna eccellente.CONTRO1)\u00a0 \u00a0 Quando vuole appunto\u2026 Perch\u00e9 una delle sue \u201cossessioni\u201d \u00e8 la sperimentazione. Ossessione positiva perch\u00e9 in passato ha portato alla creazione di ottime opere, ma che tende a distoglierlo talvolta da curare gli elementi costitutivi di un\u2019opera interattiva. Che si parli di libro o racconto il testo ha un peso capitale: con l\u2019idea del mondo doppio, dei paragrafi condivisi, delle due pagine occupate da tavole, il testo ne ha inevitabilmente risentito. Si respira una sensazione di frettolosit\u00e0 nel contesto narrativo, dal primo all\u2019ultimo paragrafo, che un pochino mina la qualit\u00e0 dell\u2019opera.2)\u00a0 \u00a0 Non sono certissimo che le caratteristiche siano state sfruttate al meglio. L\u2019idea di dividere i punti per stabilire i dadi da impiegare \u00e8 ottima, ma alla fine della fiera la maggior parte dei check, durante l\u2019esplorazione, hanno funzione accessoria. Non so se abbia avuto senso sacrificare testo e pagine per strutturare un regolamento, legato alle caratteristiche, che poi si pu\u00f2 quasi completamente bypassare. Stesso discorso per le abilit\u00e0 speciali, che in un\u2019opera cos\u00ec breve, che si pu\u00f2 rileggere in pochi minuti imparando dalla run precedente, hanno scarso peso.3)\u00a0 \u00a0 Non me ne voglia il caro autore, ma l\u2019epilogo mi ha deluso. Oltre a essere oscuro, dona anche scarsa soddisfazione. Ritrovare l\u2019amuleto non \u00e8 facile, il tutto viene liquidato da un\u2019evoluzione finale del tutto avulsa dal resto della narrazione, e anche poco approfondita. Se volevi ribaltare tutto all\u2019ultimo dovevi conservarti pi\u00f9 spazio e farlo tirando fuori il meglio delle tue abilit\u00e0 narrative. Cos\u00ec ci lasci un po\u2019 di amaro in bocca!GLOBALE: La classe non \u00e8 acqua e il nostro anche stavolta ha messo in mostra le sue doti. Dispiace solo che alcune delle sue \u201cfisse\u201d storiche gli abbiano impedito quel passetto in pi\u00f9 per raggiungere l\u2019eccellenza. Rimane un racconto pi\u00f9 che valido che merita un buon voto, ma personalmente non lo vedo tra i vincitori."
    ],
    [
        "152906",
        "Zakimos",
        "Questo corto ha molte cose in comune con Nella Biblioteca del Mago, il quarto racconto di \"Cupe vampe (e altre biblioteche)\", ma sono sicuro si tratti di un caso. Ah, ha anche qualcosa in comune con il corto \"Fuori Concorso\", ma pure l\u00ec sar\u00e0 sicuramente una casualit\u00e0.Battute a parte, si tratta di un corto che avrebbe funzionato alla perfezione anche senza le caratteristiche e i lanci di dado, perch\u00e9 il fulcro sta nell'esporare le due mappe e trovare la \"chiave nascosta\", come accade appunto nella letale biblioteca alla ricerca del Grimorio. E, come in quel caso, la parte migliore del corto sta nel leggere le trovate che l'autore ha inserito in pochissime righe al fulmicotone, come solo lui sa fare.Insomma, pregi noti, ma penalizzati da istruzioni per la vittoria non chiare su cosa fare e soprattutto QUANDO agire per raggiungere il paragrafo finale. Un buon corto, ma quest'anno il prolifico autore ha prodotto di meglio."
    ],
    [
        "152912",
        "Flay4Fight",
        "Corto molto, molto bello anche se non privo di difetti.Partendo dalle due mappe, queste sono disegnate con cura e con uno stile che mi \u00e8 piaciuto davvero tanto. Ho apprezzato particolarmente l'idea di visitare questi due enormi monumenti del paradiso e dell'inferno, in punta di piedi, come un vero e proprio turista (nonostante sia palese fin dall'inizio il coinvolgimento del protagonista, il quale \u00e8 non \u00e8 affatto in viaggio di piacere ma ha una missione ben precisa da compiere). Peccato per\u00f2 che i paragrafi siano visitabili secondo un unico ordine, e non ci siano abbastanza bivi esplorativi. Separare i mondi dando loro due colori differenti dei paragrafi \u00e8 una buona trovata e funziona abbastanza, anche se avrei preferito una divisione netta - magari dividendo il Corto in due parti distinte, e una terza parte dedicata ai paragrafi \"evento\".Buona anche la trovata deiSpoilerparagrafi nascosti, cosa che mi ha molto ricordato lo stile dei LG di Kata Kumbas. Sarebbe stato bello averne avuti qualcuno in pi\u00f9.Infine, il regolamento \u00e8 ben strutturato e sembra funzionare a dovere. Io ho puntato su Lotta e Destrezza, tenendo basso fascino e scegliendo Tempra come abilit\u00e0 speciale.Se devo trovare un appunto, ho notato cheSpoilerL'unico modo di sapere come raggiungere il vero finale (quello del famoso amuleto) \u00e8 superare per due volte un check di lotta. Personalmente avrei previsto anche un secondo check, in qualche altra sezione del Corto, che mi aiutasse a capire come affrontare il paragrafo dell'Unico.Il mio voto rimane comunque alto. Buon regolamento, ottime mappe e interessante l'idea."
    ],
    [
        "152939",
        "F.A.S.",
        "Il protagonista pu\u00f2 viaggiare tra due piani opposti del multiverso, il Paradiso dei Giusti e l\u2019Inferno dei Dannati, che si concretizzano in due mappe simili nella forma ma diverse nei colori. La storia \u00e8 scritta bene, il regolamento prevede quattro valori e l\u2019uso di un dado a sei facce, nonch\u00e9 un\u2019abilit\u00e0 speciale a scelta tra quattro disponibili. I luoghi sono caratterizzati in modo appropriato per la doppia ambientazione, purtroppo il limite di pagine imposto dal bando limita la possibilit\u00e0 dell\u2019autore che \u201cspreca\u201d due pagine intere per le mappe. Questo \u201cspreco\u201d limita il numero di paragrafi (solo 26) e di localit\u00e0 da esplorare, comprese quelle segrete visibili in digitale, perch\u00e9 una volta stampato il corto servirebbe la lente d\u2019ingrandimento per scorgerle. L\u2019autore, a mio avviso, avrebbe dovuto progettare meglio il corto per sfruttare appieno lo spazio a sua disposizione, ad esempio, visti i colori tenui delle mappe, avrebbe potute usarle come sfondo della pagina sovrapponendo i paragrafi opportunamente impaginati e riguadagnando cos\u00ec due pagine. Cos\u00ec facendo l\u2019autore avrebbe potuto espandere sia la parte narrativa che quella ludica, dando alla storia e all\u2019esperienza di gioco una dimensione maggiore."
    ],
    [
        "153149",
        "Anima di Lupo",
        "Questo Corto \u00e8 meraviglioso, davvero affascinante come stile di scrittura e come idee generate. Devo ammettere che il primo impatto \u00e8 stato ostico per via del Regolamento un po' complesso e della difficolt\u00e0 della sfida, oltre che per le tematiche scelte un pochino da assimilare. Per\u00f2, passato questo scoglio iniziale, il racconto scorre molto bene. \u00c8 davvero molto bello saltare dal blu al rosso (le colorazioni ricordano quelle dei trattori se non sbaglio) e la storia ha un suo senso. Non mi \u00e8 piaciuto il titolo: \u00e8 inadeguato secondo me. Ci voleva qualcosa di pi\u00f9 consono.Ottimo Corto, insomma. Voto inviato ad Adriano."
    ],
    [
        "153178",
        "sancio",
        "RECENSIONEQuesto corto inserisce coraggiosamente l'aspetto \"a mappa\": si effettueranno infatti le scelte prevalentemente su due disegni a colori di buona resa, che rappresentano i luoghi speculari dei due mondi simil paradiso/inferno dove ci muoveremo. Il regolamento prevede inoltre ben quattro caratteristiche (pi\u00f9 una a scelta) da gestire e check con dadi da effettuare. False piste ed enigmi nascosti lo rendono una sfida abbastanza impegnativa e nonostante tutta questa carne al fuoco e soli 26 paragrafi, riesce a divertire e tenere sulla corda il lettore per un discreto tempo. Finale non entusiasmante ma coerente e prosa senza infamia n\u00e9 lode per un lavoro in definitiva molto buono."
    ],
    [
        "153186",
        "GGigassi",
        "Sicuramente l\u2019aspetto grafico fa la sua porca figura (ed \u00e8 pure l\u2019occasione per mettere qualche elemento ludico), per\u00f2 le due pagine con le illustrazioni/mappe si sono mangiate un quarto della parte scritta giocabile e questo un po\u2019 si nota. Le parti esplorabili sono pochine (7x2) e l\u2019autore ha dovuto creare dei \u201cvicoli ciechi\u201d punitivi per instradare il leggiocatore sulla pista giusta. Questa per\u00f2 \u00e8 molto semplice viste le dimensioni ridotte del Corto e con un po\u2019 di fortuna si potrebbe trovare anche al primo colpo. Ho trovato un po\u2019 pregiudizievole che per risolvere il Corto si debba fare riferimento solo alle informazioni del Paradiso, ma forse \u00e8 una scelta precisa per farlo durare un po\u2019 di pi\u00f9 dovendo alternare paragrafi rossi e blu.L\u2019ambientazione \u00e8 originale, le regole sono buone e permettono di leggiocare in maniera anche molto diversa di partita in partita e c\u2019\u00e8 il piacere aggiunto di trovare i paragrafi segreti. Avevo qualche dubbio sull\u2019ammissibilit\u00e0 in concorso visto che alla fine il protagonista torna nel suo piano/citt\u00e0 introducendo quindi un terzo mondo oltre a paradiso e inferno, ma pare che la cosa non abbia peso.VIA! (VotoInviato adAdriano)."
    ],
    [
        "153232",
        "Pirata delle Alpi",
        "RECENSIONEAutore non tanto misterioso, ti ho beccato!Questo corto parte da una buona idea e sfrutta bene il tema di quest'anno.Bella l'idea di passare da un luogo all'altro, ahim\u00e8 non ho trovato molto interesse a leggere e giocare questo corto: l'ho finito dal primo colpo e gli altri path esplorati non avevano pi\u00f9 lo stesso interesse...I personaggi sembrano usciti da qualche universo fantasy gi\u00e0 conosciuto, forse quello di D&D o AD&D e mi \u00e8 dispiaciuto che l'autore abbia peccato di mancanza d'immaginazione: l'inizio prometteva tanto e, purtroppo, il corto si sgonfiava come un palloncino paragrafo dopo paragrafo.Mi dispiace tanto, autore non veramente misterioso, ma per me \u00e8 un no.Voto inviato a Adriano"
    ],
    [
        "153384",
        "EGO",
        "Dal titolo pensavo che il racconto avrebbe parlato di un bambino i cui genitori sono separati e vivono su piani diversi dello stesso palazzo (o, alternativamente, che fa la spola tra i genitori al pianterreno e i nonni all\u2019ultimo piano, come facevo io). Dunque ci\u00f2 che mi sono effettivamente trovato davanti m\u2019ha spiazzato un po\u2019.L\u2019impostazione del Corto \u00e8 molto bella: fa piacere quando c\u2019\u00e8 un comparto grafico di un certo livello, e qui \u00e8 addirittura eccezionale, con due ottimi disegni-mappa e il dualismo rosso/blu di molti paragrafi.L\u2019impianto di gioco \u00e8 notevole, bench\u00e9 forse eccessivo per quello che si realizza poi essere il gioco. Sono partito con 2-2-2, poi ho visto alcuni dei punteggi richiesti e, esaurite le possibilit\u00e0, sono ripartito scegliendo Dotato e assegnando 1-3-3; dopo ripetuti tentativi di superare quella prova che richiede un 11, mi sono reso conto di aver sbagliato tutto.In sostanza l\u2019avventura \u00e8 un gioco di esclusione, dove si scopre tutto ci\u00f2 che \u00e8 sbagliato o inutile per arrivare all\u2019essenziale, che \u00e8 essenziale davvero: basta visitare 2 luoghi, uno dei quali nemmeno richiede una prova, per ottenere tutto ci\u00f2 che serve. Visti i presupposti, mi sarei aspettato un true path machiavellico, o comunque un gioco di passaggi a incastro pi\u00f9 complesso. Invece \u00e8 tutto l\u00ec. Poco chiara, a posteriori, l\u2019indicazione \u201cquando avrai concluso la tua missione\u201d.Bellina l\u2019idea dei paragrafi nascosti, ma anche qui vale lo stesso discorso: servono a ben poco, per non dire a niente, nell\u2019economia generale dell\u2019avventura.Belle premesse, ma alla fine, tanto fumo e poco arrosto. Comunque notevole l\u2019idea di fondo, e impeccabile lo stile."
    ],
    [
        "153444",
        "Adriano",
        "Voti dei Giudici:Adriano:Alla prima lettura di questo corto mi \u00e8 tornato in mente il mio vecchio \u201cMacchine mortali\u201d: mai avrei pensato di rivedere anche lontanamente questo tipo di struttura con paragrafi splittati in due (nel mio vecchio corto erano 3) sezioni colorate, con medesima modalit\u00e0 di salto.Ho quindi iniziato a leggerlo con la massima attenzione.REGOLAMENTO: Un buon prologo che dice quanto basta per far incuriosire il lettore, poi inizia il regolamento tecnico, che in questo corto \u00e8 abbastanza complesso.Oltre alle varie soluzioni classiche (3 caratteristiche da distribuire con i dadi) ci sono i punti di Resistenza, le prove, gli oggetti, le abilit\u00e0 speciali e il paragrafo di uscita nel caso le opzioni siano terminate. Sembra poco, ma \u00e8 tanta roba. C\u2019\u00e8 poi la lunga spiegazione del salto tra i vari paragrafi di volta in volta. Per come \u00e8 stato proposto, il lancio di dadi mi piace.La grande quantit\u00e0 di regole ha determinato per\u00f2 qualche forzatura di troppo. Ad esempio, non si capisce come mai il protagonista abbia quell\u2019abilit\u00e0; non \u00e8 chiara n\u00e9 la natura del potere, n\u00e9 il suo funzionamento, quindi non si capisce perch\u00e9 il protagonista \u00e8 costretto a fare i salti di paragrafo in paragrafo. Ripeto, non sono i salti stessi a darmi il dubbio, \u00e8 il motivo che spinge il protagonista a saltare a sembrare forzato (si fa accenno alla segretezza, ma in realt\u00e0 non \u00e8 saltando da una parte all\u2019altra che si evita di essere scoperti, anzi se salto e poi faccio fuori un nemico si presume che un po\u2019 di confusione la faccio comunque).Nell\u2019antefatto non ci viene poi spiegato il motivo dell\u2019incarico che ci viene affidato, quindi non si capisce il perch\u00e9 l\u2019incarico \u00e8 frettoloso e segreto, quindi non si comprende perch\u00e9 ogni paragrafo si pu\u00f2 leggere una sola volta prima del salto successivo. Insomma, manca parte del contesto.Il regolamento consente comunque un\u2019ottima rigiocabilit\u00e0, bravo autore perch\u00e9 praticamente si pu\u00f2 giocare per ore e ore sia grazie alle molte possibilit\u00e0 a livello di bivi, sia grazie alla variabilit\u00e0 del protagonista dovuta ai parametri iniziali da stabilire.TRAMA: \u00e8 un corto in cui l\u2019azione la fa da padrona, praticamente non c\u2019\u00e8 un attimo di tregua!STRUTTURA: Ripeto nulla da eccepire sulla struttura, mi piace e non potrebbe essere altrimenti. Quello che per\u00f2 ho percepito leggendo il corto \u00e8 una sensazione di \u201cschiacciamento\u201d. \u00c8 come se il corto fosse nato per essere sviluppato in 30 pagine, e poi sia stato compresso per rientrare in 8. Lo spazio era effettivamente troppo poco per sviluppare il corto cos\u00ec come ha voluto fare l\u2019autore, anche perch\u00e9 di fatto i due disegni si prendono due pagine!! A proposito dei disegni: un applauso! Sono ben fatti, intriganti, rimangono in mente con facilit\u00e0 ed aiutano il lettore a dare un\u2019immagine a ci\u00f2 che legge!Per ogni aspetto ben riuscito del corto, per\u00f2, ce n\u2019\u00e8 uno che non \u00e8 riuscito altrettanto bene. Sembra come se l\u2019autore, per ogni bella idea proposta, non sia riuscito a contenere il racconto nella sua interezza. Ecco che, se i disegni sono bellissimi, in alcuni paragrafi se non si soddisfano le condizioni del paragrafo di uscita c\u2019\u00e8 sempre la sensazione di procedere un po\u2019 a casaccio.In alcuni casi le scelte dell\u2019autore sembrano del tutto arbitrarie. Al 22, per esempio, il demone ombra ci sta aiutando. Perch\u00e9 allora ci tocca con un tentacolo e ci ferisce? Sembra un modo forzato di affiancare un malus ad un bonus: \u00e8 un po\u2019 artificioso. E cavolo, tra l\u2019altro \u00e8 tutta una trappola e il ninnolo non serve a una ceppa! Ma perch\u00e9?PARTE LUDICA: Il senso di \u201cdove devo andare?\u201d \u00e8 molto forte. Alcune location sono punitive oltremodo, altre sembrano incomprensibili, altre ancora sembrano descritte cos\u00ec frettolosamente che danno proprio l\u2019idea di un taglio in fase di revisione.10: l\u2019artiglio di chi? Dove ti ferisce?13: un paragrafo di 4 righe che in un normale libro ne avrebbe richieste almeno 20.17: oggetti vari di che tipo?25: due righe per descrivere questa scena sono davvero un nulla, avrei almeno 5 interrogativi sul contenuto di questo paragrafo.Ma \u00e8 tutto il corto ad essere cos\u00ec, si percepisce un senso di fretta micidiale!NARRAZIONE: Descrizioni abbastanza scarne, come dicevo l\u2019effetto \u201ccompressione\u201d non ha un buon impatto.Mi sento di fare i complimenti all\u2019autore, che ha riversato in quest\u2019opera tutta la sua passione: purtroppo ha riversato nel corto anche una quantit\u00e0 abnorme di scene, eventi ed informazioni, cos\u00ec tante che in fase di impaginazione \u00e8 stato costretto a comprimere cos\u00ec tanto da renderlo a tratti forzato ed eccessivamente veloce da leggere. Ed \u00e8 un peccato.Aloona:La presenza di un sistema a mappa, ben rappresentato da un paio di ottime illustrazioni, alza le aspettative per questo Corto, ma il livello narrativo molto semplicistico fatica a mantenerle. Ancora una volta, mi rendo conto che lo spazio fosse poco, soprattutto per un\u2019avventura che, come in questo caso, vuole offrire al lettore qualche sano scontro e incontro eppure, sono convinta che in alcuni punti si potesse fare di meglio: il finale, ad esempio, piuttosto che confermare l\u2019impatto iniziale, fa piuttosto da antimateria, gettato l\u00ec com\u2019\u00e8 in fretta e furia. Lati positivi: il sistema risulta congeniale al tipo di esperienza rapida e \u201cgiocosa\u201d probabilmente voluta fin dall\u2019inizio; inoltre, la possibilit\u00e0 di scegliere il numero di dadi da assegnare alle caratteristiche e sperimentare pi\u00f9 tattiche fornisce una una certa longevit\u00e0.FinalFabbiX:Ho visto che questo corto non ha ottenuto molto successo, ma devo dire che invece a me \u00e8 piaciuto.Per quanto semplice, \u201cFiglio di Due Piani\u201d riesce ad intrattenere, proponendo un dungeon divertente e ben strutturato, condito con una scrittura all\u2019altezza.Il corto inizia dichiarando apertamente che attinger\u00e0 all\u2019immaginario collettivo demoni/angeli. Questo approccio secondo me \u00e8 la chiave vincente dell\u2019opera. L\u2019autore, infatti, \u00e8 riuscito a trasmettere immediatamente l\u2019atmosfera al lettore, per poi stupire inserendo anche personaggi ben delineati e che esulano dagli stereotipi.La trama, seppur risicata, funziona. \u00c8 semplice, si capisce, sa quando farsi da parte per dare spazio all\u2019esplorazione delle due location. L\u2019autore non sta puntando sulla storia, ma a mio parere non \u00e8 un fastidio perch\u00e9 \u00e8 un intento dichiarato fin da subito, dimostrando una grande autoconsapevolezza. Ho trovato molto funzionale anche la scrittura, asciutta ma efficace.Ulteriore punto di merito \u00e8 il finale a sorpresa dell\u2019opera, perch\u00e9 fa leva su un elemento che viene presentato a inizio corto e che fin da subito insospettisce. Io, come molti altri, avevo attribuito questo particolare a una scrittura pigra, invece alla fine l\u2019autore mi ha stupito rivelando che non era una coincidenza ma un punto fondamentale della trama. Ben strutturata anche la falsa pista, che riesce a sorprendere il lettore ormai convinto di essere arrivato alla soluzione.Due piccoli appunti per l\u2019autore su dettagli che influiscono relativamente nella valutazione finale: possibile che, con tutte le frasi italiane per esprimere un concetto, se ne sia dovuta scegliere una con l\u2019apostrofo? E possibile che, con tutte le gradazioni di rosso, se ne sia scelto uno cos\u00ec difficile da leggere?Un po\u2019 borderline anche che non ci sia la linea fra i paragrafi blu e rossi: l\u2019autore ha rischiato il fuori concorso, ma in definitiva abbiamo giudicato che il contesto desse una giustificazione (per quanto risicata) dell\u2019escamotage e rendesse possibile chiudere un occhio, cos\u00ec come ne abbiamo chiuso uno per i corti in cui si usavano le due pagine introduttive per presentare gi\u00e0 la prima scelta del corso."
    ],
    [
        "153511",
        "GGigassi",
        "Inizio questo vademecum a fine novembre quando non so ancora come verr\u00e0 accolto questo Corto ma per il momento, dopo alcune riflessioni, credo di essermi tagliato le gambe da solo. Da una parte il fantasy non \u00e8 gradito a molti utenti di LGL, o almeno questa \u00e8 l\u2019impressione che ho avuto nel corso degli anni di frequentazione del concorso, dall\u2019altra questo \u00e8 un fantasy molto di nicchia. Nello specifico, \u00e8 pesantemente ispirato aPlanescape, il mondo di campagna di Advanced D&D (non mi pare sia stato riproposto per le edizioni successive) in cui appunto si viaggia per i piani di quel multiverso. Non che mi piaccia molto, anzi, ma sono anni che sto portando avanti una campagna su Planescape e mi \u00e8 venuto spontaneo fare un Corto di questo tipo. L\u2019Ordine Trascendentale (una delle fazioni di quell\u2019ambientazione) l\u2019ho ripreso pari pari non trovando nessun altro nome decente. Gli Unici sono invece i Sign of One. Una delle battute finali dei misteriosi committenti, tagliata per motivi di spazio, avrebbe dovuto essere una roba del tipo \u201cTsk, ma come potevi pensare di essere mezzo demone e mezzo angelo, come avremmo dovuto chiamarti, Aasiling? Tiefmar?\u201d che ovviamente non avrebbe capito nessuno. Inoltre i concetti di Paradiso e Inferno hanno una valenza diversa per chi non conosce Planescape e immagino che molti si chiederanno come si fa a raggiungerli se non si \u00e8 morti. [immaginavo male!] Purtroppo la mancanza di spazio ha determinato che all\u2019ambientazione generale e allo stesso protagonista venisse dedicato poco spazio, ad esempio l\u2019abilit\u00e0 di mutare forma in origine avrebbe dovuto essere un incantesimo che lui lanciava (per questo ha un numero ridotto di utilizzi). I demoni-avvoltoi in cima all\u2019Inferno sono invece dei vrock, demoni che hanno (tra le molte altre) l\u2019abilit\u00e0 di colpire sempre per primi in combattimento, per questo ho messo la perdita automatica di Resistenza.A proposito di Resistenza, mi rendo conto che leggere \u201cperdi 1 Resistenza\u201d sia assai brutto ma lo spazio era tiranno! S\u00ec, avrei potuto scrivere \u201cperdi 1 punto di Resistenza\u201d laddove la formattazione me lo avrebbe consentito, ma ho preferito uniformare stilisticamente il Corto. Lo spazio tiranno mi ha anche impedito l\u2019inserimento di una scheda del personaggio che sarebbe stata molto utile, anche per prendere nota dei luoghi gi\u00e0 visitati e di quale dei due piani si stesse visitando al momento.Anche l\u2019idea di mettere le illustrazioni-mappe mi si \u00e8 un po\u2019 rivoltata contro perch\u00e9 inevitabilmente si sono mangiate ben due pagine utili alla storia-gioco. In origine avevo pensato di mettere una stanza in pi\u00f9 all\u2019interno dei due edifici, ma poi ho dovuto rinunciarci. Per quel che riguarda le illustrazioni in s\u00e9 sono ovviamente molto pi\u00f9 soddisfatto di queste rispetto alle cagate che feci per il Corto della Terra, d\u2019altra parte questa volta mi sono preso un po\u2019 pi\u00f9 di tempo per farle senza arrivare all\u2019ultimo giorno con l\u2019acqua alla gola. La parte infernale per\u00f2 non \u00e8 venuta proprio come avrei voluto, l\u2019avevo immaginata \u201cspinosa\u201d e invece \u00e8 uscita un po\u2019 evanescente. La carta usata \u00e8 la stessa di quell\u2019anno e purtroppo si vede, non \u00e8 la pi\u00f9 adatta per gli acquerelli e in generale i medium liquidi (ma mi \u00e8 stata regalata e devo finirla!).Un bell\u2019attacco di serendipit\u00e0, come l\u2019anno scorso il fatto che si potesse accedere al paragrafo 17 da pi\u00f9 vie che non avevo previsto nel mio capolavoroVetro di Citt\u00e0, \u00e8 stato il \u201cfilotto\u201d che si pu\u00f2 fare al paragrafo 26: in origine ho progettato il Corto per usare la sottrazione delle sei parole solo al 20, ma uno pu\u00f2 usarlo gi\u00e0 qui, andare al 20 e poi applicando lo stesso meccanismo andare al 14.Il lasciapassare (sostanzialmente inutile) e il ninnolo da mettere nel buco in testa al Paradiso sono delle false piste con cui ho voluto omaggiare Pirata delle Alpi che ha messo trappole simili in pi\u00f9 di un suo Corto."
    ],
    [
        "153568",
        "Periodonikes",
        "Due (mondi di) parole sul corto: Questo corto secondo me ha molte trovate interessanti: le locazioni doppie indicate con i colori, le molte strade che incuriosiscono ma poi si rivelano trappole e - forse sar\u00e0 un\u2019opinione impopolare - mi \u00e8 piaciuto il bilanciamento delle tre statistiche. La storia non \u00e8 male e mi ha lasciato la curiosit\u00e0 di sapere come prosegue, cosa non banale, soprattutto per un corto.La prima cosa bella: I paragrafi segreti per trovare i nascondigli! GENIALE.Il pelo nell'uovo: Le abilit\u00e0 le ho trovate un pelo sbilanciate. Ho sempre scelto Resistenza (il doppio dei punti vita!) mentre non ho sentito il bisogno della Fortuna (per\u00f2 io non ho mai amato le abilit\u00e0 one-shot)\u2026 Forse per quest\u2019ultima avrei preferito un re-roll gratuito ad ogni prova, ma sono gusti.Ricorder\u00f2 questo corto per\u2026 la voglia di rileggerlo ogni volta che perdevo. Adesso non mi freghi pi\u00f9! Dicevo. Poi puntualmente imboccavo una trappola."
    ]
]