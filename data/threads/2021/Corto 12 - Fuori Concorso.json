[
    [
        "152266",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:12 - Fuori concorso)Ultima modifica di:AdrianoMar-11-21 09:10:58"
    ],
    [
        "152327",
        "GGigassi",
        "Corto polemico sul vincitore dell\u2019anno scorso, che per\u00f2 finisce per essere ancora pi\u00f9 inaccessibile di quello per chi come me non mastica di basket."
    ],
    [
        "152353",
        "djmayhem",
        "Gigi, perch\u00e9 parli di \"polemico\"? io sono anima pura e innocente e non ci vedo nulla polemico, a me sembra un sequel, un po' singolare, del corto del 2020.Non ho ancora testato la dinamica di gioco ma quella \u00e8 a parte"
    ],
    [
        "152354",
        "djmayhem",
        "Autorimosso"
    ],
    [
        "152357",
        "FinalFabbiX",
        "djmayhem ha scritto:a me sembra un sequel, un po' singolare, del corto del 2020.Aggiungo, fra l'altro, che il bando diceva esplicitamenteLa terna, all'interno del bando, ha scritto:Sono ammessi sequel a corti esistenti, ma non fanfictionDirei che il problema non si pone"
    ],
    [
        "152361",
        "GGigassi",
        "djmayhem ha scritto:Gigi, perch\u00e9 parli di \"polemico\"?beh, gi\u00e0 con quel titolo"
    ],
    [
        "152451",
        "GGigassi",
        "Uff, \u201cala grande\u201d, \u201cguardia\u201d, schemi\u2026 e chi ci capisce qualcosa? I nomi dei giocatori sono quelli di famosi cestisti, immagino."
    ],
    [
        "152454",
        "djmayhem",
        "GGigassi ha scritto:Uff, \u201cala grande\u201d, \u201cguardia\u201d, schemi\u2026 e chi ci capisce qualcosa? I nomi dei giocatori sono quelli di famosi cestisti, immagino.https://it.wikipedia.org/wiki/Ruoli_della_pallacanestroIn breve: play: magic Johnson, guardia:, Jordan, ala piccola: LeBron, ala grande: Charles Barkley, centro: jabbar, Shaq, dj mayhemI nomi dei giocatori sono inventati dal autore"
    ],
    [
        "152467",
        "FinalFabbiX",
        "djmayhem ha scritto:I nomi dei giocatori sono inventati dall'autoreE tuttavia non sono affatto casualiAvrete un dejav\u00f9, soprattutto se fate parte degli \"anziani\" del forum."
    ],
    [
        "152487",
        "GGigassi",
        "djmayhem ha scritto:GGigassi ha scritto:Uff, \u201cala grande\u201d, \u201cguardia\u201d, schemi\u2026 e chi ci capisce qualcosa? I nomi dei giocatori sono quelli di famosi cestisti, immagino.https://it.wikipedia.org/wiki/Ruoli_della_pallacanestroIn breve: play: magic Johnson, guardia:, Jordan, ala piccola: LeBron, ala grande: Charles Barkley, centro: jabbar, Shaq, dj mayhemI nomi dei giocatori sono inventati dal autorema infatti anche io mi sono un po' \"documentato\" per\u00f2 credo che questo Corto sia pi\u00f9 apprezzabile da chi ne capisce di basket. Tipo te che sei un Centro, vedo"
    ],
    [
        "152591",
        "Periodonikes",
        "Ammetto che anche io ho notato una piccola vena polemica nel corto ^^\" per\u00f2 devo dire che mi ha strappato pi\u00f9 di un sorrisoSegnalo (forse) un problema al par.24SpoilerPerch\u00e9 fa canestro Lazzari e Chiarvesio diventa il \"sorvegliato speciale\"? Il testo mi vuol dire che non posso pi\u00f9 scegliere l'opzione 24? Perch\u00e9 \u00e9 poco chiaro. In ogni caso io l'ho interpretato cos\u00ec, anche perch\u00e9 altrimenti sarebbe chiaramente l'azione migliore da fare ogni volta."
    ],
    [
        "152595",
        "FinalFabbiX",
        "Risposta a Periodonikes:L'autore misterioso ha scritto:S\u00ec, l'interpretazione \u00e8 corretta: il 24 si pu\u00f2 \"usare\" solo una volta."
    ],
    [
        "152596",
        "Periodonikes",
        "Perfetto, grazie mille!Quindi ufficialmente vinto alla quarta run!"
    ],
    [
        "152699",
        "GGigassi",
        "Uff, alla fine sono riuscito a vincere 82 a 80! Tra le altre partite, una l\u2019avevo addirittura persa 81 a 82, che sfiga. Al di l\u00e0 dei tecnicismi anche la struttura mi ha rimandato un senso di meccanica freddezza: bisogna sempre ripassare per due check point (l\u20191 e gli EVENTI) senza che la prosa si elevi quasi mai oltre un semplice \u201cfai questo/fai quello\u201d, mentre l\u2019introduzione prometteva qualcosa di pi\u00f9 spumeggiante.\u00c8 probabile che ce l\u2019avrei fatta al primo colpo se non avessi avuto la sfortuna di farmi \u201cmangiare\u201d una azione con un tiro sfigato di monete, e qui arriviamo a un altro difetto del Corto: l\u2019eccessiva importanza dell\u2019alea. Inoltre l\u2019autore avrebbe potuto agevolarci di pi\u00f9 facendoci scegliere due abilit\u00e0 speciali invece di una sola. Ma magari \u00e8 una sua strategia precisa per farci assaporare la tensione e la difficolt\u00e0 di una partita cos\u00ec importante. Anche se ovviamente dopo aver \u201cnavigato\u201d un po\u2019 il Corto si possono riutilizzare le scelte che funzionano sempre.Ho poi trovato che dover tirate un tot di monete ogni volta \u00e8 macchinoso, io alla fine ho preferito segnarmi sul provvidenziale NotePad un\u2019infinit\u00e0 di lanci casuali da cui attingere mentre giocavo.E cos\u00ec sono arrivato al finale vittorioso, solo che il coach era in forma di demone e quindi ho trovato un finale beffardo che mi ha un po\u2019 risollevato il Corto!Che per\u00f2 sar\u00e0 sicuramente fuori concorso come dice il suo stesso titolo.PS: sono l\u2019unico che invece di andare al paragrafo giusto andava a quello del numero che hanno i giocatori nello schema?"
    ],
    [
        "152700",
        "Periodonikes",
        "GGigassi ha scritto:PS: sono l\u2019unico che invece di andare al paragrafo giusto andava a quello del numero che hanno i giocatori nello schema?No, nelle prime due run \u00e8 capitato anche a meConsiglio (non richiesto) all'autore: al posto dei numeri, con delle lettere (o simboli) non si sarebbe creata confusione"
    ],
    [
        "152751",
        "Zakimos",
        "Questo corto mi ha fatto ridere come un deficiente e mi ha spinto a giocarlo pi\u00f9 volte solo per vedere cosa si era inventato il diabolico autore. C'\u00e8 solo una persona in grado di farmi ridere a crepapelle spingendomi allo stesso tempo a giocare, e se come penso \u00e8 lui qui \u00e8 davvero in forma smagliante.Rispetto al bel corto di Tumassa dell'anno scorso qui la fortuna la fa da padrone (anche se esistono strade che permettono di limitarla), ma \u00e8 giusto cos\u00ec, trattandosi di un corto umoristico. Per il resto funziona tutto perfettamente, a dimostrazione che un corto pu\u00f2 essere \"stupido\" e curato allo stesso tempo.Il finale \"buono-demoniaco\" e i nomi dei giocatori meriterebbero da soli il massimo dei voti. Grazie di esistere, autore misterioso."
    ],
    [
        "152752",
        "djmayhem",
        "di solito quando un coach insiste con le proteste prima si becca il fallo tecnico e\u00a0 poi cacciato dal campo, invece qui l'arbitro cambia parere se ci va di chiuloIo una volta mi sono trovato coach improvvisato perch\u00e9 il mio coach dopo 5 minuti ha avuto la brillante idea di protestare animatamente cos\u00ec"
    ],
    [
        "152769",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):12 Fuori Concorso: Un corto sul basket, che si ispira a uno dei vincitori della scorsa edizione, ma introduce un elemento tutto nuovo e delirante, la pandemonia del 2020! Idea molto carina e spiritosa, in linea con tutto il resto dell\u2019opera che cavalcher\u00e0 tali caratteristiche.PRO1)\u00a0 \u00a0 Stile di scrittura frizzante e coinvolgente. Leggere questo corto \u00e8 un piacere, narrativamente parlando, perch\u00e9 la prosa dell\u2019autore non solo \u00e8 coinvolgente, ma anche divertente, e ci fa immedesimare nell\u2019evoluzione della partita e nel susseguirsi delle azioni. Giocare la partita di per s\u00e9 \u00e8 stimolante, almeno a mio gusto (sono un appassionato di basket fin da bambino), ma l\u2019attenta descrizione delle azioni, gli elementi umoristici, il passaggio da uno stato all\u2019altro che aggiunge variet\u00e0 al contesto sono resi molto bene, senza lungaggini, inceppamenti o passaggi pesanti (e noiosi). Standing ovation per l\u2019epilogo del paragrafo 17: mi ha fatto ridere a lungo!2)\u00a0 \u00a0 L\u2019idea della pandemonia e del doppio mondo mi \u00e8 piaciuta tantissimo. Intendo proprio concettualmente e non per come \u00e8 stata resa a livello \u201ctecnico\u201d (di questo parler\u00f2 dopo). Scherzare sul periodo grigio che stiamo vivendo e inventarsi un modo per ironizzarci sopra, che contiene anche dei messaggi (Convivenza? Tolleranza? Pluralit\u00e0?) non \u00e8 cosa da poco. L\u2019autore ha saputo giocarci con sagacia, aggiungendo anche elementi sdrammatizzanti. Forse per la prima volta da un anno a questa parte ho pensato alla pandemia senza angoscia, e gi\u00e0 solo per questo Fuori Concorso merita un applauso.3)\u00a0 \u00a0 Alcune delle variabili usate per strutturare il corto dal punto di vista regolamentare mi sono piaciute. Le quattro caratteristiche per esempio sono sfruttate molto bene, nessuna \u00e8 preponderante e tutte garantiscono dei vantaggi se usate con un minimo di strategia. Decidere per quale azione optare dovr\u00e0 tenere conto anche di qual \u00e8 la nostra skill, ignorarlo raramente garantir\u00e0 buoni risultati. In mezzo alla partita il nostro \u00e8 riuscito a infilarci anche un enigma, che se risolto (non \u00e8 difficile) ci garantir\u00e0 un piccolo vantaggio. Insomma, alcuni elementi ludici sono proprio azzeccati.CONTRO1)\u00a0 \u00a0 Il sistema delle monete non mi ha convinto. Bisogna tirarne in continuazione, una dietro l\u2019altra, non solo a ogni paragrafo, ma anche quando si decide una mossa. Talvolta anche a botte di tre o quattro per volta. Considerando che il corto, in quanto tale, \u00e8 molto breve e che ogni run di gioco non dura a lungo, passare il 70% del tempo a tirare monete non \u00e8 il massimo. Dopo qualche partita (e ne serviranno diverse per vincere) comincerete a odiare la moneta, e dopo qualche altra vi verr\u00e0 talmente a noia che il rischio di mollare baracca e burattini prima di vedere tutti gli epiloghi sar\u00e0 concreto. \u00c8 un bel difetto che limita la godibilit\u00e0 di un lavoro altrimenti gradevolissimo.2)\u00a0 \u00a0 La difficolt\u00e0: siamo a livelli altissimi. Riuscire a fare canestro sar\u00e0, nella maggior parte dei casi legato a una concatenazione di lanci di monete favorevoli piuttosto improbabile. Ogni lancio ha il 50% di probabilit\u00e0 di riuscita e solo raramente ne baster\u00e0 uno (o nessuno) per andare a segnare. Negli altri casi saranno necessarie sequenze statisticamente improbabili. Considerando che per vincere dovremo segnare 5 canestri (o 4 se becchiamo le due opzioni da 3 punti disponibili, comunque, almeno in un caso, non facili da scovare) capirete che riuscirci sar\u00e0 decisamente ostico. Io ho centrato il risultato (con un minimo di aggiustamento su un tiro) dopo 5 tentativi, e confesso che nel frattempo rifare gli stessi paragrafi mi era venuto a noia. La conoscenza degli schemi e delle azioni aiuta un po\u2019, ma la conquista di molti dei bonus presenti \u00e8 legata alla sorte; abbondano anche i malus oltretutto, che ti possono arrivare tra capo e collo in maniera casuale, anche se hai imparato bene come muoverti.3)\u00a0 \u00a0 C\u2019\u00e8 un errore strutturale piuttosto grave. Alla mia terza partita ho concluso il match sull\u201980 pari. Non sono potuto andare avanti perch\u00e9 non c\u2019\u00e8 alcuna indicazione che specifichi come dirimere una situazione di parit\u00e0. Un buco decisamente inaspettato che si poteva risolvere con due paragrafi aggiuntivi (come era successo nel suo predecessore cestistico del 2020).GLOBALE: Lo stile dell\u2019autore mi piace e complessivamente il racconto pure. Mi sono divertito leggiocandolo, il tema \u00e8 nelle mie corde e la prosa eccellente. Alcune scelte a livello strutturale e regolistico per\u00f2 ne limitano sensibilmente la godibilit\u00e0 e l\u2019influenza del caso \u00e8 decisamente eccessiva, tanto da diventare fastidiosa dopo due o tre run concluse malamente. Giudizio positivo, ma davvero, davvero peccato: sarebbe bastato un approccio pi\u00f9 equilibrato per farlo balzare in testa alla mia personale graduatoria."
    ],
    [
        "152811",
        "sancio",
        "FinalFabbiX ha scritto:djmayhem ha scritto:I nomi dei giocatori sono inventati dall'autoreE tuttavia non sono affatto casualiAvrete un dejav\u00f9, soprattutto se fate parte degli \"anziani\" del forum.Lazzari = Vincent, editoreChiarvesio = Andrea, autore di giochi da tavolo come KingsburgTramontana = Walter, dell'edizioni Tramontana poi QuadrifoglioFoschian e Marmora non saprei.."
    ],
    [
        "152812",
        "sancio",
        "RECENSIONECorto ben scritto in cui dobbiamo affrontare gli ultimi minuti di una non ben precisata Italia - Francia di basket. I due mondi similari si sono sovrapposti ed ogni giocatore eccetto il protagonista possono essere umani o \"demoni\" a seconda di un lancio di moneta. La buona prosa rende accessibile anche ad un profano la terminologia di questo sport. Per contro i ripetuti inserimenti sulle convinzioni personali dell'attinenza al bando del suo lavoro, che forse volevano suscitare ilarit\u00e0, non solo rubano spazio prezioso ma alla lunga sono quasi fastidiosi. Il comparto game non delude, ben calibrato, non eccessivo n\u00e9 scarno, offre una discreta e longeva sfida. Occorreranno pi\u00f9 partite per strappare la vittoria. L'unica pecca \u00e8 l'eccessivo ricorso al necessario lancio della monetina, di\u00a0 conseguenza la notevole dipendenza dalla sorte. Funzionale il disegno che funge da mappa e scheda. Deludenti i finali."
    ],
    [
        "152813",
        "djmayhem",
        "sancio ha scritto:FinalFabbiX ha scritto:djmayhem ha scritto:I nomi dei giocatori sono inventati dall'autoreE tuttavia non sono affatto casualiAvrete un dejav\u00f9, soprattutto se fate parte degli \"anziani\" del forum.Lazzari = Vincent, editoreChiarvesio = Andrea, autore di giochi da tavolo come KingsburgTramontana = Walter, dell'edizioni Tramontana poi QuadrifoglioFoschian e Marmora non saprei..Ultima foschian - - > mornon"
    ],
    [
        "152956",
        "F.A.S.",
        "Questo a corto a tema sportivo \u00e8 scritto in modo da rendere il dinamismo di una partita di pallacanestro pur rimanendo leggero e divertente. Il regolamento \u00e8 molto semplice e la casualit\u00e0 \u00e8 generata con il lancio di una moneta, che purtroppo dovremo lanciare numerose volte durante la partita. La parte ludica \u00e8 costruita attorno a due passaggi obbligati, le azioni che si possono intraprendere sono varie per\u00f2 l\u2019elemento aleatorio ha, secondo me, un peso troppo grande denotando una scarsa cura del bilanciamento della partita. Per quanto l\u2019abbia trovato divertente durante la lettura, la longevit\u00e0 \u00e8 scarsa perch\u00e9, non appena si scoprono le strategie migliori, ci si orienta sempre su di esse evitando quindi le altre."
    ],
    [
        "153064",
        "GGigassi",
        "Adriano ha scritto:Recensione di Prodo (gi\u00e0 pubblicata sulla pagina Fb di LGL, ma la riporto anche qui):C\u2019\u00e8 un errore strutturale piuttosto grave. Alla mia terza partita ho concluso il match sull\u201980 pari. Non sono potuto andare avanti perch\u00e9 non c\u2019\u00e8 alcuna indicazione che specifichi come dirimere una situazione di parit\u00e0.l'altro giorno risolvendo un gioco sulla Settimana Enigmistica ho scoperto che le partite di basket non possono finire in pareggio"
    ],
    [
        "153150",
        "Flay4Fight",
        "Corto davvero intrigante e stilisticamente incredibile. Parto con il dire che non ho giocato il Corto dell'anno scorso, ma a questo punto sono curioso e lo giocher\u00f2 di certo nei prossimi giorni. In un universo \"mischiato\" dove demoni e umani convivono in maniera pi\u00f9 o meno pacifica, siamo il giocatore di Basket Tramontana, un caso raro di forma umana unica - senza la controparte demoniaca, chiamato Fuori Concorso (un nome, un programma). Abbiamo cinque azioni per stravolgere il punteggio di una partita di basket contro la Francia che sta per volgersi a termine a favore di quest'ultima.Punti a favore assoluti di questo lavoro sono l'originalit\u00e0, l'ottima prosa e l'atmosfera generale. Siamo impegnati in una partita sportiva \"sporcata\" da un contesto fantastico. Una trovata davvero geniale quella di basare azioni, eventi e conseguenze sul fattore \"giocatori/coach demoni o umani\". Per valutare ci\u00f2 si usa una moneta, sistema che non vedevo da Skyfall e che non mi ha entusiasmato troppo sebbene non lo abbia trovato scomodo o poco funzionale. Si pu\u00f2 tranquillamente sostituire con una scelta casuale 1-2 anche con un programma del proprio smartphone, volendo. Molte azioni di gioco sono influenzate dal caso, anche se dopo qualche partita ci si ricorda dove andare per avere pi\u00f9 possibilit\u00e0 di fare punti. I finali sono, ahim\u00e8, davvero rosicati. Uno di questi \u00e8 molto simpatico, mi ha fatto piegare! Per\u00f2 per un lavoro di questo livello mi aspettavo finali un po' pi\u00f9 approfonditi.Per concludere, lavoro molto apprezzabile e originale, a tratti guidato dal caso e quindi aleatorio, ma rigiocabile e divertente. Voto sopra la media."
    ],
    [
        "153161",
        "Anima di Lupo",
        "Purtroppo questo Corto non mi ha convinto molto. L'ho trovato un po' troppo macchinoso nella giocabilit\u00e0 e molto incentrato sugli schemi del basket, del quale non sono un appassionato (forse ci\u00f2 mi ha bloccato un po'?).Non sono stato coinvolto nella trama, che comunque \u00e8 poca roba, essendo tutta concentrata su come muoversi dal p.1. Questa \u00e8 la cosa che mi \u00e8 piaciuta di meno: non c'\u00e8 interattivit\u00e0 e il tutto si riduce alla scelta di come muovere il giocatore.Secondo me anche lo stile umoristico dell'autore si perde un po' nei tecnicismi del gioco.Voto inviato ad Adriano."
    ],
    [
        "153248",
        "GGigassi",
        "Corto sportivo (quindi non tra quelli che gradisco di pi\u00f9) che probabilmente vuole parodiare il vincitore dell\u2019anno scorso, ma che paradossalmente finisce per condividerne il difetto principale, cio\u00e8 un tecnicismo che ne riserva il pieno godimento a chi sia ferrato in materia. Certamente non privo di una certa originalit\u00e0, anche se l\u2019interpretazione dei due mondi \u00e8 assai tirata per i capelli e immagino che il Corto non sia in concorso \u2013 e d\u2019altra parte il titolo dimostra forse che non voleva nemmeno esserlo.La meccanica alla sua base non mi \u00e8 dispiaciuta, un misto di strategia e di fortuna con eventi casuali che possono aiutare, penalizzare o essere usati a proprio vantaggio se li si interpreta correttamente. Certo, tirare tutte quelle monete \u00e8 una gran rottura di palle, cosa a cui si pu\u00f2 ovviare registrando un sacco di tiri casuali prima e poi farvi riferimento al momento della leggiocata.Troppo tecnico e quindi \u201cfreddo\u201d per avere dalla sua una piacevolezza a livello stilistico, ha per\u00f2 due punti di forza nell\u2019enigma (niente di che, ma \u00e8 un\u2019idea simpatica) e nel finale vincente che poi tanto vincente non \u00e8\u2026palla al centro eVIA! (VotoInviato adAdriano)"
    ],
    [
        "153317",
        "Pirata delle Alpi",
        "RECENSIONEAmico autore per niente misterioso, mi devi scusare, ma questo tuo corto non mi \u00e8 piaciuto per niente.Il sistema di gioco non mi \u00e8 piaciuto perch\u00e9 tutto \u00e8 lasciato al caso, il che mi stupisce perch\u00e9 chiunque abbia seguito le ultime edizioni dei \"Corti\" sa che a nessuno piace lasciare troppo spazio a un risultato aleatorio dei dadi (o, in questo caso, dei lanci di moneta): se non erro, molto utenti scrivevano nel 2016 che \"Il caso era il Male\" o una cosa del genere. Inoltre, nelle recenti uscite librogame, c' \u00e8 sempre meno di spazio lasciato al fattore \"Caso\".La prosa non \u00e8 male e abbastanza divertente, ma non riesce a salvare il Corto, almeno per me.Per me \u00e8 un no, mi dispiace.Voto inviato a Adriano"
    ],
    [
        "153374",
        "EGO",
        "Eccellente! Bravissimo l\u2019autore a sfruttare al meglio lo spazio concesso dai Cortissimi 2021 con un lavoro imperniato sull\u2019elemento di casualit\u00e0 offerto dal lancio delle monete (non comodissimo, ma nel 2021 abbiamo le app per fare testa o croce, a differenza dei gloriosi tempi di Skyfall\u2026). Splendida la commistione di decisione e di caso, ottima la variet\u00e0 di un Corto che si estende tutto \u201cin orizzontale\u201d. Bellissima pure l\u2019idea di partenza, che invece di separare nettamente i \u201cdue mondi\u201d li fa scendere in campo entrambi, e ottima anche la narrazione, stringata ma efficacissima, che fa fluire in sincrono il gioco rappresentato nel racconto e il gioco in cui \u00e8 coinvolto il lettore! A coronare il tutto c\u2019\u00e8 un bel \u201cpassaggio segreto\u201d, difficilmente sospettabile se non teniamo traccia dei paragrafi e nascosto in modo particolarmente creativo, nonch\u00e9 un tocco di ironia (non del tutto imprevedibile) nel finale. Qui sta anche l\u2019unico problema di gioco che ho riscontrato: che succede in caso di pareggio? Perch\u00e9 io ho fatto una partita in cui ho messo a segno 3 tiri da 3 e non ho sub\u00ecto canestri dagli avversari!A parte questa piccola sbavatura, abbiamo qui un magnifico esempio di rappresentazione di uno sport in un racconto interattivo! Complimenti, autore!"
    ],
    [
        "153447",
        "Adriano",
        "Voti dei Giudici:Adriano:Dico subito che questo corto \u00e8 riuscito ad entrare nella mia Top-10, ma... che brutto il senso di De-ja-v\u00f9 gi\u00e0 dalle prime due righe della prima pagina... Non mi aspettavo di certo di leggere una sorta di \u201csequel\u201d di uno dei corti dello scorso anno, o pi\u00f9 che altro un corto che seguisse le orme non solo di un corto gi\u00e0 letto, ma di uno di quelli aventi il basket come ambientazione, di certo non proprio lo sport che pi\u00f9 amo al mondo...Probabilmente tutto l\u2019incipit \u00e8 quello che meno mi ha attirato, anzi a tratti l\u2019ho trovato surreale (ma non nell\u2019accezione positiva del termine):- sei stato soprannominato \u201cL\u2019Eroe dei Due Mondi\u201d: \u00e8 un po\u2019 forzato come soprannome, soprattutto considerando che fa riferimento al fatto che il protagonista ha semplicemente giocato in due campionati... i corrispettivi calciatori, che non solo cambiano campionati, ma anche continenti, a rotta di collo, come dovrebbero essere soprannominati?- la pandemonia: un problema cos\u00ec grave nel mondo affrontato in maniera cos\u00ec scherzosa lo sminuisce e non poco.- A quanto pare la proliferazione incontrollata di universi alternativi [...]: come fanno a sapere che \u00e8 incontrollata? Hanno contato altri universi? E quanti?- ha portato a una riduzione di\u2026 spazio: beh, tecnicamente non \u00e8 del tutto vero, soprattutto per come \u00e8 descritto il problema. Lo spazio resta immutato.- il medesimo spazio fisico deve essere occupato alternativamente dagli abitanti dell\u2019uno e dall\u2019altro mondo: in base a quali prove o analisi?- E cos\u00ec capita che uno parli con un suo amico e questo si trasformi nella sua versione \u201caliena\u201d: come funziona la trasformazione?- I \u201cdemoni\u201d, come sono affettuosamente chiamati: perch\u00e9 demoni? Perch\u00e9 un nome cos\u00ec particolare ed evocativo, usato tra l\u2019altro in modo affettuoso?- Si riesce a comunicare con loro (come?), ma un po\u2019 a fatica (cio\u00e8?).- ce ne sono alcune come te che non hanno un corrispettivo nell\u2019altro mondo: perch\u00e9?- vengono chiamati \u201cfuori concorso\u201d: ???- si continua con le solite cose, ad esempio con una partita di basket: beh, come si gioca a basket si giocher\u00e0 anche a tutti gli altri sport, quindi presumo che la gente esca come nel nostro mondo, che faccia la spesa, che festeggi compleanni, che viaggi in aereo... insomma, la vita normale di tutti i giorni. E allora perch\u00e9 si cita il basket come esempio di mantenimento della normalit\u00e0?- ma a causa di un ritardo tu, Fabrizio Tramontana (l\u2019Eroe dei Due Mondi!), sei potuto arrivare solo a cinque minuti dalla fine: che ritardo?Ecco, l\u2019intro mi ha messo addosso pi\u00f9 interrogativi che risposte, alcune considerazioni sono state fornite al lettore in maniera poco incisiva o precisa, altre in modo del tutto fortuito.REGOLAMENTO: per il resto, la parte tecnica del regolamento \u00e8 scritta bene, comprensibile ed interessante.TRAMA: ripeto, ammetto che l\u2019idea di una partita a basket toglie fascino al corto, non tanto per la fantomatica \u201cassenza di trama\u201d, quanto perch\u00e9 l\u2019idea di un corto incentrato su una partita a basket non mi entusiasma.Trovo inoltre una forzatura il fatto che noi siamo sempre umani: in realt\u00e0 \u00e8 un\u2019informazione \u201cesterna\u201d, da protagonisti non potremmo mai sapere una cosa del genere...STRUTTURA: anche qui abbiamo una struttura che rimanda continuamente al pi\u00f9 corposo paragrafo 1, dal quale si dipanano tutte le azioni del protagonista. L\u2019ultimo paragrafo con gli eventi, poi, che rimanda ad altri paragrafi del corto, mi \u00e8 piaciuto particolarmente: insomma, un aspetto insolito ma funzionale ed originale.PARTE LUDICA: che dire? A discapito di tutti i dubbi che mi mette addosso questo racconto, mi sono divertito a giocarlo pi\u00f9 e pi\u00f9 volte, l\u2019autore \u00e8 riuscito nell\u2019impossibile compito di farmi piacere una partita di basket (o quantomeno, parte di essa).Unico appunto sull\u2019enigma finale, che obiettivamente ho trovato un po\u2019 pretenzioso e ideato non nel modo migliore. \u00c8 pur vero che da un corto sportivo non potevo certo aspettarmi degli enigmi numerici, quindi un applauso comunque all\u2019originalit\u00e0 ed al coraggio nell\u2019averci provato!NARRAZIONE: il gergo \u00e8 molto semplice, mi limito a dire che l\u2019ho trovato particolarmente adatto ad un ambito sportivo.A conti fatti, \u00e8 un corto che mi \u00e8 piaciuto abbastanza.Aloona:Se c\u2019\u00e8 una cosa che nella vita mi annoia sono le storie di sport. Quindi, il fatto che questo Corto mi abbia divertita assai la dice lunga. Degno \u201cseguito morale\u201d di un racconto edizione 2020 (per chi non lo sapesse), mantiene l\u2019originario buon ritmo, ma condito da un pizzico di sana follia per amanti dello humor grottesco. L\u2019interazione tra i mondi \u00e8 resa molto bene da un sistema che fa il verso ai classici \u201ccambi\u201d sportivi (solo un tantino pi\u00f9 insidiosi), riuscendo cos\u00ec a creare gustose situazioni paradossali e a fornire una buona dose di varianti tattiche. A conti fatti, guadagna pi\u00f9 della sufficienza, anche se non mi sento di andare oltre, non tanto perch\u00e9 sia il mio genere solo per met\u00e0, ma perch\u00e9 non si tratta di un\u2019idea propriamente originale, per quanto rimaneggiata molto bene.FinalFabbiX:\u201cFuori concorso\u201d \u00e8 un corto con un\u2019ottima premessa, ma che, a mio parere, sfrutta troppo poco il concept su cui dovrebbe essere basato, cio\u00e8 la pandemonia, e si perde nel descrivere tecnicismi sportivi poco interessanti al generico lettore.Purtroppo, da non appassionato del basket, non sono riuscito ad apprezzare le descrizioni delle azioni sportive, e quindi mi sono annoiato molto leggendo il 90% del corto. Non posso rimproverare all\u2019autore di aver scritto un corto su un argomento che non mi appassiona, ma devo anche constatare che c\u2019\u00e8 un abisso fra la resa di questo corto e il vincitore dell\u2019edizione 2020, sia a livello di impatto emotivo che di variet\u00e0 nella narrazione.La presenza di numerose easter egg e di frecciatine metatestuali aiuta a stemperare il problema, ma alla lunga anche queste ultime risultano ripetitive: ad esempio, mi \u00e8 parso eccessivo ripetere in tre paragrafi diversi (14-15-20) le medesime considerazioni sull\u2019uso dei due mondi.L\u2019umorismo non mi ha particolarmente colpito, con qualche eccezione sporadica come ad esempio il paragrafo 17, a mio parere il pi\u00f9 riuscito del corto.Ringrazio i miei colleghi organizzatori e il resto del forum per avermi aiutato a svelare l\u2019arcano dietro a quei nomi dei giocatori che da solo non ero riuscito ad associare.La parte game funziona, pur non introducendo novit\u00e0 significative rispetto a quello a cui siamo abituati. Le abilit\u00e0 sono abbastanza bilanciate e le situazioni di gioco sono abbastanza varie, anche se in generale si lamenta un peso eccessivo dell\u2019elemento aleatorio.Faccio una preghiera all\u2019autore, agli altri autori del concorso e in generale a chiunque voglia mai approcciarsi alla scrittura di un librogame: usate il d6. Non le monete (fra l\u2019altro, tre lanci ad ogni evento!), non d14, non i tarocchi, non la lettura delle foglie di t\u00e9, ma il caro e vecchio d6.Il dover continuamente interrompere la lettura per effettuare interminabili sessioni di lancio monete rovina l\u2019atmosfera e fa apprezzare pi\u00f9 che mai l\u2019esistenza di Random.org.Ho trovato eccessivo l\u2019autore nel dichiararsi fuori concorso fin dal titolo: la sovrapposizione dei mondi \u00e8 un caposaldo di molte opere che esplorano il tema del doppio mondo, ed era una delle possibili declinazioni che avevamo in mente quando abbiamo scelto il tema (tanto che, se non sbaglio, in una risposta privata citammo la \u201csovrapposizione delle sfere\u201d della saga fantasy The Witcher).Certo, qui pi\u00f9 che elemento di trama, compare solo in alcune gag e si sviluppa quasi esclusivamente nella parte game. Si poteva sfruttare di pi\u00f9, ma a mio parere quanto scritto \u00e8 sufficiente per l\u2019ammissione in concorso.Come per gli altri corti che nominano il Covid (nonostante avessimo chiesto di evitare), non abbiamo rilevato intenti polemici e quindi non ne abbiamo tenuto conto."
    ],
    [
        "153512",
        "GGigassi",
        "Questo Corto nasce ovviamente come parodia di quello che, a mio avviso impunemente, vinse l\u2019anno scorso. E dico impunemente non perch\u00e9 non fosse bello ma perch\u00e9 secondo me era nettamente fuori concorso\u2026 da cui il titolo. Il classico Corto-burla con strizzatine d\u2019occhio interne a LGL, insomma, con cui spero di non aver offeso nessuno. Di sicuro non l\u2019autore del Corto originale che, secondo un copione collaudato, dopo una partecipazione trionfale (e immagino entusiasta) \u00e8 sparito.In virt\u00f9 della sua natura questo Corto non avrebbe dovuto occuparmi molto tempo, e invece mi sono ritrovato a dovermi studiare le regole del basket\u2026il tempo perso per la documentazione \u00e8 stato proprio una seccatura e ha portato a limitare l\u2019impegno su altri fronti, uno in particolare: la scelta dei nomi dei personaggi. Sono rimasto BASITO nel vedere che molti ci hanno trovato i riferimenti pi\u00f9 vari!Ma Foschian, Chiarvesio, ecc. sono semplicemente i cognomi di quelli che giocavano di ruolo con me nel mio gruppo storico, scelti proprio per non perdere tempo a cercare nomi che fossero citazioni da LGL o dal basket! L\u2019unico di cui sapevo l\u2019esistenza (a parte Vincent Lazzari, nome che un frequentatore anche occasionale di LGL dovrebbe conoscere) \u00e8 Andrea Chiarvesio, perch\u00e9 il mio amico, che adesso fa il geologo in Argentina, si chiama proprio come lui e difatti anni fa, forse ai tempi di Magic, riceveva comunicazioni inerenti al mondo dei giochi perch\u00e9 lo scambiavano per quell\u2019altro.Credo sia assurdo che un Corto come questo sia stato ammesso in concorso, anche perch\u00e9 cos\u00ec la sua filosofia di base viene meno (avevo anche pensato di palesarmi come autore squalificandomi). In un libro sulla censura cinematografica italiana, \u201cMani di Forbice\u201d, viene raccontato un aneddoto divertente. All\u2019epoca era prassi comune sottoporre alla commissione di censura un film porno espunto di tutte le scene hard, tanto era un segreto di Pulcinella che un film del genere sarebbe poi uscito in versione integrale nei cinema. Di fronte a scene senza senso di gente che camminava (dove invece c\u2019erano le scopate) la commissione metteva un divieto ai minori di 18 anni e la cosa finiva l\u00ec. Ma una volta uno dei componenti della commissione censura volle fare uno scherzo a un regista (o forse era un produttore) di film porno, dandogli il visto di censura come film per tutti: per poco al regista (o produttore) non venne un colpo! Ecco, cos\u00ec mi sono sentito quando mi hanno comunicato che Fuori Concorso era in concorso."
    ],
    [
        "153564",
        "Periodonikes",
        "Due (mondi di) parole sul corto: Bello, bello, bello. Parto dalla parte polemica: io l'ho sentita tanto ma non la trovo disturbante, anzi, avendo vissuto il concorso 2020 mi ha strappato un sorriso. Il corto in s\u00e9 lo trovo davvero ben fatto! C'\u00e9 tanta alea ma mitigabile grazie alla strategia e qualche evento, soprattutto dalla seconda partita quando ho capito un po' di pi\u00f9 le interazioni tra le azioni e la tipologia dei miei compagni. Parlando il gdt-ese, \u00e8 un push your luck ma con una buona componente strategica, perdere la partita ti fa venire subito voglia di giocarne un'altra!La prima cosa bella: Gli eventi randomici dopo ogni paragrafo! Con solo una moneta l\u2019autore ha creato una variabilit\u00e0 che rende ogni partita una storia diversa dalla precedente.Un pelo nell'uovo: A volte l'alea pu\u00f2 essere davvero punitiva. Ho giocato la mia terza partita in maniera impeccabile, ma quel maledetto evento che fa guadagnare due punti alla Francia mi \u00e8 uscito tre volte di fila. Tableroll e tutti a casa.Ricorder\u00f2 questo corto per\u2026 La curiosit\u00e0 con cui andavo a leggere ogni nuovo paragrafo."
    ]
]