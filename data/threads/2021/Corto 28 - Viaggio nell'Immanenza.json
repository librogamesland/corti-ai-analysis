[
    [
        "152283",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:28 - Viaggio nell'immanenza)Ultima modifica di:AdrianoApr-21-21 17:30:05"
    ],
    [
        "152352",
        "Flay4Fight",
        "Buon sabato ragazzi ;-)Oggi la scelta casuale ricade su questo Corto. Ho sbirciato gi\u00e0 qualcosina durante la colazione, mi sembra di capire che sia fortemente orientato sul viaggio extra-dimensionale. Poche regole, pochi fronzoli. Si preannuncia interessante."
    ],
    [
        "152362",
        "Flay4Fight",
        "Eccoci qui. Oggi ho affrontato il Corto in questione. Bene - ma non benissimo.Prima di tutto complimenti all'autore per l'idea di base: il viaggio in un'altra \"dimensione\" (il mondo dell'immanenza, appunto) con la possibilit\u00e0 di sospendere al bisogno e tornare nel mondo reale recandosi a un dato paragrafo. Il numero di volte in cui \u00e8 possibile \u00e8 per\u00f2 limitato da certi eventi. Il protagonista pu\u00f2 accumulare punti STRESS - i quali possono precludere la felice conclusione del gioco, e ottenere alcune parole-chiave, nella pi\u00f9 classica delle meccaniche LG.L'implementazione di queste regole mi \u00e8 piaciuta, anche se avrei voluto avessero peso maggiore. Magari una sorta di punteggio al termine del Corto per dar vita a classifica finale. I paragrafi in cui si accumula STRESS non sono molti e alcuni sono facilmente intuibili (come anche le instant deaths). Anche qui come il corto che ho letto in precedenza c'\u00e8 un unico epilogo. Big up per l'effetto sorpresa, anche se giocando mi era venuta una mezza idea cheSpoileri vari personaggi incontrati avessero un che di familiare (ne ho giusto 3-4 nella mia vetrinetta dei ricordi, pi\u00f9 \"La Rocca\")Solo il nome del protagonista non lo conoscevo e cercando non ho trovato riferimenti.Buona la scrittura. In linea generale \u00e8 un bel Corto con una bella idea di fondo che rispetta il bando. Secondo me il regolamento (punti Stress, codici e uso della Chiave) avrebbe potuto essere approfondito di pi\u00f9."
    ],
    [
        "152535",
        "GGigassi",
        "Altro Corto molto bello. Mi sembra ben scritto e ben strutturato (di regole io ne avrei messe di meno, per\u00f2, a differenza di Flay4Fight). E ovviamente c\u2019\u00e8 il piacere della rivelazione \u201cvintage\u201d del mondo in cui ci troviamo, che forse \u00e8 una paraculata per cavalcare la nostalgia anni \u201980 ma non cos\u00ec smaccata, in fondo. Noto che ci sono vari codici da raccattare, devo mettermici d\u2019impegno\u2026"
    ],
    [
        "152594",
        "GGigassi",
        "Confermo le ottime impressioni iniziali. Oltre a una certa variet\u00e0 di situazioni e alla struttura abbastanza complessa ho apprezzato il fatto che, a differenza degli altri Corti ambientati in due mondi, qui non ce n\u2019\u00e8 uno \u201cbuono\u201d e un altro demoniaco/horror/ombroso ma sono entrambi solari, per cos\u00ec dire.Noto che quest\u2019anno c\u2019\u00e8 una certa abbondanza di Corti con un epilogo univoco in cui quello che importa \u00e8 il tragitto fatto per arrivarci."
    ],
    [
        "152724",
        "GGigassi",
        "Rileggiocato abbondantemente. Confermate le ottime impressioni iniziali. Confesso di aver avuto qualche difficolt\u00e0 all\u2019inizio nel ricordarmi di usare l\u2019uscita di sicurezza dell\u20198, che se ho ben capito permette di accedere a delle alternative altrimenti non consentite dal ritorno con i paragrafi citati nel testo, che sono le uniche che ci permettono di trovare il finale (o meglio \u201cpre-finale\u201d) migliore.Pur nella brevit\u00e0 del testo l\u2019autore \u00e8 riuscito a inserire parecchia sostanza e la prosa, dove non \u00e8 sacrificata dallo spazio, \u00e8 evocativa con qualche punta di piacevole ironia. Il meccanismo non punitivo delle regole (possiamo morire, ma se ci siamo tenuti delle \u201cfughe\u201d all\u20198 possiamo evitarlo facilmente) ben predispone il leggiocatore che \u00e8 invogliato a ritentare. E cos\u00ec anche la longevit\u00e0 del Corto ne guadagna.Ho un dubbio sulle regole, o meglio sulla loro meccanica: se uso l\u20198 per sottrarmi alla situazione in cui becco il secondo Stress vado all\u20198 oppure al 20? Di logica dovrei andare al 20, credo.Ignoro se il ritratto fatto del protagonista sia veritiero, spero di no. Per\u00f2 se non lo fosse l\u2019autore sarebbe passibile di denuncia."
    ],
    [
        "152792",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):28 Viaggio nell\u2019Immanenza: Un uomo ha un dispositivo chiamato chiave, che gli consente di esplorare a suo piacimento, o quasi, un mondo parallelo. La tematica del doppio universo \u00e8 quindi rispettata, ma cosa ci va a fare questa persona nella realt\u00e0 alternativa? Chi la abita e soprattutto cosa sta accadendo l\u00ec? Tutte domande che troveranno la loro sorprendente risposta una volta terminata l\u2019avventura\u2026PRO1)\u00a0 \u00a0 L\u2019idea di lasciare un paragrafo \u201clibero\u201d per gestire a proprio piacimento il passaggio da una realt\u00e0 all\u2019altra \u00e8 veramente buona. Aumenta la profondit\u00e0 del racconto e lo carica di componenti strategiche che altrimenti non avrebbe, perch\u00e9 questa opzione pu\u00f2 essere usata per evitare dipartite premature, trappole o situazioni sgradevoli. Peccato che la struttura molto semplice dell\u2019opera lasci diverse possibili evoluzioni di un simile approccio inesplorate, ma la trovata in s\u00e9 \u00e8 eccellente, e si presta per futuri impieghi pi\u00f9 massicci e completi.2)\u00a0 \u00a0 Diciamolo chiaramente, la parte migliore del corto sta nella sorpresa che progressivamente sveliamo su chi sono gli abitanti dell\u2019universo parallelo e che tipo di guerra \u00e8 in atto. Rendersi conto che stiamo vivendo un\u2019avventura con i Masters, e che i nostri compagni sono Tee-la, He Man, Ram Man, Man at Arms, Stratos, mentre gli avversari sono Skeletor, Beast Man, Merman e compagnia fa emozionare. Ancora una volta, come era accaduto nel racconto dedicato a Street Fighter, l\u2019elemento che fa la differenza non sar\u00e0 facilmente colto da tutti: ma per noi sui 40 (poco sopra o poco sotto) l\u2019esaltazione portata dalla ventata nerd-nostalgica sar\u00e0 potente.3)\u00a0 \u00a0 L\u2019epilogo \u00e8 ottimo. Non i finali in s\u00e9, che sono vari, alcuni molto deludenti per quanto sono stringati e lapidari: intendo proprio l\u2019epilogo, in cui l\u2019autore ci spiega come la linea di giocattoli che negli anni \u201980 rivoluzion\u00f2 il mondo dell\u2019intrattenimento under 12 sia diventata realt\u00e0. Il creatore \u00e8 stato su Eternia! Al di l\u00e0 dei risvolti simbolici che pu\u00f2 celare questa trovata (stiamo parlando di metafisica o sostanze pesanti?) a me \u00e8 piaciuta da impazzire, e in un certo qual mondo mi ha riportato a quei pomeriggi, da bambino, trascorsi con mio cugino a giocare con i Masters per ore e ore.CONTRO1)\u00a0 \u00a0 La prosa \u00e8 talmente secca e asciutta da rasentare il minimalismo. Le descrizioni di luoghi e personaggi sono ridotte, di oggetti, armi o comprimari non si parla proprio. I paragrafi sono lapidari, troppo anche per un corto, e talvolta composti tramite scelte narrative che sembrano riguardare pi\u00f9 il linguaggio parlato che quello scritto. Capisco il poco spazio a disposizione, capisco che le tematiche trattate non sono delle pi\u00f9 profonde, ma secondo me qualcosa di meglio in questo senso si poteva fare.2)\u00a0 \u00a0 I finali sono tremendi. L\u2019idea dell\u2019epilogo, come detto, \u00e8 molto bella, ma tutto ci\u00f2 che ci conduce all\u2019epilogo, o che ci porta a morte prematura, \u00e8 rappresentato in modo sbrigativo, talvolta a livelli tali da sembrare il compito in classe di un ragazzo svogliato che si era stufato di scrivere. \u00c8 un peccato perch\u00e9 alcune situazioni sono ricche di potenzialit\u00e0, e la descrizione accurata di come ci fanno fuori Skeletor, o Beast Man, o di come riusciamo a difendere il castello dai loro attacchi e sconfiggerli, avrebbero aggiunto profondit\u00e0 e godibilit\u00e0 al racconto.3)\u00a0 \u00a0 La struttura mi ha deluso. La storia principale va avanti in modo vagamente sconnesso, e, sebbene sia necessario percorrere una strada ben precisa per arrivare a difendere con successo la rocca, strada che con forte probabilit\u00e0 richieder\u00e0 pi\u00f9 di una run di gioco, le modalit\u00e0 con cui si viene a conoscenza del segreto per sconfiggere i nemici e di come si trasforma tale segreto nell\u2019arma risolutiva sono troppo lineari. Le storie alternative sono poco pi\u00f9 che quattro o cinque paragrafi messi in fila con una conclusione discutibile. Eppure, il racconto non sembra nemmeno troppo \u201cgrosso\u201d, anche considerato il ristretto spazio a disposizione: causa queste mancanze? Un evidente difetto strutturale.GLOBALE: L\u2019idea alla base dell\u2019opera \u00e8 stupenda, cos\u00ec come alcune delle dinamiche regolamentari che l\u2019autore ha saputo escogitare. Il racconto in s\u00e9 e per s\u00e9 per\u00f2 non decolla, e lascia al lettore la sensazione che la storia sia stata narrata in modo frettoloso e lapidario. Peccato, perch\u00e9 le potenzialit\u00e0 narrative e strutturali di Viaggio nell\u2019Immanenza sono enormi. Non tra i peggiori corti di questa edizione, per\u00f2 mi ha rammaricato perch\u00e9, nonostante un giudizio finale sopra la sufficienza, il lavoro aveva tutte le carte in regola per centrare un obiettivo assai pi\u00f9 ambizioso."
    ],
    [
        "152932",
        "Zakimos",
        "I miei corti preferiti sono quelli che iniziano lasciandoti spaesato e si rivelano pian piano, facendoti concludere la (breve) lettura con un enorme sorriso sul volto. Viaggio nell'Immanenza ha tutte queste caratteristiche, per cui lo promuovo a pieni voti.L'idea iniziale \u00e8 a dir poco eccellente, la struttura di gioco \u00e8 pregevole con un ottimo \"incastro\" di parole-chiave (chiss\u00e0 se l'autore conosce i miei librogame... ho visto qualcosa di loro in questo corto!) e addirittura un paragrafo di \"salvataggio\" implementato alla perfezione. Sotto quel punto di vista, avrei reso pi\u00f9 stringata e meno verbosa la spiegazione iniziale che fa sembrare il corto pi\u00f9 complesso di quanto sia, ma si tratta di un difetto limitato.Pi\u00f9 grosso \u00e8 invece il problema una volta raggiunta la Rocca: \u00e8 evidente che dal paragrafo 27 in poi l'autore ha patito lo spazio ridotto e andare nella torre sinistra senza la parola-chiave CARTA conduce a un pre-epilogo cos\u00ec sottotono da sembrare un errore di rimando (non che gli altri siano molto meglio...). In definitiva, il corto non \u00e8 perfetto ma intrattiene e diverte; l'autore si merita pertanto un grosso applauso e, nel caso sia un esordiente, le mie pi\u00f9 sincere congratulazioni."
    ],
    [
        "153100",
        "sancio",
        "Questo corto di facile fruizione ha poche regole: un parametro di stress e alcune parole chiave da annotare oltre ai classici bivi. L'avventura proposta \u00e8 piuttosto ordinaria ed esposta senza troppe velleit\u00e0. Si sviscera velocemente anche perch\u00e9, e qui la nota pi\u00f9 dolente, vi \u00e8 un solo epilogo e tutt'altro che memorabile per giunta. Nel gioco inoltre alcuni paragrafi di morte piombano secchi e senza il minimo preavviso sul lettore.Le alternative da scegliere al termine dei paragrafi sono troppo spesso seguite da incontri negativi che riducono, non tanto alla riflessione, quanto a sterili tentativi.Uno dei due mondi del tema \u00e8 solo accennato, si sente poco.P.s. ho colto il senso dell'ambientazione e le citazioni dei personaggi solo leggendo gli altri commenti, pur avendo avuto i Masters da piccolo. Questo rende un po pi\u00f9 di giustizia e logica all'opera che patisce comunque i difetti sopracitati."
    ],
    [
        "153171",
        "F.A.S.",
        "Il titolo criptico e l\u2019incipit sul lavoro pi\u00f9 bello del mondo mi hanno fatto pensare ad un corto ambientato nel mondo della pornografia, poi per\u00f2 ho capito che non era cos\u00ec e ho apprezzato la scoperta graduale di un universo di giocattoli e cartoni animati a cui ero affezionato quando ero bambino. Il regolamento \u00e8 molto leggero e prevede un solo valore, Stress, non prevede alcuna aleatoriet\u00e0, mentre sono presenti delle parole chiave. In compenso l\u2019autore ci consente di sbirciare i paragrafi (chi non l\u2019ha mai fatto?) e, in caso di nessuna uscita, ci permette di andare ad un paragrafo salvavita. La storia \u00e8 un classico, un attacco delle forze del male alla rocca dove dimorano le forze del bene, il percorso per arrivare all\u2019epilogo migliore per\u00f2 \u00e8 unico e ci vuole un po\u2019 di sfortuna per trovarlo subito perdendosi cos\u00ec il resto della storia. Come altri racconti in gara, la mancanza di spazio lascia la voglia di leggerne una versione ampliata. Mi restano due dubbi che per\u00f2 possono avere un\u2019unica soluzione. Il primo riguarda le parole del capo nell\u2019epilogo che sembrano alludere all\u2019uso di sostanze allucinogene da parte del protagonista ponendo forse fuori concorso il racconto. Il secondo riguarda il titolo e il termine \u201cimmanenza\u201d: tale termine filosofico indica generalmente una realt\u00e0 che non \u00e8 separata ed indipendente da un\u2019altra, vale a dire che non esiste senza di essa, quindi chiamare \u201cmondo dell\u2019Immanenza\u201d un universo che si presume parallelo \u00e8 un controsenso, in quanto immanente dovrebbe essere una parte coessenziale dell\u2019universo del protagonista e non una realt\u00e0 alternativa e indipendente e, di conseguenza, trascendente. Al contrario, se il riferimento finale del racconto \u00e8 all\u2019uso di droghe allucinogene, allora il \u201cmondo dell\u2019Immanenza\u201d avrebbe senso di chiamarsi cos\u00ec perch\u00e9 non esisterebbe senza la realt\u00e0 in cui vive il protagonista."
    ],
    [
        "153184",
        "GGigassi",
        "Un Corto assai bello, anche se in generale non amo molto che si faccia leva sulla nostalgia \u201cvintage\u201d, qui per\u00f2 la cosa non ha troppo peso e si risolve in maniera ironica. E sicuramente lo spunto \u00e8 originale, ed elabora un mondo \u201calternativo\u201d che non \u00e8 tenebroso o malvagio come quelli di moltissimi altri Corti di quest\u2019anno, anzi \u00e8 probabilmente migliore. Questo costituisce una bella differenza e per questo ho deciso di dargli mezzo voto in pi\u00f9 e di inserirlo tra i top.Lo stile di scrittura \u00e8 leggero e piacevole e la struttura \u00e8 molto curata. Regole semplici ma ben congegnate, anche se mi dimenticavo regolarmente di usare l\u20198. Purtroppo ho notato che da un certo punto in poi le descrizioni si facevano sempre pi\u00f9 scarne, sicuramente a causa del limite di pagine e della scarsa confidenza che l\u2019autore aveva con l\u2019equilibrio delle parti. Comunque uno dei migliori Corti in concorso. E adessoVIA! (VotoInviato adAdriano)"
    ],
    [
        "153282",
        "Anima di Lupo",
        "Molto carino questo Corto che, finch\u00e9 non ho letto la rece di Prodo che mi spiegava dei Masters e compagnia bella, pensavo si prefiggesse l'obiettivo di dare un doppio senso alla storia. La Chiave in questione \u00e8 forse la metafora di una droga o di un alcolico? \u00c8 un videogioco? \u00c8 il joystick di una console? Non era chiaro ma l'idea mi piaceva. Il nostro protagonista finisce in un mondo immaginario per colpa di un mezzo (la Chiave) forse paragonabile a una sostanza d'abuso? Non si capisce bene, ma di certo nel 1981 la tecnologia non era in grado di portarci in altri mondi. Ma forse siamo in una realt\u00e0 ucronica, mi chiesi? Anche la frase introduttiva \u00e8 sibillina:\"un universo parallelo dove la realt\u00e0 ha dei colori pi\u00f9 intensi, dove le leggi della fisica non sempre sono le stesse della Terra e dove le distanze si percorrono anche con la mente\".Poi Prodo mi ha smontato riducendo tutto a una citazione dei giochi che facevano altri bambini pi\u00f9 grandi di me negli anni '80 (ho solo intravisto questi giochi io, so di cosa stiamo parlando e poco pi\u00f9). Non sapevo nemmeno dell'esistenza di questa Eternia.Detto ci\u00f2, rimane comunque l'ottima idea di fondo. Per chi ha intuito i giusti giocattoli deve essere stato molto bello ma per me rimaneva solo il fatto che il protagonista prendesse spunto da quel mondo per realizzare la sua idea nell'altro. Tipo un imprenditore che sa il fatto suo. La buona giocabilit\u00e0 ha comunque reso il tutto molto scorrevole, dunque nel complesso promuovo il Corto con convinzione.Voto inviato ad Adriano."
    ],
    [
        "153318",
        "Pirata delle Alpi",
        "RECENSIONEAmico autore, ho pensato male del tuo Corto per un po', ma ho avuto l'Illuminazione all'ultimo momento che me lo ha fatto rivalutare!Le regole sono semplici e chiare, niente da dire. Non mi \u00e8 piaciuto il fatto che quest'opera sia una specie di True path abbastanza stretto tipo \"Fai la scelta giusta o schiatti\" e in una prima lettura ho trovato l'insieme piuttosto anonimo e stavo per bocciarlo.Ma \u00e8 arrivato LUI: il Barbaro Biondo e i suoi amici che difendono il castello contro le forze del Male dell'odioso Skulltor... amico autore, sei fortunato che sono nato nel 1983 e che da piccolo giocavo a fare finta di un tale principe di Eternia gridando \"Per il potere del teschio ancestrale!\"* brandendo una spadina fatta di LEGO! La nostalgia canaglia ti ha salvato, amico autore!Quindi, un corto semplice, molto difficile se non si segue il pensiero del suo autore e dal target troppo di nicchia: dubito che un giovane utente nato nel 2000 (FinalFabbiX, per esempio) che non ha conosciuto i \"Masters of the Universe\" possa apprezzarlo al 100%Voto inviato a Adriano*Nella versione italiana dei \"Masters of the Universe\", He-Man grida \"Per il potere di Gray Skull!\" prima di trasformarsi. Mentre nella versione francese, He-Man si chiamava \"Musclor\" e gridava un'altra frase... e non mai ho capito che diavolo c'entrava un \"teschio ancestrale\" quando il peggior nemico di Eternia era uno scheletro."
    ],
    [
        "153373",
        "EGO",
        "Mah. Debbo dire che non capisco come mai l\u2019autore, che dimostra delle capacit\u00e0 di pianificazione non indifferenti (il Corto ha una struttura di fondo discretamente complessa), non le abbia sfruttate per uno svolgimento molto pi\u00f9 interessante.Il problema gigantesco di questo Corto \u00e8 che, gira gira, non va in nessun posto. Ci sono punti malus e parole in codice, quest\u2019ultime addirittura trasformabili seguendo delle precise sequenze; ma tutto ci\u00f2 non serve a niente, perch\u00e9 possiamo tranquillamente arrivare all\u2019Epilogo senza servircene mai e senza fare praticamente nulla! Ed esplorare le varie alternative non porta a niente di nuovo, di sensazionale, di diverso. Iniziava come un\u2019avventura, si rivela una scampagnata tra i\u2026 va be\u2019, se avete una certa et\u00e0 non c\u2019\u00e8 bisogno che sia io a dire chi sono i personaggi che popolano il Corto. Sembra quasi che ci troviamo nel sogno ad occhi aperti di un bambino che gioca con i pupazzi dei\u2026 quelli l\u00ec, e viene interrotto improvvisamente dalla mamma che annuncia l\u2019ora del bagno, perch\u00e9 proprio nel momento dove poteva succedere di tutto, il racconto scoppia come una bolla di sapone.Un vero peccato, perch\u00e9 ci sono delle idee interessanti, soprattutto quella di poter sfuggire alla morte, escamotage per il quale l\u2019autore ha anche avuto l\u2019accortezza di limitare il potenziale d\u2019abuso."
    ],
    [
        "153421",
        "Filippo",
        "Un Corto carino e le cui citazioni sono molto interessanti! A malincuore per\u00f2 non me ne ero accorto (non so come fosse possibile non realizzare..).\u00c8 presente un sistema di regole molto semplice ma efficacie (una variabile, \"lo stress\" e un paragrafo di \"emergenza\").L'epilogo \u00e8 un pezzo della nostra storia ma avrei preferito magari dei finali pi\u00f9 a tema con la storia mentre cos\u00ec \u00e8 unico qualsiasi cosa si faccia."
    ],
    [
        "153463",
        "Adriano",
        "Voti dei Giudici:Adriano:Immanenza e Trascendenza: sono questi i due mondi che l\u2019autore ha scelto per ambientare il racconto.Anche in questo caso ci sono viaggi tra i due mondi, solo che questa volta l\u2019autore ha impostato delle regole un po\u2019 pi\u00f9 stringenti per poter fare avanti e indietro.La grande curiosit\u00e0 iniziale si \u00e8 smorzata progressivamente con il procedere delle letture, per\u00f2, perch\u00e9 in tanti frangenti il viaggio che abbiamo compiuto \u00e8 sembrato fin troppo frammentario, anche per un viaggio immaginario. L\u2019impressione di fondo \u00e8 che la bella idea venuta all\u2019autore abbia fatto i conti con il poco spazio a disposizione: alcuni passaggi sono un po\u2019 tirati per i capelli, altri appena abbozzati. Anche l\u2019Epilogo \u00e8 un po\u2019 buttato l\u00ec, come se ci fosse poca convinzione nelle parti scritte.Per dire, l\u2019epilogo sarebbe potuto essere pi\u00f9 incisivo con un botta-e-risposta al dialogo, tipo:Qualcuno bussa alla porta. \u00abRoy\u2026 ti \u00e8 venuta qualche idea per una nuova linea di giocattoli? Sei la nostra ultima speranza!\u00bb Dopo quello che hai visto nell\u2019Immanenza le parole ti escono da sole: [...]un mostro ricoperto di pelo grigio, con lunghe braccia da cui spuntano penne rosse e blu. E poi ha un elmo che ricorda un casco da aviatore, che per\u00f2 contrasta con i tratti scimmieschi del suo volto. L\u2019assalto alla rocca potrebbe essere riproposto in questa soluzione, guarda qui... Sono sicuro che sar\u00e0 un successo!! Non vedo l\u2019ora di...\u201d. Il Gran Capo ti saluta calorosamente, ma prima di uscire indica la Chiave: \u00abOttimo lavoro, ma piantala con quella roba, che ti fotte il cervello.\u00bbEcco, questo Epilogo mi avrebbe sicuramente attratto di pi\u00f9, in quello del corto manca la descrizione di ci\u00f2 che si dice. E pare sia cos\u00ec anche in tutto il corto: si fa accenno ai precedenti viaggi, si parla di spettacoli, della confusione degli Skulltar, si accenna a dei gladiatori nello specifico, ma non ce n\u2019\u00e8 dettaglio n\u00e9 ulteriori descrizioni.REGOLAMENTO: a caratterizzare questo regolamento sono i punti Stress, i codici e le due possibilit\u00e0 di tornare nella Trascendenza. Come sistema mi \u00e8 piaciuto, la giusta quantit\u00e0 di informazioni e la necessit\u00e0 di dover tener conto di parametri.TRAMA: Il senso della trama acquista corpo a partire dalla seconda lettura, in effetti la prima \u00e8 abbastanza straniante. Devo per\u00f2 dire che, sebbene sia carina e sebbene scorra senza eccessivi intoppi, non mi ha colpito pi\u00f9 di tanto: nel suo sviluppo il corto procedere in una direzione, ma alla fine scopriamo che tutto \u00e8 praticamente la fantasia del protagonista. Non dico sia banale, anzi, per\u00f2 sinceramente non mi aspettavo questa rivelazione a fine corto, l\u2019avrei visto pi\u00f9 convincente come vero corto fantasy.STRUTTURA: soliti problemi accennati anche per gli altri corti con struttura simile, cio\u00e8 un corto dalla struttura a mappa che per\u00f2 non vieta di ripercorrere nuovamente gli stessi ambienti a descrivere le stesse situazioni nel medesimo modo sono state descritte al primo giro...PARTE LUDICA: Nonostante tutto, la parte ludica l\u2019ho trovata molto divertente, fresca, frizzante e mai noiosa. Il livello di sfida non \u00e8 altissimo, ok, per\u00f2 oltre ai tanti bivi la variabilit\u00e0 \u00e8 appunto data dalle parole in codice e dai punti Stress, la cui combinazione unita alle tante scelte possibili assicura un discreto numero di partite prima di leggere il 100% della storia.NARRAZIONE: Ripeto, procede un po\u2019 troppo a singhiozzi in diversi punti del corto, per\u00f2 in considerazione dell\u2019Epilogo non mi sento di giudicarla troppo negativamente.Si tratta quindi di un corto che ha sicuramente fatto intravedere qualcosa di bello, ma che poi almeno per me ha perso punti strada facendo, rivelandosi qualcosa che non solo non mi aspettavo, ma che poteva essere qualcosa di pi\u00f9 incisivo, e non mi ha lasciato quello che speravo.Aloona:Strizzata d\u2019occhio ai nostalgici, che, come nel mio caso, non hanno dimenticato i propri trascorsi tra le fila degli eroi di Eternia, n\u00e9 le liti con gli amichetti su chi dovesse accaparrarsi i buoni e i cattivi, a meno di essere il padrone di casa e della Roccaforte. Se di certo non da podio, nel complesso simpatico e scorrevole quanto basta a per un godibile quarto d\u2019ora di citazioni ludiche e cinematografiche (ok, la Chiave \u00e8 un po\u2019 cambiata da allora, ma vogliamo davvero che i bambini sappiano da dove un creativo tragga certe idee?). La trovata della gestione dello stress fa bene il suo lavoro nel giustificare il passaggio random tra i due mondi e il finale \u201crivelatorio\u201d mi ha strappato un sorriso.FinalFabbiX:\u201cViaggio nell\u2019immanenza\u201d \u00e8 un corto che ho faticato a capire prima di confrontarmi con i miei colleghi organizzatori e, successivamente, con gli altri recensori del forum.Per quanto io abbia presente l\u2019universo di He-man, collegarlo al corto \u00e8 difficile per chi non \u00e8 vissuto con l\u2019opera originale. Anche perch\u00e9 il fulcro della trama non \u00e8 l\u2019ambientazione in s\u00e9, ma il senso nuovo che le d\u00e0 l\u2019autore.Anche alla luce di queste considerazioni, per\u00f2, a mio parere il corto risulta estremamente dispersivo. Il sistema di parole, l\u2019esplorazione, i due mondi, sembrano tutti elementi di un\u2019introduzione a un racconto che non arriva mai. Si ha per tutto il tempo l\u2019impressione che i viaggi siano un mezzo per raggiungere una qualche forma di finale all\u2019interno del mondo fantastico, ma questo non avviene mai.Il tema \u00e8 sfruttato, a mio parere, abbastanza bene: i mondi ci sono e l\u2019autore ha anche inserito un modo peculiare per effettuare la transizione. Certo, alcuni punti fanno pensare a una fan-fiction e altri all\u2019uso di sostanze psicotrope (entrambi vietati dal bando), ma se l\u2019autore ci assicura nel testo che non \u00e8 cos\u00ec, non abbiamo elementi per dire il contrario. Oltretutto, l\u2019archetipo del \u201cladro di idee\u201d \u00e8 un territorio ben esplorato anche da altre opere: sono molte le opere in cui il protagonista alla fine usa le avventure fantastiche che ha vissuto come ispirazione (ad esempio, \u201cAnimali fantastici e dove trovarli\u201d, \u201cLa spada della verit\u00e0\u201d, o anche banalmente un episodio dei Simpson, in cui Lisa usa un mondo magico da lei scoperto come base di uno show per bambini).Non ho per\u00f2 trovato stimolante l\u2019ambientazione fantastica. Al di l\u00e0 dell\u2019atmosfera colorata, il resto \u00e8, a mio parere, un susseguirsi di immagini gi\u00e0 viste e riviste nell\u2019immaginario fantasy e che, pertanto, mi hanno annoiato.Interessante, per quanto semplice, il sistema di gioco: ho trovato molto ben studiato il paragrafo di recupero, \u00e8 sicuramente una meccanica che mi piacerebbe veder sfruttata di pi\u00f9 nei concorsi futuri, per quanto in corti cos\u00ec brevi."
    ],
    [
        "153514",
        "GGigassi",
        "Per questo Corto ho barato, nel senso che gi\u00e0 da tempo mi era venuto in mente di farne uno con protagonisti i Masters e in pratica ho mantenuto quasi inalterato quello che gi\u00e0 avevo in testa. Altro che scritto nei ritagli di tempo, EGO! Semplicemente il mondo di fantasia di Roy Bitter (il creatore dei Masters di cognome faceva Sweet) \u00e8 diventato un universo parallelo \u201cvero\u201d per poter stare nel bando. Ah, non so di nessuna dipendenza da droga del padre di He-Man, l\u2019inserimento del fumo era solo a scopo umoristico/goliardico (perch\u00e9 avete capito che la \u201cChiave\u201d era un bhang o come diavolo si scrive quella roba con cui gli americani fumano l\u2019hascisc, no?). Non sapevo per\u00f2 che fosse proibito dal bando, quanto siete bacchettoni\u2026Nonostante la struttura limitata (solo otto pagine di \u201cstoria\u201d) sono riuscito a farci stare tutto, anche se inevitabilmente certe parti sono risultate molto stringate. Penso comunque che la descrizione dei vari Masters sia stata chiara a tutti quelli che sono nati prima del 1980, ma visto che anche quelli nati un po' dopo hanno colto.Ho consegnato questo Corto il 26 novembre ma ce l\u2019avrei fatta prima se non mi fossi accorto di un bug, cio\u00e8 che la trasformazione del codice ROCCA in FINE non portava a un finale negativo se il lettore giocava di nuovo e prendeva solo in quel caso 2 punti STRESS. Per questo ho appiccicato in tutta fretta il paragrafo 32.L\u2019unico finale \u201cvittorioso\u201d, il 26, pu\u00f2 sembrare bastardo da raggiungere non tanto per la necessit\u00e0 di trovare l\u2019indizio giusto nel villaggio, quanto per la necessit\u00e0 di tornare nella Trascendenza con l\u20198 quando teoricamente non c\u2019\u00e8 nessuna ragione per farlo. \u00c8 una cosa voluta e anche nell\u2019introduzione ho scritto di poterlo usare \u201cad esempio quando ti sentirai minacciato o ti troverai in una situazione da cui pensi di non poter uscire con le opzioni che ti vengono date\u201d per confondere un po\u2019 le acque e renderlo meno intuitivo. Solo che cos\u00ec ho dovuto modificare il testo iniziale dell\u20198, che in origine faceva riferimento agli eventuali traumi appena subiti.Una curiosit\u00e0: il codice VISA si chiama cos\u00ec perch\u00e9 in origine Roy Bitter avrebbe dovuto usare una carta di credito per comprare l\u2019oggetto risolutore con cui vincere la partita. Ma poi ho pensato che non sarebbe stato realistico che nel 1981 uno potesse fare acquisti con tanta rapidit\u00e0 da farseli recapitare in tempo reale e cos\u00ec ho ripiegato su qualche indizio in pi\u00f9 sul suo lavoro e su un meccanismo di disturbo dei radar (realmente esistente) che ho molto sommariamente descritto.Sul significato filosofico della Trascendenza che ha sollevato un recensore non mi sbilancio, dalla rapidissima ricerca che ho fatto in rete poteva starci come concetto di mondo parallelo al nostro. E poi una terminologia del genere l\u2019avevo gi\u00e0 usata per un mondo di campagna di gdr, quindi forse ho solo mantenuto quell\u2019imprinting."
    ],
    [
        "153542",
        "Periodonikes",
        "Due (mondi di) parole sul corto: Mi sbilancio. Secondo me questo corto ha quello che un librogame fatto bene deve avere: ha da subito catturato il mio interesse con il prologo, un regolamento semplice e un bel twist: il salvataggio a discrezione del giocatore. Lo trovo ben scritto e il gameplay \u00e8 tarato alla perfezione: ho dovuto impiegare 4 letture per vincere la battaglia, grazie alla trappolona nella ROCCA\u2026 Bell\u2019idea, bella storia, bella realizzazione, simpatico e ho apprezzato le citazioni anche se non sono un appassionato. Davvero un ottimo lavoro.La prima cosa bella: L\u2019idea di dare la totale libert\u00e0 al lettore sul poter tornare nella Trascendenza \u00e8 geniale e ben implementata, considerando che con una regola dona tanta profondit\u00e0.Un pelo nell\u2019uovo: Ammetto che non mi \u00e8 chiaro per niente come comportarmi con lo spostamento libero. Devo finire di leggere il paragrafo prima di spostarmi all\u20198? O interrompo la lettura? Sembrerebbe la seconda, vista la precisazione nel caso dei punti STRESS\u2026 E nel caso delle parole chiave? Alla fine non ha compromesso la giocabilit\u00e0, ma avrei gradito maggiore chiarezza.Ricorder\u00f2 questo corto per\u2026 avermi fatto vivere la nostalgia di un\u2019infanzia che non ho avuto."
    ]
]