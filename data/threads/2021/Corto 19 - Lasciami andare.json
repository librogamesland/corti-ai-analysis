[
    [
        "152274",
        "FinalFabbiX",
        "Scarica il cortoScarica tutti i cortiQuesto corto prevede delle soluzioni, che saranno pubblicate il 22 Febbraio.Questo corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:19 - Lasciami andare!)Ultima modifica di:AdrianoMar-28-21 15:53:38"
    ],
    [
        "152321",
        "Flay4Fight",
        "Oggi la scelta casuale ricade su questo corto. Ho dato una letta veloce all'introduzione, ma non ho capito molto - a parte che qualcuno ci ha lasciato un biglietto lungo e con molte incognite. La cosa va sicuramente approfondita.Mi ci metto in giornata.F."
    ],
    [
        "152347",
        "Flay4Fight",
        "Corto abbastanza particolare, anche se ammetto di non essere sicuro di aver colto l'eventuale significato tra le righe.Una persona (noi) \u00e8 alle prese con una coscienza \"sporca\" che in qualche modo sembra aver rimosso dalla sua esistenza, ma invece viene piano piano a galla grazie al diario che sta leggendo. La lettura del diario d\u00e0 vita a uno scambio surreale, tra paragrafi legati da frasi e parole-chiave che bisogna scegliere senza un contesto apparente. Ho letto il Corto tre volte e alla fine tutte le strade portano all'unico epilogo senza che una condizioni pi\u00f9 di un'altra.Alla fineSpoilerRealizziamo che la realt\u00e0 \u00e8 diversa e che siamo davvero colpevoli, che il nostro mondo non \u00e8 quello in cui pensiamo che vada tutto alla grande. E quindi ci siamo macchiati di tutte le colpe descritte dal 'diario', aprendo gli occhi e decidendo infine di 'lasciare andare' quella persona.Non vado oltre a queste righe perch\u00e9 - ripeto - non ho la certezza di aver compreso in pieno. Un'idea me la sono fatta, per\u00f2 aspetto eventualmente qualcuno che lo legga oltre a me :-)Per ora posso dire che \u00e8 scritto bene, non ho beccato errori.L'aspetto 'giocoso' \u00e8 limitato allo scegliere tra A e B al termine dei paragrafi.F."
    ],
    [
        "152348",
        "GGigassi",
        "A me ha ricordato il Corto di Adriano dell'anno scorso sulla tombola, ma questo \u00e8 pi\u00f9 dispersivo e il finale \u00e8 univoco.L'ho leggiocato solo una volta quindi potrei ricredermi, ma per me non si candida tra i vincitori di quest'anno."
    ],
    [
        "152349",
        "Flay4Fight",
        "GGigassi ha scritto:A me ha ricordato il Corto di Adriano dell'anno scorso sulla tombola, ma questo \u00e8 pi\u00f9 dispersivo e il finale \u00e8 univoco.L'ho leggiocato solo una volta quindi potrei ricredermi, ma per me non si candida tra i vincitori di quest'anno.Devo recuperare quel corto allora, chiss\u00e0 che non mi venga qualche input.(per la verit\u00e0 non dovrei recuperare SOLO quel corto :-))"
    ],
    [
        "152350",
        "GGigassi",
        "Sono due cose un po' diverse, per\u00f2 il tipo di \"stacco\" (il meccanismo per andare ad altri paragrafi) \u00e8 vagamente simile, anche per questo me l'ha ricordato. Poi anche l\u00e0 c'era da ravanare tra segreti e meschinit\u00e0.Per me era un Corto bellissimo, il migliore del 2020, ma in pochi la pensavano come me"
    ],
    [
        "152355",
        "zage",
        "Dopo aver letto i primi quattro corti a caso che si sono rivelati tutti estremamente sbilanciati verso il gioco \u2013enigmi logico-matematici o meccaniche da boardgame in solitaria\u2013 e pochissima narrazione (Arriverai qui, Il varco oscuro, Super Pro Fighter Premium Version e Vinland Saga 2), ho voluto cercarne uno che invece desse pi\u00f9 peso alla narrazione.Lasciami andare! \u00e8 ben scritto e ha interpretato in modo originale il tema dei due mondi (una bella idea che comunque anch'io ho dubbi di avere compreso fino in fondo) e faccio i complimenti all'autore. Per\u00f2 in effetti \u00e8 l'epilogo univoco a deludermi: sembra proprio che le scelte non abbiano valore e mi perdo il motivo per cui questo racconto debba essere a bivi... per\u00f2 magari mi son perso qualche dettaglio io!"
    ],
    [
        "152645",
        "GGigassi",
        "Altro \u201cpsicodramma da camera\u201d comeDopo Cena, anche se ovviamente \u00e8 molto diverso da quello per ambientazione e struttura. La memoria corre per\u00f2 anche al Corto sulla tombola di Adriano dell\u2019anno scorso, che manco quello c\u2019entrer\u00e0 poi molto con questo ma me l\u2019ha inevitabilmente ricordato. E dal confronto (ingiusto, inadeguato, velleitario per\u00f2\u2026 oh, a me lo ha ricordato!)Lasciami andarene esce sminuito.\u00c8 sicuramente un buon esperimento, e anche il tema dei due mondi \u00e8 risolto in maniera originale (se \u00e8 stato aggiunto in corsa, tanto di cappello all\u2019autore), ma leggere (quelle che sembrano) recriminazioni per paragrafi e paragrafi non \u00e8 molto appassionante. In merito al protagonista, credo cheSpoilersia una donna visto che al 21 si parla di una persona a cui \u201cgli\u201d si diceva \u201camore mio\u201d (o forse l\u2019autore ha voluto concordare il genere con il \u201cverme\u201d di cui si parla qualche frase prima). \u00c8 anche vero che all\u2019inizio si dice che \u201csiamo statI complici\u201d, ma pu\u00f2 essere un tentativo dell\u2019autore di intorbidire le acque.Il Corto \u00e8 quantomeno interessante, ma altri lavori pi\u00f9 classici hanno lasciato trasparire un maggior lavoro da parte dei loro autori: \u201c\u00e8 pi\u00f9 difficile scrivere un buon western che L\u2019anno scorso a Marienbad\u201d (cit)"
    ],
    [
        "152750",
        "Zakimos",
        "Questi sono i corti che preferisco e chi ha scritto \"Lasciami andare!\" ha fatto un ottimo lavoro, ma ha anche\u00a0 commesso un unico errore che, ahim\u00e8, pregiudica la godibilit\u00e0 del racconto nel suo complesso: l'epilogo unico raggiungibile sempre a ogni partita.Il bello di questo tipo di racconti, per chi li apprezza, \u00e8 sviscerare le combinazioni riuscendo a ricollegare i pezzi del puzzle trovando cos\u00ec il bandolo della matassa - o illudendosi di averlo trovato, creando una propria rielaborazione personale degli eventi. L'epilogo unico invece rende inutili le riletture: \u00e8 evidente come sia andata. L'unica cosa che rimane in dubbio \u00e8 il genere dei protagonisti, peraltro assolutamente irrilevante per la storia, ma interessante per un'altra ragione.Il corto cos\u00ec com'\u00e8 ha un gigantesco pregio: \u00e8 un test dei nostri pregiudizi e anche io, come GGigassi, ho percepito il comportamento dell'avatar pi\u00f9 come \"da donna\" che \"da uomo\": ma non c'\u00e8 nulla nel corto che suggerisca questa chiave di lettura! Chi ha scritto il racconto \u00e8 stato bravo a evitare rimandi al genere nel testo, a parte il \"gli\" riferito all'amante - ma potrebbe essere anche un errore di italiano parlato, o una forzata concordanza con \"verme\", o pi\u00f9 semplicemente un uomo amante di un altro uomo.Questi dettagli sono la cosa che pi\u00f9 ho apprezzato del corto. Non \u00e8 poco, ma da un racconto a bivi mi aspetto pi\u00f9 enfasi sulla rilettura e le scelte, che in questo caso manca. Detto ci\u00f2, mi sento di promuovere l'idea e l'esecuzione per le ragioni anzidette: in un mondo dominato dagli enigmi matematici, corti come questo sono una boccata d'aria fresca per noi classicisti."
    ],
    [
        "152776",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):19 Lasciami Andare: Racconto profondamente introspettivo, di soli bivi, che probabilmente racconta una vicenda di vita vissuta, direttamente o indirettamente, dall\u2019autore. Niente regolamento, niente orpelli, e un\u2019interpretazione originale e spiazzante del concetto di doppio mondo.PRO1)\u00a0 \u00a0 L\u2019idea che i due mondi siano dentro di noi, specchio di come ci rapportiamo con il mondo, percepiamo le cose e le affrontiamo, spesso interpretandole in modo molto diverso da chi ci sta intorno (perch\u00e9 la realt\u00e0 in quanto tale non esiste, \u00e8 figlia sempre della soggettivit\u00e0) \u00e8 ottima. In questo ricorda un po\u2019 InOut, altro racconto in concorso quest\u2019anno. Per\u00f2 i piani narrativi sono diversi: l\u00ec a fare da oggetto deflagrante \u00e8 la pandemia, qui la fine della storia, elemento che rende questo lavoro ancora pi\u00f9 personale e introspettivo. Comunque, il multiverso \u00e8 dentro di noi: gran bella trovata.2)\u00a0 \u00a0 L\u2019approccio narrativo \u00e8 ottimo. Estremamente personale, come non poteva essere altrimenti, coinvolgente, in grado di trasmettere la profonda sofferenza dell\u2019autore e di chi ha vissuto, in generale, la vicenda che racconta. E alla fine traspare un messaggio che secondo me \u00e8 profondamente vero: quando una storia \u00e8 realmente finita ogni strascico non ha nessun senso, \u00e8 solo tanto doloroso. Mi sono immedesimato in questa verit\u00e0 leggendo il corto e credo che l\u2019ideatore sia stato capace di trasmetterla con grande vividezza.3)\u00a0 \u00a0 Mi hanno molto divertito le continue citazioni. Alcune pi\u00f9 dotte, altre \u201cterra terra\u201d, altre ancora che non conoscevo o che avevo sentito nel corso degli anni come schegge di saggezza popolare senza attribuirle specificatamente a nessuno. Sia come sia, questo alternarsi di \u201ccontributi\u201d presi dalle fonti pi\u00f9 svariate aumenta la godibilit\u00e0 della lettura e conferisce un tocco \u201ctrasversale\u201d al titolo che non guasta assolutamente.CONTRO1)\u00a0 \u00a0 L\u2019opera \u00e8 forse troppo introspettiva. L\u2019ho percepita pi\u00f9 come uno sfogo dell\u2019autore, anche se magistralmente adattata al tema del concorso con l\u2019idea del doppio mondo interiore. Per\u00f2 alla fine pi\u00f9 che raccontare una vicenda, ci trasmette le sensazioni, le recriminazioni, le incomprensioni di una storia finita. Qualcuno si pu\u00f2 immedesimare, ma temo che questo approccio finisca per essere ostico e poco interessante per una parte dei lettori.2)\u00a0 \u00a0 Certi passaggi risultano un po\u2019 oscuri. A tratti lo scambio si fa serrato e si fatica ad andare dietro al botta e risposta. Non si comprende con chiarezza chi \u00e8 che parla tra l\u2019accusato e l\u2019accusatore, e sembra mancare la consecutio: alcuni dei battibecchi cio\u00e8 si manifestano improvvisamente senza che ci sia una connessione omogenea con gli argomenti del dialogo (o meglio della lite) trattati fino al paragrafo precedente.3)\u00a0 \u00a0 Mi sarebbe piaciuto avere, prima dell\u2019epilogo, qualche informazione in pi\u00f9 sui personaggi coinvolti. Saperne almeno il sesso, magari il nome, averne anche una sommaria descrizione. Mi avrebbe aiutato a percepirli pi\u00f9 familiari, e questo sarebbe stato un buon contributo per calarmi nei loro panni e interiorizzare di pi\u00f9 il racconto. Operazione che probabilmente ne avrebbe aumentati anche la comprensione e l\u2019apprezzamento.GLOBALE: Un\u2019opera che va letta per quella che \u00e8: una sorta di diario introspettivo di una storia finita male. Se l\u2019argomento vi colpisce il corto potrebbe piacervi moltissimo. Se cercate un\u2019avventura pi\u00f9 dinamica e \u201coggettiva\u201d difficilmente riuscirete ad appassionarvi. A me complessivamente \u00e8 piaciuto e credo che meriti un voto adeguatamente positivo."
    ],
    [
        "152875",
        "sancio",
        "RECENSIONEUn corto realistico e molto duro che gioca con la psicologia, fino alla schizofrenia, per creare i due mondi del tema. L'autore \u00e8 molto bravo con la narrazione che colpisce e si adatta perfettamente alla situazione. I fatti si svelano e tutta la vicenda prende senso gradualmente.L'unico aspetto ludico consiste nei bivi a fine paragrafo in cui non solo si sceglie come proseguire, ma anche come si \u00e8 svolta la vicenda fin dal suo inizio ormai nel passato.L'epilogo \u00e8 solo uno, e il racconto per come \u00e8 strutturato offre una longevit\u00e0 troppo breve. Peccato perch\u00e9 l'autore dimostra di saperci fare con la scrittura e di avere talento ma non si pu\u00f2 sperare di primeggiare riducendo troppo la parte ludica."
    ],
    [
        "153035",
        "F.A.S.",
        "Recensione: lasciami andare \u00e8 un corto psicologico abbastanza coinvolgente, dico abbastanza perch\u00e9 nulla sappiamo dei protagonisti e questo non favorisce l\u2019immedesimazione, forse sono due donne. L\u2019autore usa lo stratagemma del messaggio anonimo per indirizzare al/alla protagonista una lunga invettiva in cui viene accusato/a di ogni nefandezza e l\u2019obiettivo del lettore \u00e8 quello di scoprire chi scrive e perch\u00e9 ci accusi di tutte quelle malefatte. La narrazione \u00e8 abbastanza appassionante \u2013 a volte non si capisce chi si rivolga a chi tra i due \u2013 e spinge a rileggere il corto per seguire tutti i bivi per avere il quadro completo dei fatti accaduti. Purtroppo i bivi non influiscono realmente sull\u2019evolversi della storia e si arriva comunque all\u2019unico epilogo che sembra un po\u2019 un deus ex machina per giustificare l\u2019aderenza del racconto al regolamento del concorso."
    ],
    [
        "153190",
        "Anima di Lupo",
        "GGigassi ha scritto:Altro \u201cpsicodramma da camera\u201d come Dopo Cena\u00e8 un periodaccio, si vede.Non me ne vogliano gli altri simpatici utenti ma leggere i post sagaci e divertenti del Gigassi \u00e8 spassosissimo. Sei l'anima del Concorso.Vale la pena partecipare anche solo per leggere i tuoi commenti e le meravigliose recensioni di Prodo che anno dopo anno riesce sempre a delineare con precisione i Corti e le loro dinamiche, scrivendo sempre in maniera impeccabile. Per me \u00e8 veramente un mito."
    ],
    [
        "153191",
        "GGigassi",
        "Anima di Lupo ha scritto:Non me ne vogliano gli altri simpatici utenti ma leggere i post sagaci e divertenti del Gigassi \u00e8 spassosissimo. Sei l'anima del Concorso.troppo buono"
    ],
    [
        "153192",
        "Anima di Lupo",
        "Ragazzi questo Corto \u00e8 meraviglioso! Si legge tutto d'un fiato, \u00e8 scritto in maniera impeccabile e ti tira fuori emozioni quasi violente! Passavo continuamente da un'emozione all'altra, avevo voglia di prendere a schiaffi l'interlocutore a volte. Veramente bravo perch\u00e9 ha trasportato le emozioni in lettere e le lettere sono finite dentro di me trasformandosi a loro volta in emozioni. Dal suo mondo al mio. Capolavoro!Non me ne voglia l'autore che magari parla di cose realmente accadute ma in certi frangenti addirittura scoppiavo a ridere. Tipo al 18:\"...ed infatti sia Conti e Dell\u2019Osso in \u201cLa verit\u00e0 sulla menzogna\u201d, che Mastroberardino in \u201cPsicologia della menzogna\", sono giunti alla conclusione...\"Cio\u00e8, nel bel mezzo di una sfuriata ti tiro fuori i nomi degli autori di manuali tecnici. Come dire, guarda che sono incazzato ma ragiono benissimo e ho le prove! Mi viene da ridere anche adesso mentre scrivo la recensione. Veramente stupendo.Assegnerei tranquillamente 10 se non fosse che tutta la parte interattiva in pratica non esiste. Io sceglievo completamente a caso perch\u00e9 non aveva nemmeno senso mettersi l\u00ec a scegliere ma ero talmente entusiasta da come mi stava trasportando la parte narrativa che non mi importava. Ci\u00f2 non toglie che il Corto \u00e8 deficitario dal punto di vista della giocabilit\u00e0.Voto inviato ad Adriano."
    ],
    [
        "153193",
        "Anima di Lupo",
        "GGigassi ha scritto:Anima di Lupo ha scritto:Non me ne vogliano gli altri simpatici utenti ma leggere i post sagaci e divertenti del Gigassi \u00e8 spassosissimo. Sei l'anima del Concorso.troppo buonoNo, no. \u00c8 la verit\u00e0. Il tuo impegno va sottolineato."
    ],
    [
        "153229",
        "Pirata delle Alpi",
        "RECENSIONEOuch... la lettura di questo corto mi ha fatto l'effetto di una doccia con l'acido solforico dopo un bel cocktail arsenico-tavernello con una bella fetta di lama di rasoio e qualche chiodo da tappezziere.Un dialogo tra il mittente di una lettera e il suo destinatario, una situazione di coppia a dir poco problematica e traumatica: menzogne, tradimento, infamie e chi pi\u00f9 ne ha, pi\u00f9 ne metta. Non si capisce bene chi \u00e8 il personaggio interpretato dal lettore-giocatore, ma questo \u00e8 sicuramente un'idea dell'autore misterioso.Ci sono vari path che ci fanno viaggiare nella storia di questa coppia maledetta, ma tutti con un unico finale. Si pu\u00f2 rigiocare, anche se la durata di vita non \u00e8 molto lunga.Autore misterioso, hai scritto una delle opere pi\u00f9 originali e pi\u00f9\u00a0 raccapriccianti di tutti i corti che leggo dal 2015.Per me \u00e8 un s\u00ec.Voto inviato a Adriano"
    ],
    [
        "153249",
        "GGigassi",
        "Un\u2019opera che mi ha ricordato moltoDopo Cena, anche se si tratta di due cose ben diverse. Qui c\u2019\u00e8 un enorme flusso di coscienza (anzi due) e il Corto potrebbe legittimamente essere in concorso, per quanto il turning point sappia di trovata estemporanea.Pur se lo spazio \u00e8 limitato, 23 paragrafi pi\u00f9 l\u2019epilogo, la lettura non \u00e8 affatto breve, visto che l\u2019autore ha usato una struttura per cui molti paragrafi di destinazione porteranno poi alle stesse scelte. Quindi in definitiva quello che pu\u00f2 fare il leggiocatore \u00e8 visualizzare la storia da punti di vista diversi, non intervenire veramente sul suo svolgimento. Il piacere del Corto risiede insomma solo nel suo aspetto letterario che effettivamente \u00e8 molto elevato pur se alterna registri differenti: finte citazioni cinematografiche a buon mercato convivono con riferimenti a veri testi scientifici.Io lo lascio andare\u2026VIA(VotoInviato adAdriano)"
    ],
    [
        "153380",
        "EGO",
        "Non \u00e8 un tipo di storia che apprezzo. Ammetto che non \u00e8 stato in grado di tenere particolarmente alta la mia attenzione, perci\u00f2 magari mi sono perso qualche mirabolante sottotesto che invece lo render\u00e0 il capolavoro dell\u2019edizione, o per lo meno il cocco della critica. Ma io non ci ho trovato nulla di significativo, un po\u2019 perch\u00e9 lo \u201cscontro\u201d tra il personaggio che scrive normalmente e quello che si esprime in corsivo non mi pare sempre coerente (lo so, stiamo parlando di inconscio), un po\u2019 perch\u00e9 tutte le opzioni alla fine si incanalano sullo stesso percorso, un po\u2019 perch\u00e9 la risoluzione della vicenda non mi pare una gran liberazione.Completamente lineare, senza vere deviazioni, senza apparenti segreti da scoprire e senza scene memorabili, mi sembra un Corto il cui gradimento risiede troppo nella misura in cui i concetti espressi risuonano col lettore. Non essendoci spazio per analisi e lambiccamenti psicologici approfonditi, per me lascia il tempo che trova."
    ],
    [
        "153419",
        "Filippo",
        "Un Corto introspettivo particolare e le cui scelte mi sono sembrate strane nella forma (ma non nella sostanza) per quanto scritto benissimo.Come difetti vi sono che si \u00e8 troppo in mezzo all'azione senza sapere nulla del personaggio, praticamente le scelte sono ininfluenti portando all'unico epilogo possibile che non invoglia a rigiocarlo (al netto di provare qualche altra scelta), non \u00e8 presente nessuna dinamica regolistica che potrebbe variare un po' il tutto."
    ],
    [
        "153454",
        "Adriano",
        "Voti dei Giudici:Adriano:Quanto \u00e8 difficile recensire questo corto!! \u00c8 un\u2019opera scritta sicuramente di pancia, probabilmente contiene elementi autobiografici, seppur romanzati, e appare al lettore come uno sfogo nei confronti di una situazione di vita che ha portato all\u2019esasperazione.Vorrei non poter mettere nessun voto, ma sono del parere che questo \u00e8 un concorso e qualsiasi opera \u00e8 stata inviata sapendo alla perfezione che sarebbe stata sottoposta a giudizi di una moltitudine di lettori... Scritta di pancia o no, l\u2019autore si \u00e8 preso la responsabilit\u00e0 di farci giudicare questo racconto, quindi \u00e8 doveroso votarlo.REGOLAMENTO: \u00e8 completamente assente, e il lettore \u00e8 catapultato subito al centro di una vicenda morbosa, oscura, drammatica. Certo, superare l\u2019effetto \u201cwall of text\u201d delle prime due pagine \u00e8 comunque un ostacolo (almeno per me), ma in questo l\u2019autore riesce a dare a queste due pagine un tono di \u201csfogo\u201d che rende agevole la lettura.TRAMA: abbiamo un soggetto (protagonista) che legge lo sfogo di un secondo soggetto (la persona danneggiata) su un diario. Ricostruire la trama richiede un po\u2019 di letture, ma praticamente abbiamo \u201cla persona protagonista\u201d che ha tradito e illuso la \u201cpersona danneggiata\u201d, ma rifiuta la verit\u00e0 durante i vari attacchi che legge, per poi rendersi conto di aver perso la persona amata per colpa dei suoi comportamenti riprovevoli, a tal punto che per coprire questi comportamenti si \u00e8 creata un mondo immaginario in cui la ragione \u00e8 dalla parte sbagliata.\u00c8 una trama particolare, che ruota intorno a due punti di vista opposti e, per certi versi, comprensibili entrambi. Una questione familiare e personale che va a toccare tantissimi temi che ruotano intorno alle relazioni tra persone e all\u2019andamento della vita di coppia.Scelta intelligente quella di mantenere anonimi i due personaggi (non si sa chi \u00e8 l\u2019uomo e chi la donna, anche se in un paio di passaggi si riesce ad intuire), aggiunge mistero e rende il racconto pi\u00f9 criptico e sfuggente, interpretabile sotto diversi punti di vista.STRUTTURA: una struttura lineare semplice, con un paio di nodi ma per il resto senza innovazioni di sorta. Essendo assimilabile a uno SLATA, l\u2019unica cosa che lo salva rispetto ad altri racconti analoghi \u00e8 il fatto che non si narrano vicende o azioni, bens\u00ec \u201cpunti di vista\u201d e \u201cflashback\u201d che vanno a descrivere il contesto in cui due persone si vanno a muovere, e questo ai miei occhi lo rende quantomeno pi\u00f9 interessante.PARTE LUDICA: inesistente, e dopo diverse riletture ammetto che un po\u2019 se ne sente la mancanza. Non avrei disdegnato l\u2019inserimento di qualche aspetto ludico, seppur minimo...NARRAZIONE: la cosa che pi\u00f9 mi \u00e8 piaciuta, perch\u00e9 la trovo incalzante al punto giusto, rabbiosa, genuina. Ci sono stacchi (i due a cui si fa riferimento al vocabolario) inaspettati, simili a due stilettate. Belle anche le tre citazioni, o presunte tali: la prima non so da dove \u00e8 presa, la seconda non l\u2019ho mai sentita se non in una puntata di Lost e l\u2019ultima sembra pi\u00f9 una stilettata finale.Come giudicare un\u2019opera come questa? Io devo dire che, nel complesso, mi \u00e8 piaciuta perch\u00e9 \u00e8 riuscita in qualche modo a stupirmi (non mi aspettavo di certo uno sfogo rabbioso come questo all\u2019interno di un corto), ma certo non ha nulla di ludico ed \u00e8 poco longeva...Aloona:Quanto si pu\u00f2 mentire a s\u00e9 stessi per non ammettere di avere delle colpe? Quando si \u00e8 realmente in buona fede, anzi cos\u2019\u00e8 la stessa \u201cbuona fede\u201d e quanto si pu\u00f2 pretendere in nome di essa? Belle domande, che ciascuno di noi si pu\u00f2 trovare almeno una volta nella vita ad affrontare, a meno di essere veramente ipocriti. Uno dei due qui pare esserlo, ma chi realmente lo \u00e8, dato che si parla di menzogne? Dovremo restare col dubbio, considerato che il racconto vira da un finale che sembra rivelare un dialogo interiore a uno in cui sembra riferirsi a fatti concreti. Anche qui, le capacit\u00e0 di scrittura si vedono, per quanto le si potesse sfruttare ancora meglio; azzarderei l\u2019ipotesi di un intento volontario, forse nel desiderio di non porre tanto l\u2019accento sullo stile e sul sistema di gioco (per l\u2019appunto assente), quanto sul contenuto, ma gli stati d\u2019animo del/della misterioso/a protagonista (e della controparte diaristica) sono resi molto bene. Devo confessarlo: assieme a InOut, \u00e8 stato il corto che mi \u00e8 stato pi\u00f9 difficile giudicare in assoluto, ma sono certa che l\u2019autore sar\u00e0 altrettanto comprensivo. Per questo, ho deciso di premiarne soprattutto l\u2019atmosfera ed il coraggio di toccare un argomento particolarmente duro. Soprattutto a quest\u2019ultimo faccio i miei complimenti.FinalFabbiX:Trattare un argomento serio nel proprio corto pu\u00f2 rivelarsi un'arma a doppio taglio: si finisce troppo spesso con il raccontare una storia banale e che, soprattutto, sarebbe stata pi\u00f9 adatta a un racconto non interattivo. Non \u00e8 questo il caso.\"Lasciami andare\" riesce, a mio parere, nella difficile impresa di fornire spunti di riflessione su numerosi argomenti (l'effetto Dunning\u2013Kruger, il divorzio, il perdono nel tradimento, ...) e allo stesso tempo sfruttare a pieno le potenzialit\u00e0 del raccontogame, anche se, purtroppo, lo fa senza trattare di due mondi nel modo specificato dal bando.\u00c8 geniale l'idea di farci giocare con un protagonista cattivo/stupido/arrogante ma ignaro della propria situazione, perch\u00e9 \u00e8 un inganno in cui cade facilmente anche il lettore. Nei librogame tradizionali, infatti, il protagonista \u00e8 sempre un eroe, un antieroe o un guscio vuoto, in ogni caso un personaggio in cui ci si deve immedesimare e che \u00e8 innaturale mettere in dubbio.Io personalmente avevo approcciato il corto aspettandomi un risvolto soprannaturale e quindi la sorpresa \u00e8 stata ancora pi\u00f9 grande.Dev'essere terribile rendersi conto, tutto d'un tratto, di essere sempre stato dalla parte del torto, di aver fatto del male a s\u00e9 stessi e soprattutto agli altri. Io sono giovane (e fortunato), per cui non ho mai sperimentato situazioni del genere, ma mi ha comunque fatto rabbrividire pensare al fatto che queste situazioni esistono e che potrebbe esserci una base autobiografica. Questo \u00e8 un pregio notevole.Ci sono, ovviamente, anche dei difetti. Il primo \u00e8 l'approccio un po' troppo minimalista che potrebbe risultare ostico al lettore neofita. L'autore, per dare pi\u00f9 immersivit\u00e0, ha tolto ogni tipo di regolamento o introduzione game. Va bene dare per scontato che il lettore conosca la struttura paragrafi/link dei raccontigame standard, ma la struttura psicologica a flusso di coscienza, in cui ci si concentra sui termini anzich\u00e9 scegliere, andava quantomeno introdotta: si rischia di spiazzare chi non ha mai letto altri corti simili.Il secondo difetto \u00e8 che non tutti i percorsi sembrano avere un filo logico o essere stati curati con attenzione, il che \u00e8 doppiamente grave in un corto basato sulla sorpresa e sulla rilettura. A volte, infatti, si percepisce uno stacco netto fra i vari paragrafi, e la scoperta dell'identit\u00e0 del nostro interlocutore non \u00e8 sempre gestita adeguatamente.Anche sul tema non ci siamo, il secondo mondo \u00e8 chiaramente immaginario. Al contrario, viene centrato in pieno lo spirito dei cortissimi, cio\u00e8 di racconti brevi in cui conta avere un'idea semplice ma innovativa e trasmetterla in poche pagine.Concludo aggiungendo che probabilmente, l\u2019alternanza di genere del protagonista, a volte definito come \u201clui\u201d e a volte come \u201clei\u201d, che qualcuno nelle recensioni ha ritenuto essere una scelta stilistica, \u00e8 in realt\u00e0 un svista non voluta dall\u2019autore e frutto di una riscrittura parziale del corto. \u00c8 una conclusione a cui sono potuto arrivare solo a causa del mio ruolo di organizzatore, per cui non ne terr\u00f2 conto nel giudizio, ma mi piacerebbe che l\u2019autore confermasse o smentisse a fine concorso."
    ],
    [
        "153553",
        "Periodonikes",
        "Due (mondi di) parole sul corto: Questo corto mi ha confuso. Di sicuro non l'ho capito. Una persona trova un diario con su scritta una filippica, e mentre lo legge ribatte come se fosse un dialogo\u2026 I rimandi sono chiari, ma astratti. C'\u00e8 anche un doppio finale. Purtroppo non posso dire che il corto mi sia piaciuto\u2026\u00a0 il tema non \u00e8 nelle mie corde.La prima cosa bella: Ammetto che i rimandi ai paragrafi integrati nel testo \u00e8 un\u2019idea brillante. Implementata potrebbe creare davvero qualcosa di innovativoUn pelo nell'uovo: Forse \u00e8 una cosa voluta, ma il testo mi ha trasmesso molta confusione.Mi ricorder\u00f2 questo corto per\u2026il paragrafo 18."
    ],
    [
        "153578",
        "Adriano",
        "Questo corto non \u00e8 destinato a nessuno di voi, ma alla protagonista del racconto stesso.Non doveva neanche essere pubblicato in questo concorso, ma DOVEVO lanciare un messaggio alla protagonista del corto per essere lasciato andare.\"Lasciami andare!\" \u00e8 stato scritto con la consapevolezza di essere fuori concorso, il suo unico scopo era appunto veicolare un messaggio.Tutti i suoi contenuti sono autobiografici, \u00e8 praticamente l'estratto di due anni di vita.\"Questa battaglia deve finire\" (Anonimo): l'anonimo sono io, che mi rivolgo alla protagonista del corto.\"Cammina tra di noi, ma non \u00e8 uno di noi (cit.)\": chi legge il diario all'interno del corto non fa parte di LGL, ma ha accesso a LGL e so per certo che mi osserva. Si trova tra noi, forse anche adesso, ma non \u00e8 parte di questo gruppo. Ed \u00e8 a lei che ho rivolto il corto: forse per la prima volta in tutta la storia del Concorso dei Corti un opera in gara viene usata per dire \"fisicamente\" qualcosa a qualcuno e non per essere in gara.\"Trattali come ti trattano. Poi vedi come si incazzano (cit.)\": nesuna citazione, \u00e8 una semplice frase presa da internet, e riassume la reazione della persona che nel corto legge il diario, che si incazza senza averne il diritto.Che il corto prendesse 10, 6 o 2 non mi importava: l'unica cosa che volevo \u00e8 che passasse il messaggio riportato nelle prime tre righe del corto. Obiettivo raggiunto, tanto mi basta.Grazie comunque a tutti coloro che l'hanno letto e votato."
    ],
    [
        "153590",
        "GGigassi",
        "quindi avevo interpretato correttamente l'identit\u00e0 femminile"
    ],
    [
        "153628",
        "Aloona",
        "Adriano ha scritto:Che il corto prendesse 10, 6 o 2 non mi importava: l'unica cosa che volevo \u00e8 che passasse il messaggio riportato nelle prime tre righe del corto. Obiettivo raggiunto.E va bene... va bene... vado a fare le valigie. Per\u00f2 potevi dirmelo in faccia che non mi vuoi pi\u00f9 nel forum, vigliacco.Avrai anche tu notizie dal mio avvocato (ma intanto la collezione di Lupo Solitario me la porto via).Ah, gi\u00e0... io faccio parte di questo gruppo. Fiuuuu!"
    ]
]