[
    [
        "152269",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:14 - Guerre e distruzione)Ultima modifica di:AdrianoMar-16-21 21:14:58"
    ],
    [
        "152417",
        "Flay4Fight",
        "Vado avanti con una prima lettura random dei Corti, e oggi tocca a questo.Le meccaniche sono particolari, cos\u00ec come anche il ruolo del protagonista\u2026 ci sar\u00e0 da divertirsi."
    ],
    [
        "152425",
        "Flay4Fight",
        "Corto molto, molto particolare e coinvolgente. In pratica un \"God Simulator\" dove possiamo partecipare a una lotta tra due fazioni/pianeti e usare i nostri poteri per devastare tutto e tutti e, magari, ribaltare le sorti della battaglia. Sono molto interessanti le meccaniche di gioco perch\u00e9 ci permettono di decidere autonomamente da che parte schierarci, ma anche fregarcene e scatenare a caso terremoti, alluvioni e altre belle cosucce sentendoci davvero onnipotenti e implacabili.Tra uno scontro e l'altro l'autore ci d\u00e0 la possibilit\u00e0 di leggere e studiare la cultura dei due popoli (paragrafi 7-37, praticamente il corpo centrale del Corto), ognuno contraddistinto da tratti, comportamenti e storia. Questo ci permette di decidere con pi\u00f9 attenzione da che parte schierarci, qualora un popolo ci risultasse pi\u00f9 simpatico dell'altro.Alcune meccaniche sono del tutto casuali (lancio di dado per stabilire delle reazioni di una delle due fazioni, calcolo Danni e gestione del punteggio di Stress) e questo rende il Corto ri-giocabile. Come se non bastasse l'autore ci d\u00e0 anche la possibilit\u00e0 di affrontare il gioco scegliendo con delle \"opzioni\" aggiuntive i due pianeti in lotta tra una piccola lista di pianeti extra e aggiungendo anche nuovi poteri. Cosa mi ho apprezzato molto.nella mia prima partita ho cercatoSpoilerdi buttare gi\u00f9 i Barocki, perch\u00e9 questi sxxxxi continuavano a rigenerare il loro pianeta e la cosa ha iniziato a infastidirmi. Alla terza volta che l'hanno fatto ho cambiato strategia e mi sono scatenato contro i poveri GadduPrima impressione estremamente positiva."
    ],
    [
        "152534",
        "GGigassi",
        "Confesso di non averlo capito, ma devo ancora leggerlo per bene. Cio\u00e8, le regole sono chiare, ma mi sfugge il senso di questo Corto in cui non viene sviluppata una trama ma solo un enorme combattimento. Il tono \u00e8 generalmente umoristico, ma alcuni paragrafi sembrano contenere qualche abbozzo di messaggio antimilitarista poi regolarmente contraddetto da altri. Forse devo trovare qualche paragrafo illuminante tra quelli dal 7 al 37. Se i nomi sono citazioni o parodie di qualcosa, non ho capito di cosa.Le regole, dicevo, sono chiare. Tanto che mi sembra evidente (correggetemi se sbaglio) cheSpoilerper far vincere una fazione sull\u2019altra bisogna per forza concentrarsi su quella: per 10 turni uso il Terremoto che \u00e8 l\u2019attacco pi\u00f9 vantaggioso come rapporto danni/stress, arrivo a 80 danni e poi do la mazzata finale, superando i 10 punti Stress consentiti, con Cometa o Rabbia Divina.A questo punto interviene quindi l\u2019elemento aleatorio del paragrafo 3 (in cui non sarebbe stato male, anzi era doveroso, mettere un rimando all\u20191 per ognuno dei risultati), che per\u00f2 da quel che ho sperimentato finora \u00e8 ben poco incisivo e sin troppo aleatorio visto cheSpoilerc\u2019\u00e8 una probabilit\u00e0 del 16,66% di finire anzitempo la leggiocata \u201ccornuti e mazziati\u201d non per le nostre scelte ma solo per un tiro di dado, tanto che giustamente l\u2019autore ci d\u00e0 la possibilit\u00e0 di rimediare alla cosa nelle partite successive. Ma quello almeno \u00e8 un epilogo, altrimenti la leggiocata va avanti senza una destinazione finale, nemmeno uno sbertucciamento se si finiscono i punti Stress.Come dicevo, devo ancora leggerlo per bene. Magari trover\u00f2 qualche passaggio illuminante che mi \u00e8 sfuggito. Per il momento \u00e8 il Corto che mi \u00e8 piaciuto di meno, ma noto che Flay4Fight lo ha apprezzato quindi mi sentir\u00f2 la coscienza a posto se dovessi dargli un brutto voto."
    ],
    [
        "152675",
        "GGigassi",
        "Buttandoci nuovamente un occhio sopra ho trovato, se non un senso, almeno un retroscena che giustifica le ripetute leggiocate per trovare una parvenza di bandolo della matassa: mi riferisco alSpoilerparagrafo 14.Forse l\u2019idea dell\u2019autore \u00e8 proprio quella di far \u201cmacinare\u201d partite su partite per svelare il mistero, come forse sottintende metaforicamente al paragrafo 28.Rimangono comunque tutte le altre osservazioni che ho fatto in precedenza."
    ],
    [
        "152771",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):14 Guerre e Distruzione: In questo corto siamo addirittura divinit\u00e0 distruttrici, pronte ad assecondare scontri e guerre nella galassia solo per soddisfare la nostra tendenza naturale alla distruzione. Ci misuriamo con due popoli e la loro capacit\u00e0 di combattere in vari posti sparsi nella galassia, con l\u2019obiettivo di devastare pi\u00f9 pianeti possibili.PRO1)\u00a0 \u00a0 L\u2019idea di base \u00e8 eccezionale, mi ha ricordato alcuni classici videoludici di svariati lustri fa, primo fra tutti Populous, che giocai fino allo sfinimento su Amiga all\u2019inizio degli anni \u201990. Il corto \u00e8 strutturato in modo tale da consentirci diverse strategie di attacco, con l\u2019obiettivo finale di devastare il pi\u00f9 possibile e distruggere un pianeta senza prendere le parti di nessuno, semplicemente agendo per opportunit\u00e0. Esattamente come farebbe un dio del caos capriccioso: non era facile riuscire a trasmettere ai lettori un mood simile, Guerre e Distruzione ci riesce in pieno, in questo l\u2019autore \u00e8 stato bravissimo (e se lo avete riconosciuto non vi meraviglierete di tanta classe).2)\u00a0 \u00a0 I paragrafi di approfondimento. All\u2019inizio mi sembravano un po\u2019 sprecati, poi mi sono reso conto che, invece, conoscere meglio le parti in causa non solo aiuta a gestire con pi\u00f9 accortezza le proprie azioni, ma \u00e8 fondamentale per comprendere le cause della contesa e immedesimarsi ancora di pi\u00f9 nel racconto. Inoltre l\u2019autore ha dato ai paragrafi di spiegazione un taglio \u201cdidattico\u201d molto azzeccato: al di l\u00e0 dell\u2019utilit\u00e0 pratica \u00e8 molto interessante esaminare a fondo le caratteristiche di Barocki e Gaddu e capire come \u00e8 stato immaginato l\u2019universo in cui stiamo giocando (che peraltro, per certi versi nonostante il poco spazio a disposizione, \u00e8 stato caratterizzato nei particolari).3)\u00a0 \u00a0 L\u2019idea di munire la divinit\u00e0 di diverse tipologie di attacco, di pensare alla composizione dei pianeti, e regolare il danno inflitto di conseguenza, \u00e8 geniale e aumenta di molto la componente strategica del gioco. Ogni attacco ha un peso e un\u2019efficacia, e bisogna studiare bene le proprie possibilit\u00e0 e agire di conseguenza, perch\u00e9 arrivare a distruggere un pianeta prima di \u201cstressarsi\u201d troppo non \u00e8 cosa facile e le mosse vanno pianificate con estrema attenzione: il rischio di abbandonare la contesa prematuramente, e quindi fallire, \u00e8 sempre dietro l\u2019angolo.CONTRO1)\u00a0 \u00a0 Tutto l\u2019ottimo lavoro fatto dall\u2019autore ha poca applicabilit\u00e0, almeno se consideriamo la possibilit\u00e0 di distruzione che ci viene concessa nello scontro iniziale, che \u00e8 poi quello che contraddistingue il corto in concorso. Nel racconto infatti abbiamo poche possibilit\u00e0 di attacco, che dobbiamo sfruttare per distruggere due pianeti identici (rocciosi al 100% entrambi): inoltre le variabili garantite dai lanci di dadi alla fine di ogni scontro sono minime. Per riuscire a distruggere un pianeta dovremo colpire sempre lo stesso, senza alcuna variazione sul tema, e confidare nel fatto che i dadi ci diano una mano favorendoci con almeno un paio di danni aggiuntivi indipendenti dalla nostra azione. Alla lunga la run di gioco potrebbe diventare piatta e anche noiosa, soprattutto se il lettore dovesse dimostrarsi poco interessato ai paragrafi di approfondimento.2)\u00a0 \u00a0 Le spiegazioni sugli usi e costumi di Barocki e Gaddu sono interessanti e parte fondamentale del racconto come detto, ma forse l\u2019autore avrebbe potuto impiegare alcuni dei paragrafi didascalici per aggiungere variabili, sia positive che negative, che introducessero pi\u00f9 variet\u00e0 nell\u2019opera di distruzione del pianeta. Con questo semplice accorgimento ogni run di gioco sarebbe stata molto pi\u00f9 imprevedibile e dinamica, e l\u2019esperienza ne avrebbe guadagnato parecchio. Cos\u00ec come \u00e8 presentato il corto ora, costituisce un ottimo tutorial per imparare e padroneggiare le dinamiche di gioco, ma in s\u00e9 e per s\u00e9 risulta un po\u2019 povero.3)\u00a0 \u00a0 Diciamolo chiaramente: Guerre e Distruzione \u00e8 un ottimo punto di partenza per approfondire la geniale meccanica di gioco pensata dall\u2019ideatore e cimentarsi in successive partite creando nuovi pianeti e sfruttando le regole aggiuntive proposte nell\u2019appendice (sebbene tra queste ce ne sia una che non mi convince, la pausa che azzera lo stress. Se abbiamo questa possibilit\u00e0 cosa ci impedisce di continuare a distruggere pianeti all\u2019infinito senza alcuna controindicazione?). Quindi funziona benissimo come punto di partenza, meno come lavoro a s\u00e9 stante che partecipa a un concorso di corti. Se lo analizziamo sotto questo punto di vista non possiamo fare a meno di constatare che l\u2019esperienza di gioco \u00e8 alquanto limitata. Temo che per questo motivo l\u2019opera possa essere globalmente meno apprezzata di quanto invece non meriti, considerando l\u2019enorme profondit\u00e0 e le molte evoluzioni che racchiude in s\u00e9.GLOBALE: Idea di fondo geniale, un corto con delle potenzialit\u00e0 enormi che di fatto introduce un genere nel contesto narrativo interattivo e che offre evoluzioni infinite se il lettore si appassioner\u00e0 a quanto proposto e lo amplier\u00e0 cimentandosi con le regole aggiuntive in appendice. Solo per questo merita un voto alto. Non posso per\u00f2 ignorare il fatto che il corto in s\u00e9 e per s\u00e9 promette tanto, ma offre molto meno di quello che potenzialmente poteva garantire. Trattandosi di un\u2019opera in concorso questo \u00e8 un difetto che non si pu\u00f2 ignorare e che, nella mia graduatoria personale, la tiene fuori dal podio."
    ],
    [
        "152852",
        "sancio",
        "RECENSIONECorto dalla prosa a tratti quasi demenziale che ci vede come protagonista nei panni di un (sostituto) dio che deve favorire o meno uno dei due popoli che si combattono in due diversi pianeti. Il comparto \"game\" \u00e8 abbastanza articolato con diversi tipi di pianeti, armi e caratteristiche. \u00c8 presente un'utile appendice che espanderebbe il gioco con nuovi tipi di pianeti e colpi da effettuare. Ho usato il condizionale perch\u00e9 all'atto pratico le variabili da usare, almeno coi primi due pianeti, sono pochissime. Mi sono trovato a ripetere sempre il colpo pi\u00f9 efficace fino ad arrendermi per noia. Inoltre il punteggio di stress \u00e8 molto basso ed \u00e8 facile incorrere nella fine prematuramente. Non che l'epilogo sia pi\u00f9 appagante, dato che non c'\u00e8. In aggiunta il movente che ci dovrebbe guidare non l'ho proprio capito, forse quegli apparentemente inutili paragrafi dal 7 al 37 con solo descrizioni di storia, usi e costumi dei due popoli in guerra servono a questo. A me comunque non \u00e8 bastato, facendomi desistere dopo due mezzi tentativi.In conclusione l'unica cosa che si salva \u00e8 l'idea dell'appendice/espansione che in un corto metterebbe il turbo alla longevit\u00e0."
    ],
    [
        "152908",
        "Zakimos",
        "Questo corto non \u00e8 un librogame, e gi\u00e0 un incipit simile potrebbe aprire un'interessante discussione su COSA sia un librogame e quali limiti possano essere superati restando \"in tema\" per un concorso come questo. Si pu\u00f2 definire librogame tutto ci\u00f2 che \u00e8 su carta e che implica scelte? Beh, lo stesso vale anche per i giochi in solitario print and play, o per i problemi matematici da risolvere. Guerre e Distruzione per me \u00e8 esattamente questo, un puzzle in solitario con un'aggiunta di background, un sudoku con elementi aleatori da calcolare e imbrigliare per trovare la sequenza di mosse che sbroglier\u00e0 la matassa.Questo corto rappresenta bene anche il motivo per cui, pur scrivendo i giudizi, non voto al concorso dei corti: prodotti come questo non mi interessano, ma si tratta di un limite mio. Non ho voglia, tempo e soprattutto capacit\u00e0 per applicarmi su problemi matematici e in questo corto non c'\u00e8 null'altro: le scelte sono limitate alla mossa da fare per infliggere pi\u00f9 danni prendendo meno stress, tutte cose che un programma potrebbe fare meglio di me.Non \u00e8 un \"difetto\" : come ho scritto all'inizio, questo corto per me non \u00e8 un librogame e per ci\u00f2 che deve essere, un problema ambientato da risolvere, funziona alla perfezione. Io per\u00f2 non sono in grado di farlo funzionare, ragion per cui non posso divertirmi giocando.Spero che l'autore perdoni questo mio giudizio tranciante, consapevole del fatto che a esso non seguir\u00e0 un voto, ma che vuole essere un grido di aiuto da parte di chi, come me, ha enormi problemi con i calcoli e di conseguenza idiosincrasia per la matematica. \u00c8 un discorso che affronter\u00f2 di nuovo parlando di altri corti, e quindi per adesso concludo qui."
    ],
    [
        "152971",
        "F.A.S.",
        "Chi non ha mai sognato una volta nella vita di essere un dio della distruzione e portare devastazione ad un intero pianeta? Bene, in questo corto potrete togliervi lo sfizio quante volte volete interpretando il sostituto di un dio della distruzione per una notte, la notte in cui due popoli si affrontano nell\u2019annuale competizione distruttiva. Il regolamento \u00e8 piuttosto elaborato per un racconto di otto pagine, abbiamo un valore di stress e i danni dei due pianeti di cui tenere traccia. Poi il regolamento descrive i cinque attacchi divini a nostra disposizione e la relativa efficacia sulle diverse tipologie di pianeti. Le premesse per un corto sadicamente divertente ci sono tutte se non fosse che la parte narrativa di quarantadue paragrafi \u00e8 formata da solo dieci paragrafi di gioco e trentadue da leggere a caso in cui sono riportate informazioni sui due popoli in guerra. Considerata questa lacuna narrativa, si riduce la longevit\u00e0 del corto perch\u00e9, una volta letti i paragrafi descrittivi, non ci sarebbe interesse a rileggerli nelle giocate successive. Peccato perch\u00e9 il regolamento e l\u2019appendice offrono molte possibilit\u00e0 per rigiocare con profitto il corto un\u2019infinit\u00e0 di volte, ma senza una parte narrativa adeguata, il tutto si riduce all\u2019algoritmo di progettazione di un \u201cvideogioco su carta\u201d. Forse proprio una versione digitale potrebbe rendere giustizia all\u2019idea di base di questo corto."
    ],
    [
        "153164",
        "Anima di Lupo",
        "Questo racconto mi ha ricordato \"fuoco alieno\" e \"fuori concorso\". In tutti e tre ho notato che l'obiettivo \u00e8 quello di far giocare il lettore utilizzando regole pi\u00f9 o meno complesse. In pratica sono giochi, non librigame, e in quanto tali potrebbero essere pi\u00f9 adatti a un pubblico giovane, che segue meno la lettura e la storia e pi\u00f9 la dinamicit\u00e0 del gioco.Quindi troppe regole anche in \"guerre e distruzione\" e troppa dispersione di energie in calcoli e tecnicismi.C'\u00e8 per\u00f2 fra i 3 una differenza abissale che ho deciso di premiare (alzando un po' il voto di questo Corto). In questo racconto l'autore aveva tra le mani un'idea geniale, meravigliosa. Bravissimo per la scelta, davvero. Essere un Dio che sceglie da che parte stare, compresa la neutralit\u00e0, era un'idea che andava sviluppata pi\u00f9 a fondo, tralasciando anche parte del comparto game se necessario.Anche tutti i paragrafi nozionistici sui mondi e sulle civilt\u00e0, compresi tra il 7 e il 37, sono di per s\u00e9 meravigliosi ma invece di elencarli in stile enciclopedico (perdendone cos\u00ec il dinamismo perch\u00e9 le liste fisse sono sempre un po' noiose da scorrere) sarebbero stati sfruttati meglio se implementati nel gioco, nelle scelte.E poi lo stile di scrittura. Con un tema del genere \u00e8 assolutamente inadeguato lo stile ironico/canzonatorio ma ci vorrebbe qualcosa di epico, di pi\u00f9 impegnato. Altrimenti si d\u00e0 l'impressione di un'operetta da quattro soldi buttata l\u00ec per strappare due risate.Per ora questa \u00e8 forse l'idea pi\u00f9 bella che ho visto quest'anno nei primi 14 corti ma \u00e8 stata sfruttata male secondo me.Voto inviato ad Adriano."
    ],
    [
        "153226",
        "Pirata delle Alpi",
        "RecensioneIn questo corto, il dio sei tu!Sembra che il tema della distruzione sia in voga quest'anno... l'autore (che ho beccato) ha scritto un'opera pi\u00f9 \"game\" che \"libro\" nella quale possiamo fare di tutto contro questi popoli alieni.Purtroppo, la lettura e il gioco mi hanno deluso: mi \u00e8 sembrato fare un lungo compito di matematica e non di giocare, ma sar\u00e0 perch\u00e9 non sono un grande fan dei giochi di pura gestione. Chi ha un diploma da ragioniere trover\u00e0 pane per i suoi denti.Spezzer\u00f2 una lancia dicendo che l'autore ha messo tante possibilit\u00e0 di gioco, dando cos\u00ec una durata di vita pressoch\u00e9 infinita alla sua opera, e questo non \u00e8 da tutti. Ahim\u00e8, questo tipo di gioco non fa per me.Per me \u00e8 un no.Voto inviato a Adriano"
    ],
    [
        "153305",
        "GGigassi",
        "Anche se le differenze tra i due sono macroscopiche, questo Corto mi ha ricordatoFuoco Alieno. Non c\u2019\u00e8 una storia propriamente detta che si sviluppa ma solo delle regole da applicare per favorire una parte o l\u2019altra in un conflitto di cui in sostanza decidiamo noi l\u2019esito. La leggiocata \u00e8 per\u00f2 implementata dall\u2019ottima idea di far leggere al fruitore frammenti a sua scelta della storia dei due popoli, forse con l\u2019intento di fargli scoprire il retroscena del paragrafo 14. Ma anche se questo fosse stato il proposito dell\u2019autore, per me viene controbilanciato a livello ludico dall\u2019aleatoriet\u00e0 del paragrafo 3 in cui abbiamo 1 possibilit\u00e0 su 6 di finire il gioco anzitempo con quello che \u00e8 l\u2019UNICO epilogo di tutto il Corto.\u00c8 stato pi\u00f9 agevole da leggiocare rispetto aFuoco Alieno, di cui per\u00f2 non ha stessa qualit\u00e0 a livello di prosa.VIA! (VotoInviato adAdriano)"
    ],
    [
        "153375",
        "EGO",
        "A me i gestionali non sono mai piaciuti. Ecco perch\u00e9, nel momento in cui ho scoperto che questo Corto non \u00e8 altro che un gestionale senza trama e senz\u2019altro scopo che azzerare un punteggio, ho rinunciato ad applicarmivi. Ho dato una scorsa ai paragrafi descrittivi, sorriso per le donne che hanno l\u2019invidia del braccio, e basta cos\u00ec. Per me un \u201clibrogame\u201d, di qualsiasi lunghezza, non \u00e8 questo. Questi sono giochi da tavolo senza tabellone, e francamente non smetto di meravigliarmi di vedere interesse, dedizione ed entusiasmo per queste opere da parte di un pubblico che, negli anni, non ha mai nascosto la sua avversione per librogame veri e propri come Fire*Wolf con i suoi combattimenti dai mille calcoli: l\u00ec perlomeno la storia c\u2019era, ed era stupenda.Ovviamente non \u00e8 nulla di personale e riconosco perfettamente che creare un gioco come questo richiede una dedizione e una capacit\u00e0 mentale che vanno ben oltre quelle richieste per buttare gi\u00e0 qualche centinaio di parole necessarie a imbastire una trama che tenga in piedi un Corto di poche pretese. L\u2019impegno dell\u2019autore \u00e8 visibilmente ben superiore a quello da me profuso nel commentare il suo lavoro, quindi mi limito a non votare."
    ],
    [
        "153449",
        "Adriano",
        "Voti dei Giudici:Adriano:Questo corto \u00e8 stranissimo da giudicare, a tratti \u00e8 metaforico e criptico. Non si capisce bene dove voglia andare a parare l\u2019autore.REGOLAMENTO: Il Prologo incuriosisce molto, ed \u00e8 scritto in modo molto leggero, quasi ad introdurre una questione di poco conto dai tratti esilaranti: questi due popoli se le suonano di santa ragione in due pianeti a caso per risolvere questioni che non possono risolvere altrimenti. Il tono della presentazione del protagonista e tutta l\u2019introduzione serve sostanzialmente a dare una cosa al lettore: la sensazione di una sana distruzione immotivata. Per la serie, \u201cdivertiti un po\u2019 a distruggere quello che pi\u00f9 ti piace, senza apparenti motivi\u201d. Giusto? Sbagliato? La risposta credo sia soggettiva. Il mio parere generale \u00e8 che ci sono momenti della vita in cui la razionalit\u00e0 passa un po\u2019 in secondo piano. Chi di noi non ha mai dato sfogo a un po\u2019 di rabbia? Chi di noi non si \u00e8 mai scaricato in qualche modo, anche se quel modo col senno di poi aveva poco senso? Ecco, a mio modo di vedere qui abbiamo semplicemente un Dio della Distruzione che gioca a distruggere le cose, un po\u2019 come quando da bambini giocavamo con pupazzetti e macchinette. Non occorre farsi troppe domande sul \u201csenso\u201d che abbia la cosa, altrimenti non avrebbe senso neanche ascoltare musica per sfogarsi un po\u2019. Il mio personale parere \u00e8 che lo sfogo \u00e8 bello quando dura poco: qui tutto il corto \u00e8 incentrato su questo, e alla lunga un po\u2019 stanca.Dal punto di vista tecnico, ho trovato il regolamento un po\u2019 complesso si, ma molto interessante: si gioca con le caratteristiche geologiche dei pianeti con le caratteristiche dei fenomeni naturali come terremoti e asteroidi. Il tutto d\u00e0 al lettore alcuni aspetti strategici da tenere in considerazione per pianificare gli attacchi. Certo, \u00e8 tutto molto arbitrario: personalmente sono un po\u2019 uscito da concetto di \u201cequilibratore\u201d di uno scontro e ho piuttosto seguito la logica del \u201ccolpire come mi dice la testa\u201d: seguendo questa strada mi sono divertito molto a giocare questo titolo.Completa il regolamento l\u2019Appendice finale, con opzioni aggiuntive che dovrebbero aumentare la rigiocabilit\u00e0 del titolo.TRAMA: ci sono approfondimenti ed un antefatto, non una vera e propria trama canonica, ma se si considera lo spirito del corto, chi se ne importa: la storia comunque c\u2019\u00e8 ed ha un inizio, uno sviluppo ed una conclusione.STRUTTURA: secondo aspetto originale di questo titolo oltre al regolamento tecnico: una decina di paragrafi di raccordo da leggere a loop e il corpo centrale dei paragrafi non raggiungibili se non a discrezione del lettore, in base a scelte casuali. Sicuramente un bel coraggio ed una struttura quantomeno nuova, fresca, diversa. Certo, dal punto di vista della fruizione, costringe il lettore a tenere un foglio in cui segnare i paragrafi letti, cos\u00ec da non rileggerli troppe volte, il che \u00e8 scomodo. Ma soprattutto l\u2019autore non ha considerato che, terminati i paragrafi di approfondimento, il lettore non ha poi tanti motivi per continuare l\u2019opera di distruzione gratuita, a meno che non voglia continuare a farlo perch\u00e9 si diverte... In tutto i paragrafi di approfondimento sono 37, il che significa che il lettore ha \u201cgarantiti\u201d 37 cicli di distruzione. Contandone circa 5-6 a partita, in media, diciamo che in 5-7 partite dovrebbe aver letto tutti i paragrafi di approfondimento. Dopo di che, il corto esaurisce la sua funzione. Peccato, perch\u00e9 il regolamento tecnico e l\u2019Appendice garantiscono ben pi\u00f9 di 7 partite, solo che alla lunga si perde il senso e il corto si sgonfia.PARTE LUDICA: L\u2019ho trovata ottima, almeno fino a che il corto regge nei suoi cicli. La parte strategica \u00e8 stimolante e i fattori di casualit\u00e0 concorrono a rendere variabili le partite.NARRAZIONE: due toni diversi tra i paragrafi di approfondimento (pi\u00f9 seriosi e descrittivi) ed il resto (che rimane con un tono di fondo pi\u00f9 goliardico che serio), una differenza che stona un po\u2019 guardando il corto nel suo complesso.Peccato per la poca longevit\u00e0 e per il fatto che, per apprezzare il titolo, il lettore \u00e8 costretto ad entrare in \u201cmodalit\u00e0-cazzeggio\u201d. Nel complesso, un corto che fa dell\u2019originalit\u00e0 il suo marchio di fabbrica, riuscendo comunque a regalare ai lettori qualcosa di davvero diverso dal solito, anche se il risultato complessivo \u00e8 da rivedere.Aloona:Non pensavo potesse esistere un librogame con una narrativa cos\u00ec sintetica da conquistarmi, buono che fosse il sistema. Questo ci \u00e8 riuscito. Vuoi che sia stato capace di scatenare le mie manie di onnipotenza represse, vuoi che abbia deciso di leggere le parti informative piazzandoci sotto la musica di Quark (fatelo, vi prego!), fatto \u00e8 che mi sono divertita come un\u2019idiota a immaginare per tutto il tempo uno di quei film fanta-trash in cui un Dio si diverte a giocare a biglie con centinaia di minuscoli innocenti per scacciare la noia e viene pure lodato per questo. Ho immaginato le classiche scene da anime fine anni \u201970 con raggi fotonici e comete, facce cattive in sovraimpressione condite da risate malvage ed esplosioni spettacolari (sempre con la stessa musica di sottofondo). Sono consapevole di non stare bene. Analizzando il sistema in modo serio, l\u2019ho trovato originale, ben studiato e piuttosto realistico, nei limiti della semplificazione necessaria a un gioco. La differenziazione dei pianeti per composizione e quella del genere di danno in base ad essa sono innovative e filano bene; giusto qualche pecca da mettere a punto in questo senso, contando che abbiamo a che fare pi\u00f9 che altro con la roccia, ma l\u2019aggiunta in appendice di nuovi colpi e nuovi pianeti da devastare allegramente risolve il problema. Il calcolo del Danno in base alle percentuali non \u00e8 eccessivamente macchinoso da interrompere il ritmo di gioco, almeno, per me non lo \u00e8 stato. L\u2019idea del Dio in vacanza, che ci lasci come sostituti \u00e8 gi\u00e0 vista, ma in questo caso non \u00e8 che una scusa per lasciare spazio a tanto sano caos, senza pretese di lezioni morali, pur lasciandoci la possibilit\u00e0 di simpatizzare per un popolo o l\u2019altro; entrambi questi sono piuttosto ben caratterizzati, pur se in poche righe, da renderne le differenze fin troppo evidenti. Nel complesso, un librogame dall\u2019ironia spaccona (qualcuno direbbe un \u201csci-fi di menare\u201d) e che funziona su carta, ma funzionerebbe ancor meglio in scatola, magari con un bel tabellone e delle carte; anzi, l\u2019obbligo di leggere un paragrafo alla volta in modo casuale e altri dettagli mi lasciano, quasi pensare che l\u2019idea in origine fosse questa. In caso contrario, spero che l\u2019autore segua il mio consiglio.FinalFabbiX:\u201cGuerre e distruzione\u201d \u00e8 un corto che riprende il genere a esplorazione libera, fonte di sperimentazione fin da tempi di \u201cFia\u2019za e il venditore di tappeti\u201d. L\u2019autore ha provato a evolvere il genere affiancando ai paragrafi liberi una parte di gioco strutturata, con regolamento e paragrafi riservati alle meccaniche. L\u2019esperimento sulla parte game, a mio parere, \u00e8 riuscito solo in parte. Il corto in s\u00e9, per\u00f2, mi \u00e8 piaciuto molto, anche se temo che non verr\u00e0 molto apprezzato dalla community.L\u2019autore misterioso, a mio parere, non \u00e8 infatti stato in grado di \u201cvendere\u201d la propria opera nelle 2 pagine introduttive. In un concorso in cui partecipano quasi 30 racconti, \u00e8 un errore che si paga caro. Molti utenti si sono fatti ingannare dallo stile a tratti demenziale del corto e hanno valutato la sola parte game senza rendersi conto di quello che il corto vuole veicolare davvero.La parte importante dell\u2019opera sono, infatti, i paragrafi 3-37 in cui vengono descritti i due popoli.Inizialmente, sembrano semplici siparietti per intrattenere, ma se non si desiste pian piano ci si rende conto dell\u2019esistenza di una trama di fondo nascosta. Ed \u00e8 fra le trame pi\u00f9 angoscianti presentate quest\u2019anno.La storia narrata non \u00e8 demenziale come l\u2019autore vuole farci credere inizialmente, ma cupa e fatalista. \u00c8 la storia di un popolo che viene esiliato per motivi politici ed \u00e8 costretto a vivere in condizioni disumane, che muore soffrendo atrocemente per la mancanza di cibo, per le radiazioni o per il sopraggiungere della pazzia, che si \u00e8 autoconvinto di aver scelto di combattere e che, se non interveniamo, \u00e8 destinato a perdere (il raggio rigenerante fornisce un vantaggio decisivo nella battaglia) e l\u2019unico modo che abbiamo per intervenire \u00e8 compiendo un genocidio.Ho apprezzato molto l\u2019idea di farci giocare nei panni di un Dio della Distruzione (idea immagino mutuata dal mondo anime, visto che ultimamente molte opere, incluso Dragonball Super, l\u2019hanno trattata): \u00e8 originale per il concorso e l\u2019introduzione riesce a trasmetterla con sintesi e chiarezza.Ci\u00f2 che convince poco \u00e8 il regolamento: l\u2019autore non \u00e8 riuscito a risolvere i limiti del sistema di gioco da lui inventato e il risultato finale non funziona.- per come viene descritto il sistema dei danni, sembra che vadano effettuati calcoli spaventosamente macchinosi e solo chi ha un occhio allenato si rende conto che non \u00e8 cos\u00ec. Ad esempio, tutte le potenze (tranne, per qualche ragione ignota, quella del colpo Glaciazione=10) sono state scelte come multiple di quattro, in modo che i danni risultino sempre numeri interi.- una volta effettuati i calcoli, ci si rende in fretta conto che c\u2019\u00e8 sempre un attacco pi\u00f9 conveniente in base alla strategia che vogliamo effettuare. Avrei gradito pi\u00f9 elementi come il colpo Glaciazione, che riescono a cambiare le carte in tavola.- alcuni pianeti risultano danneggiabili solo da un piccolo sottoinsieme di attacchi, rendendo gli altri colpi inutili in questi scontri (per esempio questo avviene con i pianeti gassosi)- il sistema di danni viene introdotto nelle prime pagine, ma acquista senso solo successivamente con l\u2019appendice visto che la prima partita non fa uso di buona parte del regolamento- intervenire ogni turno, per via dei pochi punti stress a nostra disposizione, non \u00e8 una scelta che il corto ci spinge a fare logicamente. \u00c8 molto pi\u00f9 conveniente aspettare,- gli eventi aleatori, pur avendo una giustificazione di trama, aiutano a rompere la monotonia del gioco, ma in alcuni casi hanno un peso eccessivo, togliendo ulteriore importanza alle scelte del giocatore"
    ],
    [
        "153561",
        "Periodonikes",
        "Due (mondi di) parole sul corto: Un bel giochino. Ho trovato sfidante riuscire nell'intento di distruggere un pianeta, soprattutto se abitato da quei maledetti Barocki! Gli extra finali sono una chicca che ne aumenta ancora di pi\u00f9 la rigiocabilit\u00e0! Gli intermezzi di approfondimento sulle razze sono un tocco di flavour che rende la partita pi\u00f9 godibile, anche se sono slegati dalla meccanicaLa prima cosa bella: Ho apprezzato davvero tanto come il corto sia rigiocabile all'infinito in un modo coerente con la trama, con tanto di achievement e power-up.Un pelo nell'uovo: Un peccato che tutti quei paragrafi flavour non abbiano un effettivo riscontro sul gameplay o su un potenziale avanzamento della storia, cosa che \u00e8 stata fatta, ad esempio, dal finale al par.38.Mi ricorder\u00f2 questo corto per\u2026 la voglia di provare tutti i powerup e le combinazioni di pianeti!"
    ],
    [
        "153573",
        "Adriano",
        "Visto che ci sono, scrivo qualche riga sui miei tre corti, a cominciare da questo.Il corto \u00e8 stato scritto in circa due giorni, e tre giorni prima della scadenza.L'atmosfera di fondo voleva essere goliardica e fuori da ogni logica reale, perch\u00e8 ogni tanto un po' di illogico sfogo lo abbiamo tutti. Questo voleva essere solo un contenuto per uscire un po' fuori dal concetto-trama, perch\u00e8 non necessariamente serve una trama per descrivere un'azione.Per i due popoli, ho attinto ad eventi vissuti e li ho modificati all'occorrenza adattandoli all'antefatto. Diciamo che mentre lo scrivevo ho portato la mia attenzione per la quasi totalit\u00e0 a creare qualcosa di diverso dal solito, non me ne sono fregato molto del possibile voto che avrei preso, volevo uscire un po' dall'ordinario e creare qualcosa di mai visto e giocato, sia dal punto di vista della struttura, sia dal punto di vista degli aspetti ludici (giocando un po' con la geologia e con la scienza in generale, idea che secondo me \u00e8 tutt'ora inesplorata nell'ambito di librogame, e tanto mi \u00e8 bastato per scriverlo).Grazie a chi l'ha letto, giocato e votato."
    ],
    [
        "153589",
        "GGigassi",
        "Adriano ha scritto:Per i due popoli, ho attinto ad eventi vissuti e li ho modificati all'occorrenza adattandoli all'antefatto.Insomma, meglio non farti incazzare.Ok, quindi non c'era nessun intento impegnato/antimilitarista, in effetti mi era venuto il dubbio."
    ]
]