[
    [
        "152272",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:17 - In/Out)Ultima modifica di:AdrianoMar-23-21 17:18:46"
    ],
    [
        "152329",
        "GGigassi",
        "SpoilerMa il finale \u00e8 un loop, cio\u00e8 bisogna ricominciare?"
    ],
    [
        "152330",
        "FinalFabbiX",
        "GGigassi ha scritto:SpoilerMa il finale \u00e8 un loop, cio\u00e8 bisogna ricominciare?S\u00ec. (almeno, questo \u00e8 quello che si evince mappando il corto)"
    ],
    [
        "152331",
        "GGigassi",
        "Spoilersenza un epilogo?"
    ],
    [
        "152332",
        "FinalFabbiX",
        "GGigassi ha scritto:Spoilersenza un epilogo?Premessa: ho una considerazione da fare su questo corto, ma mi mordo la lingua per qualche giorno per darvi la possibilit\u00e0 di farvi un'idea senza essere condizionati.Ti dico come l'ho interpretato io:Spoilersecondo me il corto vuole dire che la depressione \u00e8 una patologia da cui non c'\u00e8 un vero e proprio epilogo, ma che va combattuta giorno per giorno senza mai abbassare la guardia, scelta dopo scelta, piccolo gesto dopo piccolo gesto.da questo punto di vista il corto \u00e8 molto coraggioso."
    ],
    [
        "152333",
        "GGigassi",
        "quindi la funzione narrativa ha una funzione fatica, per dirla con Roland Barthes. Cio\u00e8 la storia (qui la meccanica) crea un messaggio, un ulteriore significato stratificato.Devo digerirlo un po'."
    ],
    [
        "152479",
        "Flay4Fight",
        "Stasera mi addentro tra le pagine di questo Corto. Sbirciando un p\u00f3 mi \u00e8 sembrato abbastanza fuori dagli schemi e questo ci piace assai... bella anche la scheda. Letto il \"disclaimer\" all'inizio: prevedo un Corto bello tosto."
    ],
    [
        "152483",
        "Zakimos",
        "Ho letto lo spoiler di Final ed effettivamente la \"conclusione\" del corto, che all'inizio mi aveva lasciato perplesso, acquisisce molta pi\u00f9 profondit\u00e0."
    ],
    [
        "152492",
        "Flay4Fight",
        "Ho letto e giocato anche questo Corto e devo dire che mi \u00e8 piaciuto. In passato avevo gi\u00e0 provato un esperimento ludico simile (un gioco in Twine). Come detto l'autore ha presentato un Corto coraggioso, definendo IN e OUT come due mondi facenti parte di un'unica realt\u00e0: il\u00a0 mondo esterno e quello tra le quattro mura che per molti in questo periodaccio \u00e8 diventato davvero una sorta di \"gabbia dorata\", come giustamente definito nel Corto stesso.Molto bella la scheda a inizio Corto e ingegnoso il sistema alla \"forbice carta sasso\" degli umori, anche se non ho ben capito in che modo viene sfruttato durante il gioco. Si pu\u00f2 cambiare l'umore quando indicato nel testo (un paio di volte se non sbaglio, per variare le conseguenze ad alcune conversazioni). Per il resto l'umore \u00e8 condizionato dai paragrafi in cui si decide quale tipo di elemento vogliamo consultare nel nostro smartphone (notifica, notizia, vocale).Mi incuriosisce anche il nome del protagonista che se non sbaglio \u00e8 giapponese..? Mi piacerebbe sapere se \u00e8 inventato oppure \u00e8 un riferimento.\u00c8 un bel corto sicuramente riflessivo. Non il top al momento tra quelli che ho letto, ma nemmeno da sottovalutare."
    ],
    [
        "152501",
        "FinalFabbiX",
        "Flay4Fight ha scritto:Mi incuriosisce anche il nome del protagonista che se non sbaglio \u00e8 giapponese..? Mi piacerebbe sapere se \u00e8 inventato oppure \u00e8 un riferimento.Risposta:L'autore misterioso ha scritto:(Mamoru): il nome non \u00e8 scelto a caso ma in base all'etimologia del nome in giapponese."
    ],
    [
        "152505",
        "Flay4Fight",
        "FinalFabbiX ha scritto:Flay4Fight ha scritto:Mi incuriosisce anche il nome del protagonista che se non sbaglio \u00e8 giapponese..? Mi piacerebbe sapere se \u00e8 inventato oppure \u00e8 un riferimento.Risposta:L'autore misterioso ha scritto:(Mamoru): il nome non \u00e8 scelto a caso ma in base all'etimologia del nome in giapponese.Buono a sapersigrazie!"
    ],
    [
        "152625",
        "FinalFabbiX",
        "Ora che \u00e8 passato un po' di tempo, vi dico la mia su \"InOut\".Mi sono piaciute molto alcune trovate del corto, ma non posso fare a meno di notare le grandi similitudini che ci sono fra questo racconto e il videogioco Omori (che \u00e8 diventato famoso in Italia a fine dicembre 2020).- ovviamente, ci saranno micro spoiler di Omori in questo commento -Le similitudini sono tante: entrambe le opere parlano di un ragazzo depresso, entrambe hanno il protagonista con nome giapponese, in entrambe si parte dalla casa e si esce a fare commissioni.Anche il sistema delle emozioni \u00e8 identico:A onor del vero la trama del videogioco prende una piega diversa: il protagonista si ritrova a vivere fra due mondi, di giorno sta a casa o va a fare commissioni, mentre di notte sogna un mondo fantastico in cui tutti sono felici e gli vogliono bene e succedono eventi fantasiosi (e a volte anche inquietanti).Io non credo che ci sia alcuna \"malizia\" da parte dell'autore, e anzi credo che questi elementi volessero essere delle simpatiche citazioni. Per\u00f2 le cose in comune sono davvero tante e, come ho detto, il videogioco \u00e8 veramente recente.Non so, ho pensato che fosse giusto farvelo sapere visto che magari non tutti sono amanti di questo tipo di\u00a0 videogiochi."
    ],
    [
        "152629",
        "GGigassi",
        "Beh, tutti ci ispiriamo a qualcosa; certo, se anche la struttura \u00e8 la stessa forse c'\u00e8 pi\u00f9 di una semplice \"ispirazione\" ma in fondo questo \u00e8 un altro \"medium\".Certo che... videogiochi su ragazzini depressi... brrrA una prima ricognizione Google mi d\u00e0 che \"Mamoru\" significa \"Protettore\", ma non vedo il nesso con il Corto."
    ],
    [
        "152631",
        "FinalFabbiX",
        "GGigassi ha scritto:Beh, tutti ci ispiriamo a qualcosasacrosanto, e ci mancherebbe altro. sicuramente negli anni abbiamo avuto molti corti che si ispirano ad altre opere trasponendole al medium librogame (anche se dai giochi molto narrativi il salto non \u00e8 cos\u00ec grande).La cosa che potrebbe far storcere un po' il naso \u00e8 che, di solito, sono ispirazioni palesi (e di cui tutti sono a conoscenza, come ad esempio la luna degli assassini che era ispirato ad Assasin's Creed), mentre qui non \u00e8 cos\u00ec. Potenzialmente, se non fossi intervenuto io, nessun altro sul forum lo avrebbe notato. Ma ripeto, secondo me non c'\u00e8 alcun tipo di malizia nell'autore, probabilmente non ci ha neanche pensato.C'\u00e8 anche il fatto che, alla luce del parallelismo, alcune cose acquistano significato: le \"emozioni superefficaci\" in Omori sono molto pi\u00f9 giustificate che qui."
    ],
    [
        "152632",
        "djmayhem",
        "Non conosco il videogame ma quando ho letto il corto ho capito che si riferiva al disturbo depressivo che sta spopolando tra molti giovani in Giappone e anche in occidente, che prende il nome di hikikomori, cui immagino anche il videogame trae spunto.\u00c8 un problema profondo perch\u00e9 questi ragazzi si isolano dal resto del mondo, non escono dalla propria stanza, l'unico contatto col mondo esterno \u00e8 solo il PC. Alcuni se escono lo fanno di notte.Per cui non \u00e8 detto che l'autore si sia per forza ispirato al gioco ma probabilmente dalla stessa fonte, ovvero gli hikikomori che, a tutti gli effetti, vivono in un mondo a parte.https://it.wikipedia.org/wiki/Hikikomori"
    ],
    [
        "152639",
        "FinalFabbiX",
        "Risposta dell'autore:L'autore misterioso ha scritto:Riguardo al discorso su Omori, non c'\u00e8 da parte mia alcuna malizia. Sicuramente \u00e8 un opera che mi ha toccato nel profondo e che ho scoperto durante i mesi della stesura del corto. Onestamente non pensavo che trarre ispirazione da altri media fosse un problema, mi scuso nel caso lo fosse. La mia era volont\u00e0 di raccontare qualcosa di intimista, la mia visione del mondo e nient'altro. Non mi sento di aver nascosto nulla perch\u00e9 semplicemente non pensavo di poterne parlare finch\u00e9 le votazioni sono aperte, ma se mi \u00e8 permesso mi farebbe piacere analizzare fonti ed influenze."
    ],
    [
        "152640",
        "FinalFabbiX",
        "djmayhem ha scritto:Per cui non \u00e8 detto che l'autore si sia per forza ispirato al gioco ma probabilmente dalla stessa fonteL'autore misterioso ha scritto:opera che mi ha toccato nel profondo e che ho scoperto durante i mesi della stesura del cortoTi\u00e9Comunque, ci tengo a ribadire quanto detto sopra:FinalFabbiX ha scritto:Ma ripeto, secondo me non c'\u00e8 alcun tipo di malizia nell'autore, probabilmente non ci ha neanche pensato."
    ],
    [
        "152774",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):17 InOut: Racconto ambivalente. Geniale per l\u2019ambientazione, la capacit\u00e0 di sfruttare con un\u2019inventiva fuori dal comune il tema di fondo del doppio mondo, la sensazione di angoscia e loop che la storia trasmette. Andando per\u00f2 a scavare ci si accorge che manca qualcosa: in molti casi pochissimo, veramente un\u2019inezia per arrivare a essere un capolavoro.PRO1)\u00a0 \u00a0 Lo sfruttamento della tematica del doppio mondo \u00e8 forse il migliore di tutto il concorso. Non serve scomodare universi paralleli, mostri, regni fantastici, salti nell\u2019aldil\u00e0. Il doppio mondo \u00e8 quello che stiamo vivendo in questi mesi, dall\u2019inizio della pandemia. Che in certi periodi ci ha diviso tra chi \u00e8 rimasto chiuso in casa, con angoscia e paura e di uscire, e chi ha sfidato ogni raccomandazione alla prudenza. Per chi ha accusato il peso della clausura forzata pi\u00f9 degli altri, riuscire a rimettere i piedi fuori dalle mura domestiche \u00e8 stata un\u2019autentica impresa. Come se si dovesse partire per varcare una linea invalicabile e raggiungere un altro universo. Perfetta la resa da parte dell\u2019autore dei quelle sensazioni di angoscia estrema; geniale, lo ripeto, l\u2019idea di strutturare in questo modo il multiverso.2)\u00a0 \u00a0 Mi \u00e8 piaciuto molto l\u2019idea di non spiegare il regolamento all\u2019inizio, ma renderlo evidente man mano che l\u2019avventura progredisce. Qualche piccola imperfezione in tal senso c\u2019\u00e8, perch\u00e9 non tutto risulta chiaro a una prima lettura (per esempio il discorso del calmo che batte cupo, cupo irritato ecc., non se ne colgono tutte le implicazioni se non dopo aver rigiocato pi\u00f9 volte). Probabilmente l\u2019autore deve affinare un po\u2019 la tecnica, ma l\u2019idea \u00e8 molto buona, e l\u2019ha sviluppato tutto sommato bene. Anche perch\u00e9 \u00e8 riuscito a creare un sistema regolamentare non banale o troppo lineare, ma allo stesso tempo neanche eccessivamente complesso.3)\u00a0 \u00a0 Il racconto racchiude componenti strategiche. Non ce ne si accorge subito, ma se l\u2019obiettivo \u00e8 ricostruire la propria autostima, bisogna agire usando il cervello e cogliendo le imbeccate che il regolamento ti da. Perch\u00e9 \u00e8 facile perderla, e non cos\u00ec facile guadagnarla. Un approccio simile aggiunge profondit\u00e0 al lavoro, e lo rende anche pi\u00f9 interessante da sviscerare e pi\u00f9 accattivante sotto il punto di vista ludico.CONTRO1)\u00a0 \u00a0 La struttura ripetitiva alla lunga annoia. Anche perch\u00e9, per arrivare a fare il pieno di autostima (obiettivo che peraltro si deduce, ma che non \u00e8 mai indicato chiaramente) e concludere l\u2019avventura, bisogner\u00e0 ripetere la giornata pi\u00f9 volte. E anche se strategicamente ci comportiamo nel migliore dei modi, molte variabili sono affidate al caso, e il rischio di metterci moltissimo per arrivare fino in fondo \u00e8 concreto. Certo, una scelta simile aumenta la longevit\u00e0 potenziale, ma appesantisce anche il racconto. Alla lunga pu\u00f2 anche trasmettere la sensazione di trovarsi incastrati in un loop senza fine e senza via di uscita: percezione angosciante che qualcuno potrebbe trovare anche adeguata al tema dell\u2019opera (e quindi considerarla come un pregio).2)\u00a0 \u00a0 Il fatto che, in ogni sortita al supermercato, se i dadi decidono in un determinato modo, possiamo incontrare anche tre volte di seguito la stessa persona mi \u00e8 sembrato un errore. \u00c8 vero che probabilmente l\u2019autore ha inserito questa possibile evoluzione per rendere pi\u00f9 complessa la gestione strategica degli umori, ma \u00e8 anche vero che un espediente simile \u00e8 abbastanza primitivo. Avrei preferito una differenziazione, anche determinata dalla semplice indicazione che non si pu\u00f2 incontrare pi\u00f9 di una volta al giorno la stessa persona. Gestire l\u2019andamento del corto sarebbe diventato pi\u00f9 facile, ma la cosa sarebbe stata positiva perch\u00e9 cos\u00ec com\u2019\u00e8 rischia di diventare troppo lungo e noioso, qualora l\u2019alea non ci desse una mano.3)\u00a0 \u00a0 Avrei aggiunto un epilogo. Raggiunto il pieno di autostima, un paragrafo finale che ci desse il senso di aver compiuto il nostro percorso e concludesse il racconto. L\u2019autore non l\u2019ha fatto, resta da capire se c\u2019\u00e8 un motivo dietro questa scelta (per esempio aumentare la sensazione di prigionia che permea il racconto fino alle estreme conseguenze), oppure se sia stata dettata da motivi contingenti (mancanza di spazio per esempio). Sia come sia, una risoluzione simile non mi \u00e8 piaciuta, e avrei preferito ci fosse un paragrafo finale.GLOBALE: Il Racconto che mi mette pi\u00f9 in difficolt\u00e0 dell\u2019intero lotto. Racchiude in s\u00e9 pregi e difetti cos\u00ec divergenti che, a seconda del momento, mi sembra un capolavoro o un corto poco pi\u00f9 che \u201cnormale\u201d. Complessivamente, dopo averlo lasciato decantare un po\u2019, devo ammettere che i lati buoni sono preponderanti, e che mi ha lasciato sensazioni positive. Inoltre, non posso non considerare l\u2019assoluto colpo di genio che ha avuto l\u2019autore sul tema del doppio mondo. Lo premio quindi con un voto alto, riservandomi di modificarlo se dovessi sentirne l\u2019esigenza, prima della fine del concorso."
    ],
    [
        "152857",
        "sancio",
        "RECENSIONEQuesto corto inserisce il tema in un profondo aspetto psicologico assai moderno. Colpisce subito la scheda personaggio molto bella e curata e di pari passo sembra procedere un regolamento articolato su diverse caratteristiche ma facilmente amministrabili. Il problema che emerge dopo poca fruizione \u00e8 che le meccaniche di gioco non sono sufficientemente implementate col racconto, anzi quasi per niente. Non si capisce quasi mai cosa succeda alle variazioni delle suddette, o a cosa servano. Un vero peccato perch\u00e9 l'autore dimostra di avere uno stile e capacit\u00e0 di scrittura ottime, che rendono benissimo il malessere e le sensazioni del protagonista. Altra pecca, forse data dall' inesperienza, la trovo nell'economia dell'opera: lo spazio mal sfruttato sprecando avvisi inutili come il disclaimer iniziale, o ancora peggio in paragrafi ridondanti come i 13-14 o 23-24 che con pi\u00f9 furbizia dovevano essere accorpati. Inoltre \u00e8 possibile rifare pi\u00f9 volte gli stessi incontri e non so se sia voluto, ma manca un epilogo.Al netto di tutto una piacevole esperienza che con un regolamento ben implementato e un uso pi\u00f9 furbo dei paragrafi, poteva essere un piccolo capolavoro."
    ],
    [
        "152984",
        "F.A.S.",
        "In questo racconto psicologico il protagonista soffre di agorafobia e dobbiamo aiutarlo ad uscire di casa. Tra notifiche, notizie e vocali che modificano l\u2019umore del protagonista, il regolamento \u00e8 anche fin troppo leggero perch\u00e9 non dice esplicitamente che abbiamo come obiettivo finale aumentare l\u2019autostima del protagonista. Il racconto si svolge in un cerchio infinito di incontri al supermercato, pi\u00f9 o meno irritanti a seconda dell\u2019umore del momento, e mi viene da pensare che l\u2019autore non ha preso in considerazione i supermercati aperti anche la notte per evitare situazioni sociali deprimenti e, solo per comodit\u00e0 ideativa, li ha ignorati per evitare di perdere una buona parte della narrazione. Questa forzatura del racconto poi trova una conferma nella mancanza di un epilogo vero e proprio di cui ho sentito la mancanza. Considerato il regolamento la longevit\u00e0 potrebbe essere elevata, ma considerata la ripetitivit\u00e0 degli incontri ho perso interesse abbastanza rapidamente."
    ],
    [
        "153005",
        "Zakimos",
        "Un corto sorprendente che sfida i limiti del formato librogame; ma stavolta, a differenza di altre opere in concorso che hanno seguito la stessa strada, la sfida a mio avviso riesce, perch\u00e9 la sperimentazione si muove egregiamente dentro alle pagine di una storia a bivi, senza soffrire troppo il fatto di essere su carta.Il tema scelto \u00e8 di enorme fascino, l'esecuzione egregia nella storia - sulla parte gameplay invece avanzo delle perplessit\u00e0, non sulla struttura, che funziona, quanto nel modo in cui \u00e8 spiegata. Che significa cancellare un'Autostima detto all'inizio, quando non si ha spuntato nessuna casella? Lo si pu\u00f2 fare? Non lo si pu\u00f2 fare? Apprezzo i librogame che spiegano le regole man mano, in una sorta di tutorial, ma in questo caso l'autore \u00e8 stato fin troppo criptico e la godibilit\u00e0 del corto ne risente.Come in Fuori Concorso e in Superfire Profighter abbiamo un ciclo di paragrafi che si ripetono, con variet\u00e0 data dai dadi che introducono eventi casuali. Superati i primi tre giorni, di cui uno passato a letto, ho interrotto la lettura con estrema soddisfazione (bellissimo il twist finale delle marche), pur avendo incontrato pi\u00f9 volte la stessa persona. Immagino che puntando a riempire l'Autostima la ripetitivit\u00e0 diventi davvero eccessiva, ma per fortuna non ho sentito l'obbligo di farlo.L'autore ha dimostrato di avere esperienza con il medium, o forse un grande talento. Posso solo consigliargli di curare maggiormente la spiegazione degli elementi di gioco, ma lo invito a proseguire su questa strada. Il mio voto, se votassi, non sarebbe influenzato dal fatto che questo corto ricrea l'esperienza di un videogioco; sarei un ipocrita a farlo, visto che \u00e8 una mia personale fissa (come si scoprir\u00e0 quando verr\u00e0 annunciato il mio prossimo libro) ricreare su carta le esperienze videoludiche, in una sorta di demaking estremo."
    ],
    [
        "153157",
        "Aloona",
        "L'autore misterioso ha scritto:Riguardo al discorso su Omori, non c'\u00e8 da parte mia alcuna malizia. Sicuramente \u00e8 un opera che mi ha toccato nel profondo e che ho scoperto durante i mesi della stesura del corto. Onestamente non pensavo che trarre ispirazione da altri media fosse un problema, mi scuso nel caso lo fosse. La mia era volont\u00e0 di raccontare qualcosa di intimista, la mia visione del mondo e nient'altro. Non mi sento di aver nascosto nulla perch\u00e9 semplicemente non pensavo di poterne parlare finch\u00e9 le votazioni sono aperte, ma se mi \u00e8 permesso mi farebbe piacere analizzare fonti ed influenze.Mi permetto di dire la mia su questo punto: non ci sono problemi nel citare altre fonti, infatti: \u00e8 stato fatto sia in passato che in questa edizione e gli omaggi sono sempre ben graditi. Il problema \u00e8 che quando un'opera \u00e8 tanto palesemente simile ad un'altra, recente per di pi\u00f9, non \u00e8 obbligatorio ma \u00e8 \"fair play\" lasciare un'attribuzione, per non penalizzare altri che facendolo si tolgano punti al fattore \"originalit\u00e0 dell'idea\"; un fattore che pesa moltissimo. Basta guardare le recensioni in facebook per accorgersi che la maggior parte dell'entusiasmo si \u00e8 concentrata l\u00ec. Personalmente, non conoscevo il gioco finch\u00e9 qualcuno non me l'ha fatto notare ed ero tra quelli che se ne sarebbero fatti condizionare di pi\u00f9, considerato che la tematica mi tocca personalmente. Stessa cosa, avrei valutato molto diversamente lo sviluppo e le dinamiche, anche se nella fonte di ispirazione esiste un vero e proprio mondo onirico, mentre qui siamo nell'ambito del dentro e fuori \"casa/pensiero\".Non \u00e8 un rimprovero, sono sicura anch'io che non ci sia malizia, ma una richiesta di farci attenzione per il futuro."
    ],
    [
        "153182",
        "Anima di Lupo",
        "Un bel Corto, non c'\u00e8 che dire. Forse si poteva osare di pi\u00f9 e calcare la mano sugli aspetti ancora pi\u00f9 tristi della depressione ma l\u00ec dipende dalla sensibilit\u00e0 dell'autore. Lo stile \u00e8 molto semplice, quasi acerbo in certi tratti, e ci sono diversi refusi ma l'argomento inedito attira comunque verso una lettura approfondita. La mancanza di un vero e proprio finale non mi ha infastidito, anzi, ho trovato una certa coerenza nel \"finale aperto\" che continua giorno dopo giorno. In fin dei conti la depressione \u00e8 una malattia e come tale andrebbe affrontata e curata, a volte invece la si confonde con la fatica che abbiamo tutti, con la poca voglia di fare le cose, con l'apatia.La giocabilit\u00e0 \u00e8 buona anche se c'\u00e8 un po' troppa confusione con le crocette, a volte non si capisce se ne devi mettere una o due, altre volte non si capisce quale \"spunta\" mettere, altra volte non si capisce se devi mettere o togliere. Credo si sia un p\u00f2 incartato con i termini spunta/spuntare. Ma non era pi\u00f9 semplice scrivere semplicemente metti la X/togli la X? A volte certi autori mi fanno pensare da quanto si vanno a complicare inutilmente la vita! Pure la scheda iniziale l'ho trovata un po' confusionaria, anche se carina nello stile. In generale quindi, per quanto riguarda il regolamento, si poteva essere molto pi\u00f9 chiari, secondo me.Nel complesso, un buon Corto che per\u00f2 poteva essere curato meglio.Per finire, spezzo una lancia a favore del povero autore tirato in ballo per il discorso dell'ispirazione. Ma uno l'ispirazione la prende un po' da dove cavolo vuole o no? E non deve assolutamente giustificarsi. TUTTI gli autori sono ispirati, non facciamo i furbi. Il fatto che il videogioco sia recente non importa nulla. Io mi sono ispirato anche al Signore degli Anelli per Il Senza Piet\u00e0 (l'ho scritto sul forum), che \u00e8 coperto da copyright. Aver voluto sottolineare questa cosa (tra l'altro non fatta per altri Corti!) sembra fatto apposta per minare l'intelligenza e la fantasia dell'autore. \u00c8 inutile poi scrivere subito dopo che non c'era malizia, non andava proprio detto. Cio\u00e8, prima si fa un'insinuazione e poi si dice che non c'\u00e8 malizia... Ma non era meglio non fare proprio l'insinuazione?Credo che Final, tu abbia fatto uno scivolone (in buona fede ovviamente). Nel caso fossi invece tu l'autore, avresti potuto aspettare la fine del Concorso per dare spiegazioni.Voto inviato ad Adriano."
    ],
    [
        "153227",
        "Pirata delle Alpi",
        "RECENSIONEQuesto corto \u00e8 forse il mio preferito mentre sto scrivendo le recensioni.Scrivere un racconto-game sulla scottante attualit\u00e0 dell'epidemia di COVID-19 (o \"Covidd\u00ec\" per alcuni) \u00e8 coraggioso. Ma addirittura descrivere lo stato d'animo di una persona durante il lockdown dell'ultima primavera \u00e8 forte.Autore misterioso (dai che ti ho beccato!), non so come hai vissuto il lockdown e la prima fase dellepidemia, ma spero che il tuo quotidiano non assomigliava a quello del tuo Protagonista! Hai trascritto benissimo il senso di apatia e di rabbia di molti, senza parlare del bombardamento di notizie confuse e dello stratto di civilt\u00e0 che \u00e8 saltato per molti di noi durante il confinamento: le reazioni del tuo Protagonista, i suoi pensieri a secondo del suo umore mi sono sembrate molto reali. Quindi, una bella narrazione.Bene la scheda, gli stati d'animo e i paragrafi da sbloccare a secondo dei prodotti comprati.L'unica cosa che non mi \u00e8 piaciuta \u00e8 che questo corto \u00e8 un loop: c'\u00e8 un'inizio, ma non una fine, come se tutto fosse un eterno ricominciare. Forse \u00e8 voluto (s\u00ec, \u00e8 vero che tutte le giornate si somigliavano...), ma questo mi ha lasciato un po' perplesso.Quindi, un buon corto che avr\u00e0 un bel voto.Voto inviato a Adriano"
    ],
    [
        "153250",
        "GGigassi",
        "Il soggetto \u00e8 decisamente originale (pur nei limiti evidenziati da FinalFabbiX) ma siamo decisamente fuori tema visto che i due mondi sono semplicemente lo stesso e la distinzione c\u2019\u00e8, se c\u2019\u00e8, solo nella percezione del protagonista. Come nel caso deLa Deviazionetrovo poco funzionale al suo godimento dichiarare sin dall\u2019inizio lo scopo dell\u2019opera o meglio, in questo caso, i margini entro cui si muover\u00e0, e quindi mettere sull\u2019attenti il lettore pi\u00f9 sensibile. Questo gridare \u201cal lupo al lupo\u201d crea delle aspettative nel lettore, mentre io preferisco lo shock value di qualcosa che si scopre leggiocando.Anche l\u2019idea del loop non mi ha entusiasmato, ma capisco che possa servire da \u201cmorale\u201d alla storia. Oltre all\u2019idea di base, originale o riciclata che sia, sono buoni anche la scheda del personaggio, gli incontri che si possono fare, l\u2019idea dei paragrafi nascosti nelle etichette dei prodotti e lo stile di scrittura (ma ho notato qualche difettuccio che a una prima lettura mi era sfuggito, come uno spazio tra una parola e la virgola e la formulazione burocratica \u201ccausa la luce improvvisa\u201d invece di \u201ca causa della luce improvvisa\u201d).VIA! (VotoInviato adAdriano)"
    ],
    [
        "153345",
        "FinalFabbiX",
        "E si inizia con le ultime considerazioni. Qui l'autore non mi ha mandato risposte precise, ma una serie di considerazioni generali:L'autore misterioso ha scritto:-Per quanto mi sia ispirato ad Omori,come ho gi\u00e0 detto, ma anche ad altri videogame, onestamente visto che i temi trattati sono diversi, al massimo tangenti, e la meccanica di base da cui ho preso spunto ma sviluppato in altro modo rispetto ad Omori, \u00e8 il sasso-carta-forbici non pensavo di mancare di rispetto a nessuno o di sollevare tutto questo stupore. Onestamente non avevo neanche i caratteri da dedicare a nominare le fonti di ispirazione dopo averne gi\u00e0 sacrificati per indicare i temi trigger (cosa a cui tenevo molto perch\u00e9, a discapito di quello che pensa qualcuno, \u00e8 importante quando si tratta di temi del genere segnalarli in anticipo, non era l'effetto shock che cercavo ma la possibilit\u00e0 di calare il lettore in uno spazio mentale alieno e distorto).- Per lo stesso motivo ho operato una scelta di design non casuale non mettendo un epilogo. Non ci pu\u00f2 essere un epilogo per questa storia, ma solo il ciclo continuo di lotta giornaliera che evolve e cambia. Mettere un epilogo sarebbe stato un tradimento del messaggio di fondo. Capisco chi ne sente la mancanza e capisco che possa essere una scelta non condivisibile ma ci tenevo a dire che \u00e8 stato intenzionale.Ricordo a tutti gli autori che potete mandarmi eventuali considerazioni tramite pm, link:bit.ly/lglfabbix"
    ],
    [
        "153351",
        "giax",
        "FinalFabbiX ha scritto:Non ci pu\u00f2 essere un epilogo per questa storia, ma solo il ciclo continuo di lotta giornaliera che evolve e cambiaConcordo, ed \u00e8 la cosa che pi\u00f9 mi \u00e8 piaciuta di questo Corto."
    ],
    [
        "153364",
        "EGO",
        "Meh. Dal momento che non ho mai smesso di lavorare un giorno durante tutti i vari lockdown / zone rosse arancioni o gialle che fossero, devo dire che questo Corto non mi provoca nessun senso di condivisione o depressione, ma solo noia. E poi che vuol dire quel primo paragrafo introduttivo? Come faccio a valutare se \u00e8 il caso di leggere la storia, se non l\u2019ho ancora iniziata?? Questi \"trigger alert\" non sono necessari. Pensate se Cormack McCarthy o Stephen King scrivessero in apertura alle loro opere \"non leggete questo libro se siete sensibili a certe scene/temi\"...Il regolamento \u00e8 tutt\u2019altro che chiaro: lo si deve applicare prima di capirlo, e come hanno gi\u00e0 sottolineato altri, l\u2019applicazione non \u00e8 sempre perfetta. Bello il registro, per il resto la parte ludica scopre il fianco in pi\u00f9 punti, specialmente quel maledetto collega che proprio non voleva lasciarmi in pace durante la prima visita al supermercato. Ma poi dico, ogni giorno tutto quello che facciamo per migliorarci l\u2019autostima \u00e8 andare al supermercato? Ma non avevano espressamente detto di andarci il meno possibile, prendendo tutto il necessario ogni volta? Questo qui ci va per un latte e una pizza surgelata! (scherzo, ma anche no)Il fatto che non ci sia un epilogo, ma solo un eterno loop di viaggi al supermercato, potr\u00e0 anche essere potentemente simbolico e quel che vogliamo, ma in un librogame spuntare caselle non \u00e8 mai stato il massimo della realizzazione. Un po\u2019 triste anche il fatto che umiliando le altre persone si ottengano i massimi guadagni di autostima: insomma, mi rendo conto, per il depresso il mors tua vita mea pu\u00f2 essere una efficacissima (per quanto meschina) botta di vita, ma non fa altro che distaccarmi emotivamente ancor pi\u00f9 dall\u2019opera. Non fa proprio per me."
    ],
    [
        "153418",
        "Filippo",
        "Anche in questo caso un Corto particolare che affronta tematiche impegnative e purtroppo molto attuali.Presenta delle meccaniche articolate ma comunque semplici da seguire, la scheda del personaggio (interessante) purtroppo l'ho notata dopo in quanto vi sono delle scelte prima della stessa che me l'avevano fatta saltare.Nelle scelte purtroppo risulta essere molto ripetitivo oltre al \"non finale\", gi\u00e0 aggiungere un epilogo me lo avrebbe fatto apprezzare di pi\u00f9."
    ],
    [
        "153452",
        "Adriano",
        "Voti dei Giudici:Adriano:Ammetto che trovare il voto adatto per questo corto mi ha messo molto in difficolt\u00e0.L\u2019opera si presenta subito alla grande con una scheda del personaggio che ha subito attirato la mia attenzione per originalit\u00e0 e stile, e ammetto che anche l\u2019idea stessa del problema mentale del protagonista mi ha attirato fin da subito (cos\u00ec come il titolo), i problemi sono venuti fuori dopo al termine della prima partita.Ma andiamo con ordine:REGOLAMENTO: Ottima la scheda del personaggio, come dicevo, intrigante l\u2019introduzione che incuriosisce ancora di pi\u00f9 il lettore (soprattutto quando ci avvisa se valutare con attenzione se proseguire o meno, ci fa intendere un corto corposo, drammatico e serio in pi\u00f9 di un passaggio) e ben scritto il prologo.Ottimo poi l\u2019impianto del regolamento presentato nella scheda di gioco, con i tre stati (ed uno che batte l\u2019altro), i cambi di umore, la lista della spesa, l\u2019autostima... Insomma: grande inventiva, uno dei regolamenti con i parametri di gioco pi\u00f9 originali dell\u2019edizione.TRAMA: sebbene si affronti un problema abbastanza serio per le persone che ne sono affette, cercher\u00f2 di inquadrare la trama solo dal punto di vista del gioco che si affronta in queste pagine (anche se ce ne sarebbe da dire, soprattutto considerando che la sindrome di hikikomori affligge migliaia di ragazzi, con tutti i problemi psicologici reali conseguenti): ok i problemi, ok la difficolt\u00e0 di uscire (inizialmente mi ero molto immedesimato nella parte), ok tutto, ma alla fine gran parte della trama consiste nell\u2019incontrare persone e aprire Notifiche, Notizie o Vocali. Devo dire la verit\u00e0, l\u2019avevo immaginato molto diverso. Soprattutto l\u2019evolversi delle vicende non mi ha appassionato come l\u2019incipit, anzi ha smorzato molto del mio entusiasmo.\u00c8 vero che il protagonista \u00e8 affetto da un problema serio, e probabilmente l\u2019autore voleva proprio darci questa sensazione, ma in diversi frangenti mi sono trovato a non capire dove si volesse andare a parare. Ripeto, probabilmente l\u2019autore voleva proprio darci questa sensazione, ma \u00e8 stata una sensazione strana che ha messo molto in secondo piano la voglia di rileggerlo pi\u00f9 volte.STRUTTURA: A livello di struttura, nulla da eccepire. Solo non ho apprezzato il senso di loop eterno dovuto al fatto che manca una conclusione canonica: anche qui, forse l\u2019autore ha voluto dirci quanto ripetitiva e ciclica possa essere la giornata-tipo di qualcuno affetto da questa sindrome, per\u00f2 a maggior ragione un barlume di conclusione positiva ci sarebbe stata bene. Anche un semplice \u201cVado a fare terapia\u201d, avrebbe dato al lettore un senso di \u201csperanza\u201d di affrontare le difficolt\u00e0 con il giusto piglio, invece no: il protagonista si \u201caccartoccia\u201d su s\u00e9 stesso e per lui non c\u2019\u00e8 via d\u2019uscita. Se in altri corti una conclusione cupa (o una non-conclusione) ci pu\u00f2 anche star bene, qui avrei apprezzato tutto il contrario.PARTE LUDICA: il livello di sfida \u00e8 adeguato e non nascondo che, puramente da un punto di vista ludico, si \u00e8 portati a giocare altre partite per capire tutti i singoli aspetti di quest\u2019opera, ma nel mio caso la voglia di giocare \u00e8 rimasta davvero viva e pulsante fino a che non mi sono reso conto che davvero non c\u2019era uscita... A quel punto, ammetto che l\u2019andare a fare spesa o leggere vocali, notifiche o notizie ha perso parte della sua attrattiva iniziale.NARRAZIONE: tutto sommato l\u2019autore fa un bel lavoro, niente di eccezionale ma riesce a farti entrare nella parte quanto basta.Tirando le somme, un corto da cui mi aspettavo tantissimo, e che devo dire ricever\u00e0 da parte mia un buon voto, ma che nel suo sviluppo ha in parte infranto le ottime speranze che nutrivo nel giocarlo.Aloona:Corto che mi riesce difficile giudicare, per due buone ragioni: la prima, non posso, a differenza di altri, sperticarmi di lodi all\u2019originalit\u00e0, considerato che l\u2019idea non \u00e8 del tutto originale. N\u00e9 lo sono totalmente le meccaniche. e il fatto di non aver chiarito questo punto, purtroppo, influisce molto sul mio voto, non per qualche genere di \u201cpunizione\u201d, ma perch\u00e9 mi mette in difficolt\u00e0 soprattutto nel giudicare la rielaborazione personale del sistema su carta, non conoscendo a fondo la fonte di ispirazione. La seconda \u00e8 che non \u00e8 il genere di corto \u201csafe\u201d per me, ma per lo stesso motivo apprezzo moltissimo che qualcuno abbia il coraggio di trattare il tema, a prescindere se in via originale o riproposta. In alcuni passaggi ho faticato veramente a proseguire, ma soprattutto a scindere tra le capacit\u00e0 dell\u2019autore di trasmettermi certe sensazioni per mezzo di una buona scrittura e quella che solo sentir nominare alcune situazioni mi crea. Spero quindi che apprezzi il mio sforzo e non se ne abbia a male, in caso non gli renda giustizia. La scrittura \u00e8 asciutta e senza fronzoli, ma forse con la volont\u00e0 precisa di sottolineare il grigiore della depressione? Se \u00e8 cos\u00ec, in questo riesce piuttosto bene. La scheda \u00e8 graficamente carina e mi sembra funzioni bene per il genere di racconto; soprattutto la scelta di far spendere \u201cautostima\u201d, spesso anche per muovere un solo passo, non \u00e8 irrealistica in certi momenti della vita. Nel complesso, bravo comunque per l\u2019impegno e la voglia di far riflettere su uno dei mali del secolo anche in un genere di contest dove non sai mai se ci\u00f2 penalizzi o promuova.FinalFabbiX:Premessa doverosa: questo corto \u00e8 stato accompagnato da polemiche che dipendono da elementi esterni e che esulano dal contenuto del corto stesso (una fra tutte la presenza un po\u2019 invasiva di elementi dal videogioco Omori). Ci sar\u00e0 tempo di discuterne, se lo vorrete, al termine delle votazioni, ma in questa recensione non ne terr\u00f2 conto. Ci tengo per\u00f2 a precisare che se mi permetto di farlo a cuor leggero \u00e8 perch\u00e9 il corto, in ogni caso, \u00e8 fuori tema a prescindere.Ho apprezzato molto \u201cInOut\u201d. \u00c8 un corto che vuole parlare di un tema particolare e che riesce a farlo senza risultare banale. Non \u00e8 il primo corto ad affrontare la questione hikikomori/depressione all\u2019interno del concorso (ad esempio 2020 Speedball), ma \u00e8 il primo che lo fa dando un taglio crudo e realistico.L\u2019atmosfera che si respira all\u2019interno del corto \u00e8 di apatia e pura calma. Se inizialmente questo elemento non ha un significato immediato, diventa ben presto angosciante quando ci si rende conto di quello che comporta per il protagonista. L\u2019assenza di cambi repentini nella trama aiuta ad empatizzare con Momoru e a capire come per lui l\u2019uscita dalla depressione sia un percorso fatto da piccoli gesti quotidiani e non un\u2019illuminazione improvvisa.Nel corto non succede niente (o quasi) e questo rende ancora pi\u00f9 suggestiva l\u2019assenza del finale, per quanto non \u00e8 una scelta condivisibile e infatti in molti non l\u2019hanno apprezzata.A mio gusto personale, si sarebbe potuto cercare un piccolo compromesso: integrare il loop con l\u2019aggiunta di paragrafi speciali sbloccabili nel caso in cui l\u2019autostima del protagonista miglioriLa scrittura \u00e8 molto buona ed \u00e8 riuscita a coinvolgermi.Il tema \u00e8 reinterpretato in modo fantasioso e originale, anche se il risultato finale esce dai confini stabiliti dal bando: abbiamo infatti pi\u00f9 volte ripetuto che, per evitare di dare una connotazione troppo generica al significato di \u201cdue mondi\u201d, non avremmo accettato corti in cui i due mondi sono nella mente del protagonista (cio\u00e8 esattamente quello che avviene qui).Il sistema di gioco \u00e8 altalenante:- la scheda \u00e8 graficamente bellissima e i vari suggerimenti aiutano a comprendere le meccaniche del corto- alcuni punti del regolamento sono per\u00f2 espressi in maniera confusa, ad esempio le spunte di autostima vengono nominate molto prima che si capisca il loro uso (ci viene addirittura chiesto di toglierne una in un momento in cui potremmo averne zero)- il sistema di scontri \u00e8 insufficiente: alla prima lettura non si capisce com\u2019\u00e8 implementato, come funzionano i cambi di umore e quando dovrebbero servire. Una volta appreso il meccanismo, il resto diventa una noiosa applicazione meccanica degli stessi schemi. Questo \u00e8 un difetto molto grave, considerando che una porzione molto ampia del corto (quasi met\u00e0) viene impiegata a questo scopo- la sezione in cui facciamo la spesa, al contrario \u00e8 molto riuscita. Apprezzabile anche il giochino con le lettere, per quanto costituisca un ulteriore spreco dello spazio a disposizione"
    ],
    [
        "153557",
        "Periodonikes",
        "Due (mondi di) parole sul corto: Wow. Sono partito un po\u2019 titubante, non avevo molta voglia di leggere un corto sulla depressione. Poi ho visto la scheda: la parte game sembrava molto curato e cos\u00ec mi sono buttato. L\u2019ambientazione mi \u00e8 piaciuta: penso che descriva in maniera abbastanza inequivocabile che parli della quarantena, senza mai nominarla. L\u2019interattivit\u00e0 e l\u2019interazione sono davvero notevoli. Parlando di lato game, \u00e8 il corto che avrei sempre voluto scrivere.La prima cosa bella: Il messaggio di fondo. Da come era partito, ripeto, mi aspettavo un corto deprimente che mi buttava gi\u00f9. E invece ha un messaggio positivo sotto: quando sono tornato a casa la prima volta con latte e pizza e ho fatto il primo passo per migliorare la mia situazione mi sono quasi commosso. Cosa chiedere di pi\u00f9 da un libro?Un pelo nell\u2019uovo: Purtroppo mi \u00e8 mancato il finale. Il corto \u00e8 tutto imbastito alla perfezione, se non fosse che, una volta raggiunta la decima autostima, non succede niente. Questa cosa ha un po\u2019 interrotto l\u2019emozione che cresceva. Ho giocato il corto tutto d\u2019un fiato per raggiungere una catarsi, e il corto mi ha lasciato appeso.*Aggiunta post lettura dei commenti: Pare che la mancanza di finale sia voluta. Se \u00e8 questo il messaggio che voleva mandare l\u2019autore, chapeau. Per me il corto rasenta la perfezione.Mi ricorder\u00f2 questo corto per\u2026 le emozioni che mi ha trasmesso, grazie alla scrittura e al gioco."
    ]
]