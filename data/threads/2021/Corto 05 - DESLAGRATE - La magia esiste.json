[
    [
        "152258",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:05 - DESLAGRATE! - La magia esiste)Ultima modifica di:FinalFabbiXFeb-22-21 15:44:32"
    ],
    [
        "152290",
        "Flay4Fight",
        "Ciao a tutti :-) oggi mi appresto a leggere questo corto selezionato a caso tra tutti i 29 lavori.Vi far\u00f2 sapere.F."
    ],
    [
        "152315",
        "Flay4Fight",
        "Eccomi qua, dopo un'oretta buona spesa a leggere/giocare questo corto, posso dare gi\u00e0 un feedback.Si tratta di un corto che separa due 'tempi' in universi all'interno dei quali si muovono due personaggi 'figli della loro epoca': un cavaliere alle prese con un drago (e un mago) e una ragazza in fuga da una gang di coetanee bullette. Per arrivare alla fine del corto bisogna beccare il *punto di collisione leggendo sia la storia di Ludovica, sia quella di Ustolfo e intuendo il momento in cui le loro azioni/eventi possono in qualche modo unirsi (ad es suoni causati da uno e percepiti dall'altro) per dar seguito al racconto sbloccando nuovi rimandi. Una meccanica che ho trovato interessante e ben congegnata seppure in alcuni punti sembri davvero troppo poco intuitivo capire quale tra gli eventi descritti \u00e8 il collante. In particolare mi sono perso verso la fine e ho deciso di ricominciare da capo. Una volta capito il meccanismo per\u00f2 diventa pi\u00f9 fattibile 'cogliere' i vari punti di incontro nei paragrafi.Non mi sembra di aver trovato errori, il tutto scorre fino all'epilogo - a tratti poetico e decisamente appagante. Mi ha ricordato vagamente un film in cui una ragazza del medioevo entra in contatto con un ragazzo dei giorni nostri a causa di una rottura spazio-temporale (chiedo venia ma il titolo proprio non lo ricordo!)Bello. Mi riservo di farci ancora un paio di run visto che il tempo c'\u00e8 ;-)"
    ],
    [
        "152382",
        "GGigassi",
        "Non me ne voglia l\u2019autore (o gli autori) ma leggiocare questo Corto \u00e8 stato alquanto difficoltoso. Non perch\u00e9 sia scritto male o non venga spiegato bene quello che si deve fare, \u00e8 stato proprio faticoso mettere materialmente in pratica il meccanismo ideato dall\u2019autore (o dagli autori). Assemblare un ventilatore dell\u2019Ikrea \u00e8 molto, molto pi\u00f9 facile.Dunque: dobbiamo seguire una delle due storie e a un certo punto, in base agli indizi che troviamo, ricollegarci all\u2019altra. E via di seguito. Il meccanismo \u00e8 agevolato dal fatto che i vari nuclei narrativi sono dei loop, quindi prima o poi l\u2019incrocio giusto si trova. Un meccanismo geniale in teoria, ma che \u00e8 un po\u2019 difficile da mettere in pratica. Per rendere pi\u00f9 chiare le mie perplessit\u00e0 riporto la partita che ho cominciato. Ovviamente avevo gi\u00e0 dato un\u2019occhiata al Corto e ne avevo letto alcuni paragrafi, ma temendone la complessit\u00e0 ho preferito dedicarmici con calma al momento opportuno, cio\u00e8 una domenica piovosa.Allora, comincio come Ustolfo e dopo aver girato un po\u2019 decido di fermarmi all\u2019U48. Prendo quindi in mano Lodovica e dopo una perlustrazione in giro ignoro il gargoyle e provo a incrociare le storie all\u2019L89 (entrambi i paragrafi presentano una formula magica o quello che \u00e8). Solo che nella colonna della tabella di Lodovica l\u2019L89 non c\u2019\u00e8! Riprendo quindi il gioco, ma devo farlo dall\u2019inizio perch\u00e9 non mi ricordo che l\u2019ultimo paragrafo visitato era l\u2019L89. Per fortuna la struttura del Corto permette di riprendere la lettura da capo senza andare a tentoni, ma adesso sono consapevole che le tabelle non sono omnicomprensive e che far\u00f2 meglio a prendere nota anche del paragrafo in cui mi trovo al momento di decidere di tentare lo switch.Forse la scelta di limitare i numeri dei paragrafi da \u201cattivare\u201d (quelli incolonnati sulla sinistra delle tabelle, per capirci) \u00e8 dovuta ai limiti di formattazione imposti dal bando, ma credo che in questo caso sarebbe stato legittimo chiedere agli organizzatori una deroga, che poteva essere concessa per ottimi motivi: creare qualcosa di pi\u00f9 funzionale, magari con corpo 10 o 9 per fare stare pi\u00f9 numeri, e quindi opzioni, possibili. O magari non realizzare le tabelle come testo scritto (anche a costo di perdere i link) ma come file immagine, in modo da agevolarne la copiaicollatura se si gioca da pc.Ecco, appunto, la difficolt\u00e0 di giocare da computer: oltre al solito NotePad che mi apro, e che si \u00e8 rivelato molto utile come molte schede di gioco, uno dovrebbe anche copiare/incollare le tabelle, o ricavarne un\u2019immagine da screenshot.Insomma un lavoretto in pi\u00f9: anche questo mi fa pensare che per questo tipo di Corti (\u00e8 un discorso diverso, ma la memoria corre a quello steampunk con il robot e Maria Antonietta) il formato giusto non sia quello letterario, ma in questo caso magari un gioco da tavola con un tabellone su cui vedere i risultati combinatori di destinazione (molti di pi\u00f9 rispetto a quelli riportati qui, da cui anche senza volerlo si capisce quali sono i probabili checkpoint, solo 7) e delle carte separate con i testi dei paragrafi, in modo da avere sempre disponibili i contenuti senza dover scorrere il Corto ricordandosi dove si era arrivati.A un certo punto mi sono stancato di controllare 3 programmi aperti contemporaneamente (Corto, NotePad, screenshot) e ho deciso di riprendere la lettura pi\u00f9 avanti con gli appunti mentali sugli stacchi che mi sono preso nel frattempo. L\u2019errorometro non l\u2019ho nemmeno preso in considerazione. Di certo a questo Corto non manca l\u2019originalit\u00e0 n\u00e9 a livello di soggetto n\u00e9 a livello di regole. Certo, l\u2019uso dell\u2019italiano maccheronico brancaleonesco sembra una maniera per evitare errori di italiano!"
    ],
    [
        "152383",
        "EGO",
        "GGigassi, se hai avuto cos\u00ec tanti problemi con un Corto che non ha nemmeno un inventario, tanti auguri con altri Corti di quest\u2019anno!"
    ],
    [
        "152384",
        "GGigassi",
        "EGO ha scritto:GGigassi, se hai avuto cos\u00ec tanti problemi con un Corto che non ha nemmeno un inventario, tanti auguri con altri Corti di quest\u2019anno!"
    ],
    [
        "152443",
        "Periodonikes",
        "Finito, anche se con non poche difficolt\u00e0. Davvero divertente e originale, mi \u00e9 piaciuto!Ma secondo voi DESLAGRATE ha un qualche significato?"
    ],
    [
        "152444",
        "FinalFabbiX",
        "Periodonikes ha scritto:Ma secondo voi DESLAGRATE ha un qualche significato?Spoilerhttps://youtu.be/BYe1YhSLnxA"
    ],
    [
        "152449",
        "GGigassi",
        "Non ho letto lo spoiler di FinalFabbiX, comunque ricordo cheSpoilersia nella parte di Lodovica che in quella di Ustolfo compaiono delle formule. Probabilmente dal confronto o dalla combinazione delle sillabe (forse anche in relazione al titolo) si sblocca qualcosa."
    ],
    [
        "152452",
        "Periodonikes",
        "Meraviglioso."
    ],
    [
        "152478",
        "sancio",
        "Dato che non l'ha fatto l'autore, qualcuno pu\u00f2 fare un esempio di come si combinano i paragrafi sulla tabella? Il regolamento non mi pare molto chiaro. Ponendo che sia Lodovica al par. 46 voglia passare ad Ustolfo come faccio? La tabella di Lodovica ha sulla prima colonna il numero L46, quindi dovrei cercare il numero del compagno sulla riga orizzontale, cio\u00e8 dovrei cercare sulla prima riga un U46? Se c'\u00e8 vado all'incrocio, altrimenti non posso passare?"
    ],
    [
        "152482",
        "Zakimos",
        "Io ho capito cos\u00ec: si pu\u00f2 passare da un personaggio all'altro in qualunque momento annotando le rispettive posizioni.Se Lodovica \u00e8 a L46 e vuoi combinare la sua posizione con Ustolfo, che hai lasciato a U89 (metto numeri a caso) cerchi sulla tabella di Lodovica L46 in verticale e U89 in orizzontale.All'incrocio c'\u00e8 il paragrafo di prosecuzione.Se vuoi combinare le stesse posizioni ma dal punto di vista di Ustolfo, cerchi gli stessi numeri ma sulla sua tabella."
    ],
    [
        "152484",
        "sancio",
        "Adesso \u00e8 chiaro, grazie Zakimos!"
    ],
    [
        "152579",
        "sancio",
        "... chiaro, ma in mezz'ora di tentativi non ho beccato un collegamento che funzioni tra i due personaggiRacconti a bivi con diversi punti di vista a cui passare non mi hanno mai convinto molto.A qualcuno \u00e8 andata meglio con la gioco lettura di questo corto?"
    ],
    [
        "152581",
        "Periodonikes",
        "sancio ha scritto:A qualcuno \u00e8 andata meglio con la gioco lettura di questo corto?Ho faticato parecchio anche io, tanto che l'errorometro l'ho proprio ignorato. Con il senno di poi, i collegamenti sono sensati. Alcuni anche simpatici!SpoilerCome in Dedalo, io ho fatto molta attenzione al testo, cercando indizi \"in comune\"."
    ],
    [
        "152582",
        "GGigassi",
        "Epper\u00f2 gli autori hanno anche fatto ricorso a delle false piste, o almeno cos\u00ec mi \u00e8 parso."
    ],
    [
        "152583",
        "FinalFabbiX",
        "sancio ha scritto:A qualcuno \u00e8 andata meglio con la gioco lettura di questo corto?Io ho vinto con errorometro 5\u00c8 un po' difficile trovare il primo collegamento, ma una volta capito il meccanismo gli altri diventano decisamente pi\u00f9 semplici.Applauso per Aloona che, nonostante l'antipatia per enigmi, \u00e8 riuscita a farcela con un errorometro = 3"
    ],
    [
        "152654",
        "Flay4Fight",
        "Ho rigiocato questo Corto per potergli dare un giudizio adeguato e riconfermo le mie impressioni iniziali.Si tratta di un buon Corto con delle meccaniche di gioco particolari (la possibilit\u00e0 di usare due personaggi che agiscono in tempi diversi, ma apparentemente nello stesso luogo; l'\"incrocio dei paragrafi chiave\" per risolvere gli enigmi, rappresentati da azioni da compiere nel momento giusto per entrambi i personaggi..) e un'idea di fondo abbastanza originale. All'inizio terminare il Corto tenendo basso l'\"Errorometro\" \u00e8 difficile, ma dopo qualche partita si inizia a ricordare quali sono i collanti.Prosa piacevole e zero errori da parte dell'autore. Un po' difficoltoso consultare le due tabelle ogni volta che si deve cercare il punto di incontro.Un buon lavoro."
    ],
    [
        "152728",
        "sancio",
        "RECENSIONEHo ripreso questo corto un paio di volte perch\u00e9 all'inizio non avevo chiaro come si procedesse con le combinazioni sulle tabelle, in seguito, compreso la meccanica, subentrava una certa fatica nel procedere dato il continuo appuntarsi i paragrafi, cercare gli incroci e saltare da un punto di vista all'altro di due differenti vicende.Questo sistema di gioco non ricordo abbia mai avuto grandi apprezzamenti, a meno della presenza di pi\u00f9 giocatori. Gestire tutto da solo \u00e8 stancante e interrompe troppo il flusso narrativo.Ho apprezzato molto invece la prosa con differenti stili a seconda del personaggio che stiamo leggendo. Peccato per\u00f2 che per me sia stato quasi ingiocabile. Forse \u00e8 un problema mio perch\u00e9 leggendo le soluzioni tutto, in teoria, fila bene."
    ],
    [
        "152739",
        "Zakimos",
        "L'idea di fondo di questo corto \u00e8 ottima: due punti di vista diversa, due mondi diversi, due protagonisti diversi (che pi\u00f9 diversi non si pu\u00f2!). \u00c8 esattamente ci\u00f2 che mi aspettavo dal concorso di quest'anno.L'idea di fare interagire i due mondi \u00e8 buona, ma diventa secondaria rispetto alle peripezie dei due protagonisti. L'uso delle tabelle funziona egregiamente, anche se ho la sensazione che la stessa identica esperienza potesse essere resa con artifici meno complessi e pi\u00f9 user friendly (una sola tabella? Oppure semplici trigger attivabili con parole-chiave?). Giudizio finale positivo comunque, specie per quanto riguarda la parte di Ustolfo, con quel volgare maccheronico reso cos\u00ec bene, al punto da farmi desiderare un intero libro scritto in quel modo - anche se temo sarebbe troppo impegnativo per il grande pubblico!"
    ],
    [
        "152760",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):05 Deslagrate! La Magia Esiste: Racconto veramente innovativo nel concept, introduce un sistema di gioco multipersonaggio raffinato e moderno. Talmente divertente dal punto di vista strutturale da far venire voglia di provarlo in coppia per vedere cosa pu\u00f2 uscirne fuori.PRO1)\u00a0 \u00a0 Il sistema ideato da solo merita un plauso convinto. Sia chiaro, non \u00e8 per tutti e sono certo che qualche lettore storcer\u00e0 il naso. Ma virt\u00f9 \u201cingegneristica\u201d che si cela dietro la trovata della tabella, nonch\u00e9 la conoscenza del mondo dei librogame che \u00e8 necessaria per partorire un\u2019idea simile, ci fanno capire che l\u2019autore \u00e8 tutt\u2019altro che inesperto. Come riuscire a gestire personaggi multipli in un singolo volume \u00e8 un\u2019annosa questione: qui salta fuori un sistema che non solo funziona a meraviglia, ma ci consente un certo libero arbitrio (seppur illusorio) su quando switchare da un personaggio all\u2019altro. Dal punto di vista tecnico un lavoro encomiabile.2)\u00a0 \u00a0 La prosa \u00e8 di prim\u2019ordine. Fresca e sbarazzina quando vestiamo i panni della peste nerd Lodovica, pomposa e antiquata, come deve essere, quando \u00e8 la corazza di Ustolfo a farci da riparo. I due diversi approcci, seppur differenti come non si potrebbe immaginare di pi\u00f9, riescono a essere perfettamente equilibrati, a dimostrazione di un autore estremamente poliedrico nelle sue abilit\u00e0 narrative (o di una coppia di autori che hanno trovato estremo affiatamento).3)\u00a0 \u00a0 Per arrivare in fondo bisogner\u00e0 utilizzare l\u2019intuito e il cervello. Il livello di sfida \u00e8 elevato, ma non frustrante e far collimare i pezzi ci costringer\u00e0 probabilmente a pi\u00f9 di un tentativo. Questo fatto aumenta esponenzialmente la longevit\u00e0, che finir\u00e0 per garantirci una sfida di una certa durata. Considerando che stiamo parlando di un lavoro di sole dieci pagine \u00e8 virt\u00f9 non da poco.CONTRO1)\u00a0 \u00a0 Paradossalmente l\u2019estrema raffinatezza del sistema strutturale potrebbe costituire, cos\u00ec come un pregio, anche un difetto. Non \u00e8 uno di quei corti che puoi leggere quando sei stanco per rilassarti, o confidando sul fatto che la disattenzione possa in certi momenti essere perdonata. Devi stare attento a come ti muovi, a quello che leggi, ai tentativi fatti, per cogliere l\u2019imbeccata giusta al momento giusto e capire quando \u00e8 il caso di tentare lo scambio di personaggio. L\u2019idea dell\u2019errorometro \u00e8 esilarante, ma allo stesso tempo fissa un criterio numerico preciso per finire il corto considerandosi davvero vincitori, non dei pi\u00f9 abbordabili. Credo che qualche defezione prima di leggere l\u2019epilogo, da parte degli amanti di racconti pi\u00f9 classici e incentrati su criteri narrativi lineari, sia nel medio termine da mettere in conto.2)\u00a0 \u00a0 Talvolta, forse per mia carenza, mi sono trovato in grosse difficolt\u00e0 a cogliere segnali che mi facessero capire il momento giusto per tentare un cambio di personaggio. I buchi nell\u2019acqua e la sensazione di spaesamento che provavo spesse volte quando era il momento di fare uno switch alla lunga hanno pesato, facendomi perdere un po\u2019 di interesse per l\u2019opera. \u00c8 un difetto che andrebbe un minimo limato per fare in modo che Deslagrate abbia un bacino di utenza potenziale pi\u00f9 ampio, come meriterebbe.3)\u00a0 \u00a0 La prosa di Ustolfo, per me \u00e8 stata esaltante e mi ha divertito moltissimo. Ma \u00e8 probabile che per qualcuno possa risultare ostica, perch\u00e9 lo stile \u00e8 veramente curato e adattato alla parlata di un ipotetico cavaliere medievale alle prese con il volgare. Un altro elemento che, se proposto fuori dalla cerchia degli appassionati, potrebbe appesantire la lettura e portare i meno motivati a mollare prima della reale conclusione.GLOBALE: Tecnicamente, stilisticamente, per l\u2019impegno e la cura che ci sono dietro il racconto meriterebbe un voto stratosferico. Rimane qualche dubbio su quanto, a livello generale, sia gestibile senza impazzire e senza che la noia potenziale degli incroci da tenere d\u2019occhio e della prosa di Ustolfo un po\u2019 pi\u00f9 \u201cpesante\u201d finisca per diventare preponderante. Il giudizio rimane alto, perch\u00e9 ci troviamo a un prodotto di livello alto. Vedremo se sar\u00e0 sufficiente per puntare al podio o alla addirittura vittoria finale."
    ],
    [
        "152849",
        "GGigassi",
        "Apprendo dalle soluzioni una raffinatezza (o simpatica bastardaggine) degli autori: il passaggio da un mondo all\u2019altro si verifica esattamente dove avevo intuito io, solo che \u00e8 possibile farlo solo dalla parte di Ustolfo, non da quella di Lodovica. Ed effettivamente gli autori hanno spiegato chiaramente perch\u00e9 sia cos\u00ec e quali indizi andavano colti\u2026 Confesso che sulle prime ci sono rimasto un po\u2019 male, per\u00f2. Dalle regole sembrava che le posizioni fossero interscambiabili. Ma, ripeto, si tratta di una raffinatezza le cui ragioni sono dettagliatamente spiegate.La rivelazione \u201cpop\u201d dell\u2019origine del titolo mi ha invece fatto un po\u2019 scendere di livello il Corto\u2026"
    ],
    [
        "152896",
        "F.A.S.",
        "Recensione: L\u2019autore del corto deve essere esperto perch\u00e9 lo stile duplice e mutevole a seconda del personaggio \u00e8 scorrevole e a tratti ironico soprattutto nella parte di Ustolfo, mentre la meccanica di gioco \u00e8 raffinata e abbastanza semplice assieme, si esplorano le due storie parallele e si decide quali paragrafi combinare sulla base di indizi contenuti nel testo. In alcuni casi \u00e8 abbastanza semplice, in altri ho dovuto rileggere le due storie un paio di volte prima di capire dove provare la combinazione di paragrafi per poter proseguire le trame. Secondo me questo \u00e8 un racconto da podio se non da vittoria per le due storie parallele, la meccanica innovativa, che per\u00f2 non so quanto sarebbe praticabile in un racconto di maggiore lunghezza, e la prosa scorrevole anche nel volgare di Ustolfo."
    ],
    [
        "153134",
        "Anima di Lupo",
        "Certo, questo \u00e8 un racconto pi\u00f9 difficile e che richiede un po' di costanza e impegno ma il Regolamento \u00e8 chiaro (va assimilato, ma \u00e8 chiarissimo) e la logica torna sempre, sia negli incastri che negli eventi. A me \u00e8 piaciuto davvero molto, e averlo risolto da solo (ci ho messo un po' ma ce l'ho fatta) mi ha dato moltissima soddisfazione. L'autore (che forse ho intuito) si dimostra capace e intelligente, osando un sistema complesso ma funzionale. La storia \u00e8 bellissima, magari non innovativa, ma toccante. Ho apprezzato quando i due personaggi si incontrano, molto bello davvero. Mi ha ricordato il classico Ladyhawke, che non c'entra nulla per carit\u00e0, per\u00f2 quel minimo momento d'incontro che passa subito \u00e8 presente in entrambe le storie. Complimenti davvero, dunque. Voto altissimo, da parte mia.Inviato ad Adriano."
    ],
    [
        "153206",
        "GGigassi",
        "Superato il trauma dell\u2019italiano pseudo-maccheronico che come al solito mi ha provocato attacchi di orchite, confesso che non ho apprezzato molto questo Corto, ma (al di l\u00e0 degli altri aspetti positivi che ha) gli riconosco sicuramente una grandissima cura e originalit\u00e0 nella parte ludica. Per\u00f2 come dico sempre, MAI creare qualcosa solo per il gusto di far vedere che lo si sa fare e in questo caso l\u2019idea di muoversi (o meglio di riallacciare i fili della storia) da un mondo all\u2019altro tramite la tabella avrebbe reso meglio con un altro supporto, dal digitale al semplice gioco da tavolo o di carte. Oltretutto, le regole combinatorie non mi erano nemmeno chiarissime (pensavo che si potesse accedere a un paragrafo comune sia da L che da U, ma non \u00e8 cos\u00ec) anche se effettivamente leggendo le soluzioni \u201ctout se tient\u201d.Al di l\u00e0 di questo, le due storie sono molto affascinanti (soprattutto quella di Lodovica) e scritte bene, quindi all\u2019ammirazione per l\u2019elaborazione delle regole si aggiunge anche il piacere della lettura, per me molto pi\u00f9 incisivo.VIA! (VotoInviato adAdriano)"
    ],
    [
        "153390",
        "EGO",
        "FANTABULOSO!Idea fantastica, sviluppo che meglio non si poteva.Oddio, nei Corti avete una fissazione morbosa per il nome Lodovica, ma tant\u2019\u00e8. La ragazza se la cava, ma il brancaleonesco Ustolfo \u00e8 veramente un personaggione, tra visioni di santi e\u2026 palle! Palle di fuoco!Magistrale utilizzo dei paragrafi, davvero originale, e splendido sistema di gioco che richiede buona attenzione e un pizzico di immaginazione, ma non al punto da restare seriamente bloccati (e se non c\u2019importa dell\u2019Errorometro, possiamo sempre andare a casaccio!). Enorme la soddisfazione quando riusciamo a trovare una combinazione che ci porta oltre l\u2019ostacolo, e tutto questo senza dover raccogliere oggetti o annotare parole chiave.Brillante, brillantissimo Corto, un vero gioiellino, scritto anche benissimo."
    ],
    [
        "153440",
        "Adriano",
        "Voti dei Giudici:Adriano:Questo corto ha probabilmente il sistema di gioco pi\u00f9 intrigante tra tutti quelli in gara: l\u2019idea di due tabelle da confrontare per far incontrare in un momento X due personaggi di due mondi differenti \u00e8 pregevole.Il corto \u00e8 anche abbastanza complesso da giocare, richiede grande attenzione, precisione e intuizione: insomma, gli ingredienti per preparare un buon piatto sono stati tutti allestiti nel migliore dei modi.REGOLAMENTO: l\u2019annuncio che si tratta di un puzzle, le due lettere e il salto da un mondo all\u2019altro, l\u2019interazione tra i due personaggi, le tabelle, i link a vuoto, l\u2019errorometro (genialata!)\u2026 Insomma, l\u2019autore confeziona un racconto incuriosendoci non poco, facendoci intuire un sistema di gioco originale e complesso. Raramente un regolamento mi ha entusiasmato cos\u00ec tanto!TRAMA: Due pagine di regolamento senza alcuna trama. Ok, ma avrei apprezzato un minimo di intro, tanto per capire perch\u00e9 una lettrice ed un cavaliere in cerca di un mago debbano incontrarsi, o quantomeno per contestualizzare un po\u2019 la situazione.Certo, \u00e8 vero che c\u2019era poco spazio a disposizione quest\u2019anno, per\u00f2 leggere il primo paragrafo di Lodovica mi ha dato sensazioni strane, come di eventi narrati troppo di fretta. Poi fortunatamente la storia si dipana.STRUTTURA: i \u00e8 piaciuta molto la suddivisione in due del racconto, caratteristica che lo rende riconoscibile ad una prima occhiata. Il sistema funziona bene, i paragrafi di incontro sono resi in modo realistico ed intelligente, il lettore \u00e8 sempre stimolato a trovare il momento migliore per far convergere i due protagonisti.PARTE LUDICA: Divertente, ripeto. Anche le partite successive offrono una buona sfida, sia a livello ludico che narrativo, nel senso che oltre a voler esplorare tutti gli altri momenti in cui i due personaggi convergono, si \u00e8 portati a letture successive per scoprire tutti i vari sviluppi. E il moltiplicarsi del percorsi d\u00e0 effettivamente al corto una grandissima rigiocabilit\u00e0.NARRAZIONE: Ecco, se finora ho praticamente lodato questo corto nella sua quasi totalit\u00e0, qui arriva il tasto (per me) pi\u00f9 dolente. Perch\u00e9 i paragrafi dedicati a Ustolfo semplicemente li ho trovati arcigni da leggere, di conseguenza lenti. Limite mio, probabilmente, proprio non riesci a andar gi\u00f9 questa forma di italiano. Niente da dire sul lato tecnico (\u00e8 scritto da Dio), ma praticamente faccio davvero una fatica bestiale a leggere in questo linguaggio (seppur i fondo comprensibile).Questo aspetto narrativo diminuir\u00e0 un po\u2019 il voto del corto, che rimane comunque altissimo: al netto di tutto, quest\u2019opera secondo me rientra nella top 5 di quest\u2019anno.Non mi resta quindi che fare i complimenti all\u2019autore, anche per l\u2019idea originale.Aloona:Che dire, se non che ha tutto quel che personalmente potevo desiderare dal tema prescelto? L\u2019interazione tra i due mondi \u00e8 magistralmente azzeccata, con tutte le tragicomiche conseguenze che translare eventi in mondi paralleli comporta. L\u2019immancabile richiamo a \u201cLa Storia Infinita\u201d e le citazioni per intenditori si sprecano fin dal titolo, tuttavia il racconto mantiene una propria originalit\u00e0, grazie al tenore cavalleresco del mondo di Ustolfo. Se a prima vista il sistema di gioco mi ha dato i brividi (data la mia pazienza con gli schemi), ho dovuto ricredermi dopo poco: difficile il giusto e ben realizzato; alla faccia dell\u2019Errorometro, sono ancora qualcuno a \u201cnascondino\u201d. Last, but not least, la narrazione \u00e8 fresca e divertente, soprattutto (e per ovvi motivi) da lato del buon Ustolfo; ma anche Lodovica si difende bene, non solo dalle bulle. Complimenti,messer autore, hai conquistato la donzella!FinalFabbiX:Premessa: io ho un odio feroce verso i testi scritti integralmente in forme linguistiche particolari, ad esempio in italiano inutilmente forbito o anticheggiante. Per quanto mi riguarda, infatti, va bene avere una forma ricercata, va bene dare colore al testo inserendo qualche linea di dialogo speciale, non va bene rendere il testo pi\u00f9 difficile da comprendere per cercare un effetto particolare: ne va di mezzo il povero lettore!In questo caso, per\u00f2, chiudo un occhio su questa scelta ben volentieri, perch\u00e9 per il resto il corto \u00e8 quasi impeccabile. Ci sono sicuramente dei margini di miglioramento, primo fra tutti il regolamento che, secondo me, si pu\u00f2 ancora limare e semplificare senza per questo rinunciare alla complessit\u00e0 del gioco. Ma sono comunque aggiunte o correzioni a elementi che funzionano gi\u00e0 cos\u00ec come presentati e che gi\u00e0 cos\u00ec regalano un\u2019esperienza di gioco fresca e piacevole.Il corto, infatti, riesce a stagliarsi sia per trama, che per personaggi, che soprattutto per concept, struttura di gioco e aderenza al tema. I due protagonisti sono ben caratterizzati e risultano interessanti fin dal primo istante, sono iconici e facilmente distinguibili l\u2019uno dall\u2019altro. Doppio applauso per l\u2019assenza dei soliti stereotipi, una scorciatoia a cui non si \u00e8 ricorso nonostante la natura della trama potesse ampiamente giustificarla. Il concetto di due mondi, poi, \u00e8 declinato in maniera superlativa: l\u2019interazione fra il mondo di Lodovica e quello di Ustolfo \u00e8 al centro sia della parte libro che della parte game, e costituisce il pilastro attorno al quale \u00e8 costruito il resto del corto. Chapeau.Il vero merito dell\u2019opera, per\u00f2, \u00e8 di essere riuscita a proporre un sistema di gioco soddisfacente. Dopo il primo enigma, che \u00e8 il pi\u00f9 complicato perch\u00e9 richiede di capire le meccaniche di gioco, gli altri sono piacevoli da risolvere ed \u00e8 divertente proseguire e mettere assieme i pezzi per vedere il puzzle che man mano acquista senso. A ogni combinazione trovata, inoltre, il lettore viene premiato con la lettura di un\u2019interazione tra i mondi (sicuramente i paragrafi pi\u00f9 riusciti del corto, in particolare quello del santo che impreca fulmini). Si prosegue fino al finale che \u00e8 spettacolare, soprattutto la parte di Lodovica.So che per molti gli indovinelli sono risultati fin troppo facili. Personalmente, per me non lo sono stati, ma mi rendo conto che \u00e8 esattamente il tipo di indovinelli per cui sono pi\u00f9 negato. L\u2019errore nell\u2019indovinello del pugnale mi \u00e8 costato un errorometro finale di 5.Non c\u2019\u00e8 molto altro da aggiungere. Il corto mi ha preso cos\u00ec tanto che mi ha spinto a recuperare la prima stagione della serie \u201cGargoyles\u201d a cui fa riferimento il titolo. Meh, alcune cose sono invecchiate maluccio."
    ],
    [
        "153572",
        "Periodonikes",
        "Due (mondi di parole) sul corto: Leggo il regolamento e gi\u00e0 mi brillano gli occhi! Geniale la trovata per l\u2019interazione dei due mondi, anche se la risoluzione risulta un po\u2019 macchinosa. Al terzo incrocio mi sono bloccato e ammetto di essere andato un po\u2019 a tentoni.. Nonostante questo, con il senno di poi trovo che le interazioni sono tutte giustificate e con un po\u2019 di arguzia ci si destreggia bene tra i paragrafi. L\u2019autore \u00e8 riuscito anche a inserire enigmi non banali che mi sono piaciuti assai.La prima cosa bello: Lo stile di scrittura mi ha davvero appassionato. Il linguaggio usato per il mondo di Ustolfo e le citazioni nascoste in ogni paragrafo sono davvero la ciliegina sulla torta.Il pelo nell'uovo: Come gi\u00e0 detto, la meccanica innovativa, per quanto mi sia piaciuta, l\u2019ho trovata un po\u2019 scomoda da usare. Sicuramente i limiti del bando non hanno agevolato, ma il continuo ping pong, quando non riesci a trovare la combinazione giusta, diventa snervante\u2026 Quando poi torni al checkpoint precedente, arriva il table roll!Ricorder\u00f2 questo corto per\u2026 \u00abLama g\u00eca ex iste!\u00bb"
    ],
    [
        "153583",
        "Zakimos",
        "Come scrivo ogni anno, il Concorso dei Corti \u00e8 per me occasione di sperimentare e/o riciclare vecchie demo inutilizzabili, per vedere se pu\u00f2 uscirne fuori qualcosa di buono.In questo caso la demo si chiamava \"I Tre Vichinghi\", aveva tre personaggi e si basava sul funzionamento del videogioco The Lost Vikings: spostarsi da un personaggio all'altro per combinare le rispettive posizioni e proseguire cos\u00ec nell'esplorazione. Gi\u00e0 nella demo erano presenti tutti i difetti evidenziati per DESLAGRATE, uno su tutti la scomodit\u00e0 nell'uso delle tabelle in formato file (meno percepibile se la tabella viene stampata e tenuta a portata di mano, ma comunque presente) e una certa tendenza a muoversi a tentoni, invece che col ragionamento.Durante l'autunno Matteo De Benedittis mi ha contattato per inviarmi il corto con cui aveva partecipato al Trofeo Teseo, ottenendo buoni riscontri. Era scritto in versi e dimostrava il grande talento dell'autore per la scrittura, ma non era molto user friendly. Non ricordo chi dei due abbia proposto all'altro di collaborare per i corti, ma il \"riciclio\" della struttura dei Tre Vichinghi \u00e8 stato logico e immediato, sia per dare un senso a quel lavoro, sia perch\u00e9 era molto in linea con il tipo di giocabilit\u00e0 apprezzato da Matteo, sia perch\u00e9 si adattava perfettamente al concorso: due mondi comunicanti, due personaggi... due autori!E cos\u00ec \u00e8 andata: ho buttato gi\u00f9 uno scheletro di paragrafi su cui Matteo ha costruito la storia, dopodich\u00e9 mi sono occupato personalmente di sistemare i testi di Lodovica, rendendolo il \"mio\" personaggio, mentre ho fatto pochissime modifiche a Ustolfo, cos\u00ec da rendere pi\u00f9 marcata la differenza tra i due. Sono soddisfatto del risultato finale, forse il miglior compromesso ottenibile in cos\u00ec poco tempo e spazio, anche se certamente il tarlo resta: come avremmo potuto rendere il tutto pi\u00f9 user friendly?Migliorando gli enigmi e le combinazioni? Sicuramente si poteva fare di pi\u00f9. Ma il problema maggiore ci \u00e8 sembrato meno legato alla difficolt\u00e0 dell'opera e pi\u00f9 alla sua interfaccia.Una sola tabella avrebbe reso tutto pi\u00f9 semplice? O era meglio rinunciare alle tabelle e inserire un sistema di somme (non credo avrebbe aiutato, anzi!)? O forse avremmo potuto ispirarci alla struttura degli Adventure Games di Giochi Uniti, rendendo il paragrafo a cui andare la \"combinazione\" di quelli dei due personaggi (esempio: L07+U48 = vai al X0748)?O forse ancora avremmo dovuto rinunciare del tutto alla \"combinazione\" e mettere semplicemente dei trigger attivabili saltando da un personaggio all'altro, quindi classiche parole chiave e/o oggetti da usare sommando e sottraendo, come accade ad esempio ne Il Giorno del Librogame? O forse ancora \u00e8 proprio il salto libero da un personaggio all'altro a non andare bene?Non so dare oggi una risposta assoluta a queste domande. Sicuramente se qualcuno vorr\u00e0 darci la possibilit\u00e0 di espandere le avventure di Lodovica e Ustolfo in qualcosa di pi\u00f9 ci rifletteremo sopra. Al momento sono soltanto felice di aver potuto collaborare con un altro magnifico autore, come accaduto in passato con GGigassi, e ringrazio tutti coloro che si sono divertiti o scervellati affrontando quest'opera."
    ],
    [
        "153587",
        "GGigassi",
        "Zakimos ha scritto:Una sola tabella avrebbe reso tutto pi\u00f9 semplice? O era meglio rinunciare alle tabelle e inserire un sistema di somme (non credo avrebbe aiutato, anzi!)? O forse avremmo potuto ispirarci alla struttura degli Adventure Games di Giochi Uniti, rendendo il paragrafo a cui andare la \"combinazione\" di quelli dei due personaggi (esempio: L07+U48 = vai al X0748)?secondo me come app o videogioco avrebbe funzionato meglio."
    ],
    [
        "153594",
        "Zakimos",
        "GGigassi ha scritto:Zakimos ha scritto:Una sola tabella avrebbe reso tutto pi\u00f9 semplice? O era meglio rinunciare alle tabelle e inserire un sistema di somme (non credo avrebbe aiutato, anzi!)? O forse avremmo potuto ispirarci alla struttura degli Adventure Games di Giochi Uniti, rendendo il paragrafo a cui andare la \"combinazione\" di quelli dei due personaggi (esempio: L07+U48 = vai al X0748)?secondo me come app o videogioco avrebbe funzionato meglio.Tutti i librogame funzionerebbero meglio come app o videogioco se non ci fosse molto da leggere; ci\u00f2 comporta che tutti i corti funzionerebbero meglio come app, ma sotto quella forma rischierebbero anche di perdere il loro senso.Vedi Fortezza Europa che \u00e8 sia videogioco che libro: nel primo caso \u00e8 un'avventura testuale come tante, che non colpisce, nel secondo cattura maggiormente grazie al sistema di gioco.La difficolt\u00e0 sta nel trovare meccaniche che esaltino e rendano un valore aggiunto l'attivit\u00e0 analogica."
    ]
]