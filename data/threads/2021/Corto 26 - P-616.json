[
    [
        "152281",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:26 - P-616)Ultima modifica di:AdrianoApr-16-21 15:54:33"
    ],
    [
        "152309",
        "GGigassi",
        "Classicissimo soggetto alla Frederick Brown, in cui si scopre (qui prestissimo) che il protagonista ritenuto umano \u00e8 in realt\u00e0 un alieno/mostro. Il Corto \u00e8 scritto bene ma la prima volta l\u2019ho finito in 5 \u201cmosse\u201d. Ho quindi rigiocato pensando di essermi perso qualcosa e di dover trovare il finale migliore, ma quello che ho trovato non era migliore dell\u2019altro,Spoilerin cui il protagonista si rivela un \u201ccattivo\u201d. Credo che questo Corto sia stato penalizzato dallo scarso spazio a disposizione."
    ],
    [
        "152366",
        "FinalFabbiX",
        "GGigassi ha scritto:Ho quindi rigiocato pensando di essermi perso qualcosa e di dover trovare il finale miglioreSpoilerDa come l'ho interpretato io, non esiste un'unica storia, ma a seconda delle scelte fatte si scopre un colpo di scena diverso (molti sono ispirati a famosi film di fantascienza) che \u00e8 in contraddizione con gli altri.Un po' come se ogni percorso portasse a una storia a s\u00e9.L'idea mi stuzzica parecchio. Non \u00e8 il primo a proporre un approccio del genere, ma era parecchio che non ne vedevo corti con questa meccanica fatti cos\u00ec benePiccola chicca:Spoilerper chi non lo sapesse, il titolo \u00e8 un riferimento ai fumetti Marvel, in cui viene detto che ci sono infiniti universi e che quello in cui \u00e8 ambientata la trama principale dei supereroi \u00e8 il numero 616"
    ],
    [
        "152394",
        "GGigassi",
        "Lo sto sviscerando e in effetti il gioco dell\u2019autore \u00e8 quello di cambiare le carte in tavola a seconda delle scelte del leggiocatore, stupendolo ogni volta con un finale diverso che cambia la prospettiva di quanto letto prima. Le citazioni cinematografiche non le ho per\u00f2 colte, se non forse quella conSpoilerla statua della libert\u00e0 che potrebbe rimandare al Pianeta delle Scimmie.Un progetto sicuramente lodevole, ma \u201cbruciato\u201d dalle dimensioni ridotte in cui \u00e8 costretto: 4 finali su un totale di soli 15 paragrafi. Ci sarebbe poi da verificare che questi finali non descrivano mondi diversi delineando un multiverso e quindi mettendo fuori concorso il Corto."
    ],
    [
        "152526",
        "Flay4Fight",
        "Vado avanti con il sorteggio causale dei corti per le prime giocate, e oggi tocca a questo.Noto zero regolamento, e questo pu\u00f2 essere sia un bene che viceversa. Vedremo."
    ],
    [
        "152536",
        "Flay4Fight",
        "Corto molto semplice nella sua struttura, con paragrafi pi\u00f9 lunghi e descrittivi rispetto ai corti letti finora, e con duplici finali che per\u00f2 stravolgono la visione del racconto-game per via della loro diversit\u00e0. Si pu\u00f2 finire questo Corto con unSpoilerfinale cattivo oppure buono, oppure intermedioa seconda del percorso che si decide di seguire.Siamo in viaggio all'interno della ISS Explorer, verso un pianeta che d\u00e0 il nome al Corto, per poi precipitarvi e in seguito essere costretti ad uscire dalla nave ed esplorare alla ricerca delle risorse necessarie a ripararla. Durante il nostro trip ci imbattiamo in alcuni scenari e incontri che ci danno modo di scegliere come comportarci. Non c'\u00e8 un'esplorazione vera e propria, ma il Corto ci \"guida\" verso alcuni momenti clue dove, a seconda di come scegliamo di proseguire, si arriva poco dopo verso uno dei finali proposti.Ammetto di non essere un grande fan dei LG con paragrafi lunghi/romanzati e totalmente privi di regole, ma devo dire che il Corto in questione \u00e8 scritto bene e si legge con piacere. Come detto da GGigassi anch'io penso che lo spazio abbia influito, ma del resto non essendoci regole immagino che si sia puntato molto sul comparto testuale.LaSpoilerstatua della libert\u00e0 distruttami ha ricordato un paio di film oltre al gi\u00e0 citatoSpoilerPianeta delle scimmie, ma credo ce ne siano diversi con questo clich\u00e9."
    ],
    [
        "152790",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):26 P616: Racconto fantascientifico che si ispira a grandi classici del genere, a tratti con vere e proprio citazioni. La struttura \u00e8 quella di un classicissimo Scegli la tua Avventura, di cui l\u2019opera riprende anche la caratteristica dei finali multipli, molto spesso in contrasto tra di loro. Tanta variet\u00e0 rende il titolo divertente, ma allo stesso tempo molto breve in ogni sua diramazione.PRO1)\u00a0 \u00a0 L\u2019autore dimostra di avere buone capacit\u00e0 narrative. La prosa non solo \u00e8 adeguata, ma riesce nella non facile impresa di raccontare le evoluzioni della vicenda, le ambientazioni e i personaggi, rendendoli interessanti, nonostante l\u2019approccio esplorativo prescelto, che costringe l\u2019autore a rimanere spesso in sospeso tra il detto e il non detto. Leggere P616 \u00e8 un piacere, il livello di interesse rimane costantemente alto: esplorarne tutte le possibili evoluzioni per capire come si conclude la vicenda nel suo insieme diventer\u00e0 rapidamente imprescindibile.2)\u00a0 \u00a0 I finali multipli mi hanno divertito moltissimo. Mi hanno ricordato quelli dei primi SLTA come gi\u00e0 accennato, dove ogni storia poteva concludersi in mille modi diversi, spesso in contrasto tra loro. Alcuni di essi poi sono delle autentiche chicche: la citazione del Pianeta delle Scimmie, con la Statua della Libert\u00e0 in rovina, \u00e8 fenomenale, cos\u00ec come l\u2019epilogo che richiama la tematica del viaggio del tempo e del condizionamento dell\u2019evoluzione umana. L\u2019autore ha dimostrato tanta inventiva e conoscenza dei classici, e le evoluzioni cos\u00ec poliedriche che ha imposto all\u2019intreccio costituiscono un valore aggiunto e rendono il lavoro pi\u00f9 godibile.3)\u00a0 \u00a0 La tematica ambientalista di fondo, che permea tutto il racconto, mi \u00e8 piaciuta. Aggiunge profondit\u00e0 alla storia e la carica di alcuni elementi \u201cseri\u201d che ne aumentano il peso specifico. Questo non significa che la narrazione sia buonista, o che si lanci in pistolotti edificanti. Ma la consapevolezza della decadenza che ci attende come razza umana si percepisce, ed \u00e8 trattata con il giusto equilibrio, senza faciloneria, anche negli epiloghi pi\u00f9 negativi o fantastici.CONTRO1)\u00a0 \u00a0 Il racconto \u00e8 poco equilibrato. La presenza di molte diramazioni e di un numero ampio di epiloghi rende ogni filone della storia molto corto, e il lettore tende a rimanere insoddisfatto perch\u00e9 le conclusioni talvolta sono frettolose, lasciando tanto in sospeso. Questo difetto \u00e8 amplificato dal fatto che l\u2019ideatore ha spesso scelto di sviluppare parti dell\u2019intreccio tenendole separate tra loro, e ricorrendo solo raramente all\u2019accavallamento di diramazioni diverse per allungare il tempo di giocolettura. Ci troveremo quindi ad affrontare cinque o sei evoluzioni distinte, tutte potenzialmente molto interessanti, ma tutte brevissime. \u00c8 questo secondo me il principale difetto del lavoro.2)\u00a0 \u00a0 Appena atterrati sul pianeta ci viene paventato un filone che sembra il principale, e che appare come interessante. Esplorare cio\u00e8 l\u2019ambiente intorno all\u2019astronave per trovare liquidi e mercurio, rimettere in azione il reattore e ripartire. Questa evoluzione, che poteva essere sfruttata a fondo e costituire l\u2019ossatura centrale di P616, viene abbandonata quasi immediatamente, quasi che l\u2019autore, distratto da altre idee che aveva in testa, abbia occupato tutto lo spazio a disposizione e sia stato costretto quindi a non approfondire la vicenda. Un vero peccato, perch\u00e9 si sente la mancanza di una main quest e le premesse affinch\u00e9 il racconto potesse averne una valida c\u2019erano tutte.3)\u00a0 \u00a0 Non c\u2019\u00e8 alcun regolamento, non esistono registri, non ci sono dadi, nessun enigma, nessuna prova, nessun combattimento. Lo sottolineo perch\u00e9 so che molti appassionati vedono come il fumo negli occhi approcci cos\u00ec lineari. Personalmente se il lavoro \u00e8 valido, interessante, non ho problemi n\u00e9 pregiudizi, ma so gi\u00e0 che, proprio per la sua stessa natura, con alcuni dei votanti P616 finir\u00e0 per pagare dazio.GLOBALE: Avventura fresca, godibile, ricca di buone idee, che alla fine riesce anche a far riflettere. Tanti pregi che vengono di fatto ridimensionati dalla natura molto lineare e breve dell\u2019opera, che offre tante possibili evoluzioni ma non ne approfondisce nessuna. A me complessivamente \u00e8 piaciuto e il voto sar\u00e0 positivo, ma credo che le sue caratteristiche strutturali difficilmente lo potranno portare, nella classifica finale, a ridosso delle primissime posizioni."
    ],
    [
        "152933",
        "Zakimos",
        "Apprezzo molto i corti SLATA, ma forse quest'anno il limite di pagine era veramente troppo elevato per crearne uno di qualit\u00e0 eccellente. Rispetto a Sopravvivere Sottoterra, ad esempio, qui ogni strada non pu\u00f2 che terminare nel giro di due-tre paragrafi, rendendo la moltitudine di finali (tutti validissimi) raggiungibili con percorsi molto brevi, e quindi non sempre interessanti.Forse sacrificando uno o due finali dei cinque disponibili i restanti avrebbero avuto maggiore respiro; ma al netto di questo difetto, P-616 \u00e8 un'opera pregevole, ben scritta e che sa sorprendere grazie alla variet\u00e0 di situazioni che l'autore ha inventato. Mi sento pertanto di promuovere il corto e invitare l'autore ad ampliarlo in qualcosa di pi\u00f9."
    ],
    [
        "152991",
        "sancio",
        "RECENSIONECorto a tema fantascienza che si apre con un inutile prefazione \"Questa \u00e8 una storia interattiva..\" e prosegue con un lungo prologo non molto lineare e logico: la mia astronave \u00e8 il fiore all'occhiello della flotta, dieci righe per spiegare le sue meraviglie.. e io sono su un \"misero sedile\" a \"girare leve\". Inoltre non ci dice nulla su chi sono io protagonista, si scopre nel primo paragrafo qualche dettaglio che la mia razza ha squame, gobba e tentacoli! Tutta l'avventura continua su questa falsariga ed \u00e8 davvero breve: 15 paragrafi (media di meno di due a pagina) di cui 5 sono epiloghi. Questi ultimi piombano inaspettatamente sul lettore lasciando quasi sempre la storia monca. Se ne salva solo uno, classico ma apprezzabile, sul modificare il passato per salvare il presente o un fatto in particolare. In conclusione una giocolettura molto breve e poco chiara che necessita dei soliti ingredienti per affermarsi. L'autore certamente esordiente, spero far\u00e0 tesoro di quanto appreso dalle altre opere e commenti e ci riprovera' l'anno prossimo."
    ],
    [
        "153140",
        "F.A.S.",
        "In questo corto ci diamo all\u2019esplorazione dello spazio con un regolamento talmente leggero da essere inesistente e senza alcuna aleatoriet\u00e0, come in uno Scegli la tua avventura. Con queste premesse, nel corto prevale l\u2019aspetto letterario su quello ludico e, come nella succitata serie, scelte diverse portano a finali diversi modificando la storia, se questo aumenta la rigiocabilit\u00e0, al contrario il basso numero di paragrafi la riduce. L\u2019autore forse si sarebbe dovuto sforzare di ridurre il contenuto dei paragrafi per aumentarne il numero, perch\u00e9 quindici paragrafi \u00e8 un numero molto basso se consideriamo che cinque sono finali diversi tra di loro. Questo corto, come altri, meriterebbe un ampliamento."
    ],
    [
        "153204",
        "giax",
        "Purtroppo non sono un grande fan dei librigame dove il background della storia cambia radicalmente in base alle scelte effettuate: le mie scelte dovrebbero modificare il futuro del personaggio, non il suo passato.A prescindere dai gusti personali, per\u00f2, il corto soffre di un problema abbastanza evidente, ovvero l'eccessiva brevit\u00e0 di ogni trama: non si fa in tempo a compiere una scelta che siamo gi\u00e0 indirizzati verso il finale relativo. Troppa poca giocabilit\u00e0 a fronte invece di idee narrative molto interessanti, che fanno pensare a un autore talentuoso ma con poca esperienza.Un ultimo appunto, questo davvero personale e che lascia il tempo che trova: ma davvero possiamo identificare l'umanit\u00e0 e la nostra civilt\u00e0 solo con la Statua della Liberta?"
    ],
    [
        "153205",
        "GGigassi",
        "giax ha scritto:ma davvero possiamo identificare l'umanit\u00e0 e la nostra civilt\u00e0 solo con la Statua della Liberta?ovviamente bisognerebbe sentire l'autore, ma credo che la necessit\u00e0 primaria in quel caso fosse citare il film di riferimento e non avanzare questioni idelogiche o estetiche."
    ],
    [
        "153211",
        "giax",
        "GGigassi ha scritto:giax ha scritto:ma davvero possiamo identificare l'umanit\u00e0 e la nostra civilt\u00e0 solo con la Statua della Liberta?ovviamente bisognerebbe sentire l'autore, ma credo che la necessit\u00e0 primaria in quel caso fosse citare il film di riferimento e non avanzare questioni idelogiche o estetiche.Concordo, in effetti mi sono espresso male. Mi chiedevo se in generale fosse possibile trovare un'altra idea cos\u00ec immediata ed efficace, mi scervellavo e facevo fatica a trovarne"
    ],
    [
        "153215",
        "GGigassi",
        "Beh, per un cinese potrebbe essere la grande muraglia, per un francese la Torre Eiffel, per un inglese il Big Ben, per un italiano il colosseo..."
    ],
    [
        "153251",
        "GGigassi",
        "L\u2019idea alla base del Corto non \u00e8 male, per quanto non originalissima, ma la dimensione non \u00e8 quella giusta per metterla in pratica. Solo 15 paragrafi di cui ben 5 sono finali rendono la lettura estremamente veloce. S\u00ec, c\u2019\u00e8 il gusto di scoprire tutti i finali ma anche cos\u00ec il gioco dura poco e soprattutto potrebbe porre il Corto fuori concorso visto che i mondi delineati sono ben pi\u00f9 di due, anche se si potrebbe pensare che essendo uno SLTA le condizioni di partenza vengono resettate ogni volta e i mondi tornano ad essere la cultura del protagonista (che varia di leggiocata in leggiocata) e il pianeta su cui fa naufragio. Ci si consola comunque con una buona prosa.VIA! (VotoInviato adAdriano)"
    ],
    [
        "153254",
        "FinalFabbiX",
        "giax ha scritto:Un ultimo appunto, questo davvero personale e che lascia il tempo che trova: ma davvero possiamo identificare l'umanit\u00e0 e la nostra civilt\u00e0 solo con la Statua della Liberta?\u00a0 hmmMi sembra chiaro dal racconto che il vero aspetto identificativo dell'umanit\u00e0 non sia tanto la statua della libert\u00e0, ma l'onnipresente inquinamento che permea la terra, a partire dall'aria con una percentuale anomala di ozono, fino agli animali del lago che contengono mercurio."
    ],
    [
        "153272",
        "Anima di Lupo",
        "Questo Corto \u00e8 abbastanza carino come trama e idea di fondo ma manca di mordente, cio\u00e8 della capacit\u00e0 di far interagire il lettore legandolo alla storia. Questa \u00e8 una critica che mi \u00e8 stata fatta personalmente in passato nei miei primi lavori e non \u00e8 molto semplice da assimilare all'inizio (a volte \u00e8 difficile anche da far capire agli autori).Perch\u00e9 bisogna capire che descrivere bene, magari anche con un buon stile di scrittura, e raccontare una storia dalle basi solide non \u00e8 l'unica qualit\u00e0 richiesta a un creatore di storie a bivi. Le diramazioni devono essere stimolanti e logiche, altrimenti si rischia di buttare gi\u00f9 qualcosa di molto simile a un trattato, oltretutto molto breve visto lo spazio eccessivamente ridotto da quando ci sono i Cortissimi.Quindi direi che l'interazione con il lettore/giocatore e l'immedesimazione nella storia risultano qui un po' sacrificate da una struttura troppo semplice, che mi appare quasi come un testo narrativo. Devo anche tenere conto che, a 38 anni, ne ho lette di cotte e di crude e quindi \u00e8 anche \"colpa\" mia se non riesco pi\u00f9 a esaltarmi per certi tipi di bivi e strutture. Nonostante abbia sempre considerato la parte narrativa fondamentale, bisogna tenere in considerazione che \u00e8 necessaria una certa dose di atmosfera, dubbio, indagine, mistero eccetera da associare allo \"spiegone\", che inevitabilmente ci deve essere ma non deve essere preponderante. Quindi, non \u00e8 necessariamente la mancanza dei dadi, di un regolamento, degli enigmi eccetera che pesa quanto l'eccessiva linearit\u00e0 delle brevi storie che portano agli epiloghi. Spero di essermi spiegato bene.Voto inviato ad Adriano."
    ],
    [
        "153273",
        "GGigassi",
        "Anima di Lupo ha scritto:buon stilebuonOstileScusa ma me l'hai servita su un piatto d'argento, anche considerando il contesto del discorso"
    ],
    [
        "153280",
        "FinalFabbiX",
        "Mi sarebbe piaciuto molto avere una conferma sull'interpretazione da dare al corto, visto che sono abbastanza certo di non averlo capito.L'autore, tuttavia, fin dall'inizio non si \u00e8 lasciato piegare dalle mie avance, e ha preso la coraggiosa decisione di lasciare che i votanti si facciano la propria idea, promettendo di intervenire a concorso finito.Ammiro la scelta, anche perch\u00e9 inevitabilmente avr\u00e0 un peso sulle valutazioni.Ora che manca poco alla fine dei giochi, per\u00f2, inizio ad essere molto curioso"
    ],
    [
        "153283",
        "Anima di Lupo",
        "GGigassi ha scritto:Anima di Lupo ha scritto:buon stilebuonOstileScusa ma me l'hai servita su un piatto d'argento, anche considerando il contesto del discorsoVero!"
    ],
    [
        "153313",
        "Pirata delle Alpi",
        "RECENSIONEQuesto corto fantascientifico ha una storia originale: quella della conquista dello spazio al contrario. Mi sono sempre chiesto come i terrestri potessero reagire semmai degli alieni intelligenti inviassero i loro rover e missioni di esplorazione a scopo d colonizzazione sul nostro pianeta.Non ho niente di negativo da dire su questo corto, tranne che si esaurisce molto rapidamente: la sua semplicit\u00e0 e allo stesso tempo la sua forza e la sua debolezza.Bene il riferimento a \"Il pianeta delle scimmie\" degli anni '60, con una scena finale (quella della Statua della Libert\u00e0) che \u00e8 stata parodiata tantissime volte in vari media. Mi \u00e8 piaciuto questa umanit\u00e0 sopravvissuta ad un cataclisma ecologico che continua a vivere nonostante tutto.Ho delle domande per l'amico autore: questi alieni sono discendenti di un programma di esplorazione dello spazio partito dalla Terra prima della catastrofe? Oppure meri visitatori di un altro sistema solare della Federazione Galattica (tema caro a qualche complottista)? Mi fa strano che utilizzano il termine \"gaiaformazione\", il che suggerisce che hanno una cera conoscenza del greco e di conseguenza, hanno da che fare con il nostro pianeta. E poi, questo P-616 \u00e8 un riferimento alla Terra 616 dell'universo regolare Marvel con la lettera \"P\", come tutti i pianeti in \"Stargate SG-1\"?Per me, \u00e8 un s\u00ec!Voto inviato a Adriano"
    ],
    [
        "153335",
        "GGigassi",
        "Pirata delle Alpi ha scritto:E poi, questo P-616 \u00e8 un riferimento alla Terra 616 dell'universo regolare Marvel?Voto inviato a Adrianoconfermato da FinalFabbiX nel terzo commento di questo thread (sotto spoiler)"
    ],
    [
        "153368",
        "EGO",
        "Uno Scegli la tua Avventura\u2026 o forse la bozza di Avventure Stellari 11? Il Corto ha una perfetta struttura piramidale, con un paragrafo di partenza e 5 possibili finali, nessuno dei quali propriamente positivo o negativo. I paragrafi sono pochi per un racconto che, a differenza di molti altri in concorso, privilegia lo stile di scrittura nei confronti di qualsiasi altra considerazione e si concede un vagabondaggio su un pianeta sconosciuto, vagabondaggio certamente breve, ma altrettanto certamente ben narrato. Spiace la mancanza di ambizione, perch\u00e9 lo spunto iniziale prometteva qualcosa di pi\u00f9, ma la struttura del racconto e la cura dei dettagli non lasciano dubbi sul fatto che il risultato finale sia esattamente quello che voleva l\u2019autore. Niente regole, niente punteggi, solo il gusto di vagabondare nello spazio."
    ],
    [
        "153415",
        "Filippo",
        "Corto molto breve, sono arrivato al finale senza aspettarmelo, comunque scritto bene e scorrevole. L'eccessiva brevit\u00e0 probabilmente deriva dall'alto numero di finali presenti, tra l'altro questi finali sono anche molto diversi tra di loro. Sono presenti inoltre dei colpi di scena e citazioni particolari. Non presenta regolamento (o correlati), esclusivamente bivi. Risulta penalizzato per la lunghezza ma opportunamente rimaneggiato potr\u00e0 essere molto interessante."
    ],
    [
        "153461",
        "Adriano",
        "Voti dei Giudici:Adriano:Quando ho letto il titolo per la prima volta, sono saltato sulla sedia: la mia mente ha iniziato ad immaginare sistemi di gioco fighissimi, qualche uscita fuori di testa, tanto gioco e probabilmente qualcosa di iper-tecnologico al centro della trama\u2026 Per\u00f2 ci troviamo di fronte ad uno SLATA di 15 paragrafi, con un fondo di fantascienza si, ma praticamente con giocabilit\u00e0 zero.REGOLAMENTO: C\u2019erano tantissimi spunti che l\u2019autore poteva sfruttare in quello spazio rimasto vuoto a pagina due... invece del regolamento tecnico praticamente non c\u2019\u00e8 traccia, ed \u00e8 un peccato, perch\u00e9 un minimo di \u201caspetto ludico\u201d ci sarebbe stato alla grande!Anche il Prologo \u00e8 gestito un po\u2019 cos\u00ec: abbastanza descrittivo, pare che il testo stesso citi al fatto che anche il protagonista non \u00e8 molto convinto di stare l\u00ec\u2026TRAMA: una trama dal significato ecologista di fondo, ma fin troppo nascosto e mascherato. Non si trattava di argomenti scottanti, poteva essere tranquillamente trattato in modo pi\u00f9 aperto.La trama \u201cevidente\u201d, invece, vede questo astronauta giungere in questo pianeta alieno per la gaiaformazione. Le emozioni sono state davvero contrastanti, perch\u00e9 questo corto, a discapito di un primo significato, presenta numerosi livelli di lettura, qualcuno voluto, qualcuno forse meno. E i dubbi arrivano con le letture successive, perch\u00e9 se si approfondisce si scoprono echi di lotta all\u2019inquinamento, si gioca sul fatto di \u201cchi \u00e8 l\u2019alieno\u201d, si capisce che questa \u00e8 la terra (una citazione davvero interessante de Il Pianeta delle Scimmie). Il finale del paragrafo 15, in particolare, \u00e8 il pi\u00f9 misterioso di tutti e quello che forse fa salire di pi\u00f9 la pressione, perch\u00e9 mostra loop temporali, suggerisce che tu sei un alieno, descrive il dente di grafene che in realt\u00e0 non sappiamo cos\u2019\u00e8... Insomma, l\u2019impressione \u00e8 che si sia voluto dare tantissimi significati a queste pagine, che forse l\u2019autore \u00e8 andato un po\u2019 oltre. Se tutto questo non \u00e8 voluto, allora le mie impressioni sono del tutto fuorviate e il corto \u00e8 pi\u00f9 semplice di quello che pensavo\u2026Nell\u2019una o nell\u2019altra ipotesi (che sia semplice, o che sia un concentrato di complessit\u00e0 da essere andato oltre), il risultato vacilla.STRUTTURA: non ho mai apprezzato gli SLATA, qui praticamente il corto ne fa le veci, il problema \u00e8 che i paragrafi sono solo 15, di cui 10 di FINE. Davvero troppo poco.PARTE LUDICA: praticamente non c\u2019\u00e8.NARRAZIONE: Il corto \u00e8 ben scritto, la scrittura \u00e8 perfettamente adatta al tema ed \u00e8 anche molto tecnica in alcuni passaggi.Una struttura che non \u00e8 nelle mie corde, una giocabilit\u00e0 inesistente e l\u2019impressione di pi\u00f9 elementi di trama nascosti e stratificati non fanno raggiungere a questo corto i voti pi\u00f9 alti, ma nessuno gli toglie almeno una meritata sufficienza.Aloona:In questo Corto non \u00e8 l\u2019interazione a mancare e neanche l\u2019aderenza al tema: a peccare \u00e8 lo sviluppo, non molto coinvolgente. Carine le citazioni ai film di genere, ma ho ancora una volta la sensazione che il meglio sia guastato dal modo secco con cui si buttano via i finali. Il che \u00e8 un vero peccato, perch\u00e9 lo stile narrativo (per me molto importante) non \u00e8 forse cos\u00ec brillante da compensare l\u2019assenza di un sistema di gioco, ma, tra alti e bassi, si guadagnerebbe la sua buona sufficienza. Considerato il bagaglio di letture che l\u2019autore sembra possedere, si potevano forse sfruttare meglio le tecniche degli scrittori di riferimento, alcuni dei quali hanno fatto la storia del racconto breve a effetto, ma niente che non si possa migliorare in futuro.FinalFabbiX:Mi trovo in grande difficolt\u00e0 nel valutare questo corto perch\u00e9, pur avendolo riletto pi\u00f9 volte, non penso di averlo capito. L\u2019interpretazione che avevo dato all\u2019inizio \u00e8 stata ufficialmente smentita dall\u2019autore, cos\u00ec come, se ho capito correttamente (ho fatto giusto due parole, l\u2019autore ha indicato che preferisce intervenire a fine concorso), \u00e8 stato smentito il fatto che le rivelazioni finali siano volutamente in contraddizione tra loro.Ammiro molto che l\u2019autore misterioso sia voluto uscire dalla comfort zone e abbia proposto un corto molto diverso da quello con cui aveva partecipato in precedenza, per\u00f2 purtroppo io devo valutare l\u2019opera consegnata, che, a mio parere, non riesce a raggiungere la sufficienza proprio per via delle criticit\u00e0 nella trama, che acquisiscono ulteriore peso per la mancanza di una parte game.La storia \u00e8 infatti confusa, e lo \u00e8 indipendentemente dal senso generale: ci sono particolari su cui viene posto il focus, come il ruolo umile del protagonista all\u2019interno della flotta, ma che poi non avranno mai pi\u00f9 rilevanza.L\u2019unico elemento ricorrente \u00e8 la critica continua che l\u2019autore fa all\u2019inquinamento del nostro pianeta. Anche qui, per\u00f2, il messaggio arriva molto confuso. Per esempio, nonostante le numerose riletture non sono neppure riuscito a capire se P-616 sia la terra di oggi o una versione futura del pianeta in cui l\u2019inquinamento \u00e8 peggiorato: il corto si riferisce sempre a problemi attuali, ma allo stesso tempo presenta la statua della libert\u00e0 in rovina, in mezzo al fumo e all\u2019inquinamento e asserisce che il livello dei metalli pesanti \u00e8 aumentato a tal punto che neppure una civilt\u00e0 avanzata ha la tecnologia per risolvere il problema.Mi \u00e8 parso bizzarro anche scegliere di citare l\u2019ozono e l\u2019inquinamento da mercurio, due problemi abbastanza contenuti e che di certo non sono la fonte primaria di preoccupazione, specie se rapportati, ad esempio, al riscaldamento globale, alle polveri sottili, alle microplastiche (perlomeno in Europa). La presenza di sostanze che possono rilasciare ozono, ad esempio, al di fuori della Cina \u00e8 in forte diminuzione da anni, soprattutto nelle campagne.La scrittura non \u00e8 male, ma ha il difetto di essere un po\u2019 dispersiva e questo non ha giovato a un corto che avrebbe richiesto pi\u00f9 spazio di quello a disposizione. Il sistema di gioco \u00e8 inesistente.Come gi\u00e0 fatto notare da altri, proporre una storia di 15 paragrafi \u00e8 una scelta molto pericolosa, soprattutto se 5 di essi sono finali e i rimanenti si propongono di raccontare percorsi differenti."
    ],
    [
        "153614",
        "Periodonikes",
        "The making of P-616Come gi\u00e0 anticipato da Final, non amo intervenire a concorso aperto, a meno di errori madornali che comprometterebbero l\u2019usufruizione del corto.Ora che il tutto si \u00e8 concluso, ecco il mio lunghissimo post sul concepimento e la realizzazione di P-616, con le risposte a eventuali dubbi e domande.L\u2019ideaGi\u00e0 alla fine del Concorso 2020, avevo intenzione di partecipare l\u2019anno successivo con uno SLATA o qualcosa di molto semplice. Questo perch\u00e9 dai feedback ho capito che il problema principale di Solcaonde (e mio) era lo stile di scrittura. Quindi avevo un anno per migliorarmi su quel versante e avrei proposto un corto con la parte narrativa preponderante, come una sorta di \u201criscatto\u201d.Quando \u00e8 uscito il bando 2021, leggendo il tema dei due mondi, mi \u00e8 tornata alla mente un\u2019idea sopita.Tempo fa lessi un commento di Zakimos che diceva, pi\u00f9 o meno, che l\u2019autore deve essere bravo a impostare il lg per diminuire il pi\u00f9 possibile il book-keeping del lettore. Allora ho pensato alla meccanica \u201cHidden Karma\u201d: un grafo perfettamente piramidale, dove ogni paragrafo aveva due scelte che ampliavano il ventaglio in modo armonico portando a tanti finali diversi, tutti raggiungibili con lo stesso numero di \u201cpassi\u201d.Ogni scelta era palesemente polarizzata in una delle due direzioni opposte (ad esempio, Bene vs Male).Questo mio amore per l\u2019equilibrio veniva cos\u00ec rispecchiato sia a livello di struttura, sia a livello narrativo: il lettore doveva solo scegliere tra due opzioni, e la struttura piramidale lo avrebbe portato a un finale vicino alla sua \u201cmorale\u201d senza bisogno di statistiche o parole chiave.Per usarlo con il tema 2021, avevo pensato di inventare una citt\u00e0 futuristica divisa tra l\u2019elit\u00e8 fredda e calcolatrice e plebe passionale e istintiva, poi ogni scelta sarebbe stata tra il reagire in modo razionale o istintivo, quindi il finale avrebbe rivelato la tua fazione di appartenenza, con tutte le eventuali vie di mezzo.Poi le FAQ hanno abbattuto questa ideaHo pensato allora al tema dell\u2019astronauta che esplora un pianeta sconosciuto, e in base a come si comportava con gli alieni, avrebbe ottenuto un finale Buono/Cattivo.Come al solito, mi piace complicarmi la vita da solo e ne ho pagate le conseguenze. Stavo perdendo la testa nel trovare un dilemma buono/cattivo per ogni bivio, oltretutto, la struttura piramidale mi imponeva di allacciare dei paragrafi che, nell\u2019idea iniziale, non si prendevano per niente.Sono sceso a compromessi con me stesso abbandonando l\u2019idea della dualit\u00e0 bene/male, ma ormai il pi\u00f9 del lavoro era fatto quindi ho tirato a concludere.Poi l\u2019Idea.In quel periodo leggevo racconti brevi di Matheson, e ho adorato il suo modo di costruire tutto il racconto per esplodere con un colpo di scena finale, cos\u00ec ho deciso di fare lo stesso con P-616: i finali sarebbero stati tutti colpi di scena diversi tra loro.Diamo a Cesare quello che \u00e8 di CesareOltre al gi\u00e0 citato Matheson, come molti di voi hanno intuito mi sono ispirato anche a Brown e al \u201cPianeta delle scimmie\u201d.Per l\u2019ambientazione della terra vittima dell\u2019inquinamento, invece, ho preso spunto da \u201cDeath Stranding\u201d, anche se non l\u2019ho mai giocato, e per il finale del traditore a \u201cAmong Us\u201dPer la ISS Explorer invece, mi sono liberamente ispirato a Star Trek.Via con le domande! DunqueFinalFabbiX ha scritto:Da come l'ho interpretato io, non esiste un'unica storia, ma a seconda delle scelte fatte si scopre un colpo di scena diverso (molti sono ispirati a famosi film di fantascienza) che \u00e8 in contraddizione con gli altri.Un po' come se ogni percorso portasse a una storia a s\u00e9.L'idea mi stuzzica parecchio. Non \u00e8 il primo a proporre un approccio del genere, ma era parecchio che non ne vedevo corti con questa meccanica fatti cos\u00ec beneSveliamo l\u2019arcano. Tutti i finali sono coerenti e coesistenti. Le scelte, in pratica, ti fanno scoprire solo altri risvolti della stessa storia. Da quello che intuisco dalle recensioni, la maggior parte dei lettori la pensa come Final, quindi devo aver commesso degli errori.Se vi va, vi chiedo di dirmi quali elementi portano all\u2019incoerenza, cos\u00ec da poterli correggere nella versione revisionata!Prodo ha scritto:La presenza di molte diramazioni e di un numero ampio di epiloghi rende ogni filone della storia molto corto, e il lettore tende a rimanere insoddisfatto perch\u00e9 le conclusioni talvolta sono frettolose, lasciando tanto in sospeso.Ho un evidentemente un problema. Sia con Solcaonde che con P-616 perdo colpi nei finali. E pensare che sono la mia parte preferita. Direi che la mia promessa per l\u2019anno prossimo \u00e8 portare un corto con finali degni di questo nome.Zakimos ha scritto:Forse sacrificando uno o due finali dei cinque disponibili i restanti avrebbero avuto maggiore respiroLo so che mi sono complicato la vita, ma ci tenevo a mantenere la struttura piramidale. Quindi allungare il corto (cosa che ho pensato di fare) voleva dire aggiungere un altro finale, quindi un altro colpo di scena (e ho fatto fatica ad arrivare a cinque) oltre a far combaciare logicamente tutti i nuovi 6 paragrafi. Ero gi\u00e0 stremato dal lavoro su quindici paragrafi, quindi ho scartato l\u2019idea.sancio ha scritto:Inoltre non ci dice nulla su chi sono io protagonista, si scopre nel primo paragrafo qualche dettaglio che la mia razza ha squame, gobba e tentacoli!Ho volutamente concentrato il prologo sulla descrizione della Explorer proprio per mantenere i colpi di scena finali. Ora capisco che \u00e8 stata un\u2019idea non brillante per un lg, dove funziona di pi\u00f9 dare un obiettivo ben preciso al protagonista.sancio ha scritto:15 paragrafi (media di meno di due a pagina) di cui 5 sono epiloghi.Anche questo \u00e8 voluto. Sapendo appunto che avrei seguito la struttura piramidale e quindi che non avrei fatto pi\u00f9 di 15 paragrafi, ho deciso di lasciarmi andare nelle descrizioni e occupare mezza pagina a paragrafo.giax ha scritto:ma davvero possiamo identificare l'umanit\u00e0 e la nostra civilt\u00e0 solo con la Statua della Liberta?Nono, certo che no. Semplicemente, avevo deciso che il finale centrale, che tra parentesi \u00e8 anche il pi\u00f9 \u201cprobabile\u201d da raggiungere, fosse quello dove veniva rivelato che P-616 \u00e8 la nostra Terra. Come fare? Mi sono scervellato un po\u2019, avevo pensato alla Tour Eiffel in rovina, poi mi sono detto: ma perch\u00e9 non citare un classico della filmografia fantascientifica? Ed eccoci qui.Anima di Lupo ha scritto:Nonostante abbia sempre considerato la parte narrativa fondamentale, bisogna tenere in considerazione che \u00e8 necessaria una certa dose di atmosfera, dubbio, indagine, mistero eccetera da associare allo \"spiegone\", che inevitabilmente ci deve essere ma non deve essere preponderante. Quindi, non \u00e8 necessariamente la mancanza dei dadi, di un regolamento, degli enigmi eccetera che pesa quanto l'eccessiva linearit\u00e0 delle brevi storie che portano agli epiloghi. Spero di essermi spiegato bene.Benissimo. Ti ringrazio per aver messo a fuoco un problema molto importante sul mio corto. D\u2019ora in poi far\u00f2 molta attenzione all'interattivit\u00e0 con il lettore, non dandola per scontata solo per la presenza dei bivi.Pirata delle Alpi ha scritto:Ho delle domande per l'amico autore: questi alieni sono discendenti di un programma di esplorazione dello spazio partito dalla Terra prima della catastrofe? Oppure meri visitatori di un altro sistema solare della Federazione Galattica (tema caro a qualche complottista)? Mi fa strano che utilizzano il termine \"gaiaformazione\", il che suggerisce che hanno una certa conoscenza del greco e di conseguenza, hanno da che fare con il nostro pianeta. E poi, questo P-616 \u00e8 un riferimento alla Terra 616 dell'universo regolare Marvel con la lettera \"P\", come tutti i pianeti in \"Stargate SG-1\"?No, la Federazione \u00e8 l\u2019unione di varie civilt\u00e0 aliene, i terrestri non ne fanno parte. Per il termine \u201cGaiaformazione\u201d ammetto di non essermi posto il problema\u2026 Ho dato per scontato che fosse un termine per indicare il processo che rende abitabile un pianeta, non considerando che letteralmente significa \u201crendere un pianeta simile alla terra\u201d. Questo \u00e8 stato un errore madornale e ti ringrazio per averlo fatto presente. Nella versione revised inventer\u00f2 un termine nuovo.Per il riferimento ci hai visto giusto. Volevo dare al pianeta un nome generico, ma che fosse anche un indizio per i pi\u00f9 attenti. Ho scoperto che quando si scopre un pianeta nuovo lo si nomina con una lettera e un numero di pi\u00f9 cifre, quindi ho scelto il 616 da appassionato della Marvel, e P per \u201cpianeta/planet\u201d. Poi mi piaceva che avesse la stessa iniziale del mio nickname.Adriano ha scritto:Anche il Prologo \u00e8 gestito un po\u2019 cos\u00ec: abbastanza descrittivo, pare che il testo stesso citi al fatto che anche il protagonista non \u00e8 molto convinto di stare l\u00ec\u2026E i dubbi arrivano con le letture successive, perch\u00e9 se si approfondisce si scoprono echi di lotta all\u2019inquinamento, si gioca sul fatto di \u201cchi \u00e8 l\u2019alieno\u201d, si capisce che questa \u00e8 la terra (una citazione davvero interessante de Il Pianeta delle Scimmie). Il finale del paragrafo 15, in particolare, \u00e8 il pi\u00f9 misterioso di tutti e quello che forse fa salire di pi\u00f9 la pressione, perch\u00e9 mostra loop temporali, suggerisce che tu sei un alieno, descrive il dente di grafene che in realt\u00e0 non sappiamo cos\u2019\u00e8... Insomma, l\u2019impressione \u00e8 che si sia voluto dare tantissimi significati a queste pagine, che forse l\u2019autore \u00e8 andato un po\u2019 oltre. Se tutto questo non \u00e8 voluto, allora le mie impressioni sono del tutto fuorviate e il corto \u00e8 pi\u00f9 semplice di quello che pensavo\u2026Nell\u2019una o nell\u2019altra ipotesi (che sia semplice, o che sia un concentrato di complessit\u00e0 da essere andato oltre), il risultato vacilla.Per questo ti rimando alle \u201cSoluzioni\u201d sotto spoiler a fine postFinalFabbiX ha scritto:L\u2019unico elemento ricorrente \u00e8 la critica continua che l\u2019autore fa all\u2019inquinamento del nostro pianeta. Anche qui, per\u00f2, il messaggio arriva molto confuso. Per esempio, nonostante le numerose riletture non sono neppure riuscito a capire se P-616 sia la terra di oggi o una versione futura del pianeta in cui l\u2019inquinamento \u00e8 peggiorato: il corto si riferisce sempre a problemi attuali, ma allo stesso tempo presenta la statua della libert\u00e0 in rovina, in mezzo al fumo e all\u2019inquinamento e asserisce che il livello dei metalli pesanti \u00e8 aumentato a tal punto che neppure una civilt\u00e0 avanzata ha la tecnologia per risolvere il problema.Mi \u00e8 parso bizzarro anche scegliere di citare l\u2019ozono e l\u2019inquinamento da mercurio, due problemi abbastanza contenuti e che di certo non sono la fonte primaria di preoccupazione, specie se rapportati, ad esempio, al riscaldamento globale, alle polveri sottili, alle microplastiche (perlomeno in Europa). La presenza di sostanze che possono rilasciare ozono, ad esempio, al di fuori della Cina \u00e8 in forte diminuzione da anni, soprattutto nelle campagne.Anche in questo caso devo fare un grandissimo mea culpa per non essermi informato abbastanza sul problema dell\u2019inquinamento. Ammetto che alcune cose le ho inserite a scopo di trama: ci sono reattori nucleari che hanno il mercurio nei sistemi di raffreddamento, quindi ci sono andato a nozze, potendo dare un senso allo \u201cscontro\u201d con il rettile. Per il resto non posso che ammettere una ricerca approssimativa sull\u2019argomento che ha portato tutti i problemi che hai detto. Nella versione revisionata seguir\u00f2 le indicazioni e prover\u00f2 a sistemare anche questo aspetto.FinalFabbiX ha scritto:Mi trovo in grande difficolt\u00e0 nel valutare questo corto perch\u00e9, pur avendolo riletto pi\u00f9 volte, non penso di averlo capito. L\u2019interpretazione che avevo dato all\u2019inizio \u00e8 stata ufficialmente smentita dall\u2019autore, cos\u00ec come, se ho capito correttamente (ho fatto giusto due parole, l\u2019autore ha indicato che preferisce intervenire a fine concorso), \u00e8 stato smentito il fatto che le rivelazioni finali siano volutamente in contraddizione tra loro.Ri-confermo. Ho scritto il corto pensando a un\u2019unica storia, di cui veniva rivelato un pezzetto diverso in ogni finale.Per i pi\u00f9 curiosi metto sotto spoiler quello che avevo pensato.SpoilerDunque. Il personaggio protagonista \u00e8 umano, e lo si scopre con il finale Terra + Futuro.Viene dal futuro, \u00e8 tornato indietro per chiudere il loop che gli ha permesso di salire sulla Explorer e boicottarla (Finale Futuro + Impostore).La vuole boicottare perch\u00e9 la Federazione ha come unico interesse schiavizzare il genere umano, mentre lui vuole salvare il suo popolo (Finale Schiavit\u00f9 + Futuro).Perch\u00e9 allora il futuro non \u00e8 cambiato? Dove ha sbagliato? P-616 \u00e8 un loop chiuso e immodificabile, perch\u00e9 la Terra non ha speranze di superare il suo stato di decadimento (Finale Futuro + Inquinamento).Per quanto concerne il ruolo insignificante a bordo della Explorer, bisogna considerare ben tre finali: il personaggio \u00e8 un umano, quindi resistente alle radiazioni, e per questa sua peculiarit\u00e0 e diversit\u00e0 dal resto dei membri della Federazione, gli \u00e8 stato assegnato il ruolo pi\u00f9 pericoloso. E\u2019 riuscito a partecipare a una missione tanto importante proprio grazie alle indicazioni del dente di grafene, che non contiene altro che i \u201cpassi giusti\u201d da fare, fin da bambino, per essere preso come \u201cresponsabile del reattore\u201d sulla Explorer.Troppo complesso? Probabile.Come gi\u00e0 successo, molte delle cose che ho pensato sono rimaste l\u00ec, nella mia mente. Ho il problema di essere troppo criptico.Ma questo \u00e8 il motivo per cui non intervengo durante il concorso, per imparare a rendere pi\u00f9 chiari i miei lavori, senza bisogno dello spiegone dell\u2019autore.Infine volevo ringraziare tutti quelli che hanno apprezzato il mio stile di scrittura. Alla fine era l\u2019obiettivo primario della mia partecipazione quest\u2019anno e sono contento di averlo raggiunto! (oltre a vincere, chiaro, ma per quello devo lavorare ancora parecchio\u2026)Spero di aver chiarito tutti i dubbi, e rimango disponibile per altre domande!Buona leggiocata a tutti!"
    ],
    [
        "153618",
        "Zakimos",
        "L'idea era davvero ottima. Implementarla in un concorso con un limite di pagine cos\u00ec stringente... come potrei definirlo... forse un suicidio! Ma anche un'ottima palestra! Ti meriti i complimenti se non altro per il coraggio!"
    ],
    [
        "153619",
        "Periodonikes",
        "Zakimos ha scritto:L'idea era davvero ottima. Implementarla in un concorso con un limite di pagine cos\u00ec stringente... come potrei definirlo... forse un suicidio! Ma anche un'ottima palestra! Ti meriti i complimenti se non altro per il coraggio!Grazie mille! Giurin giurello, d'ora in poi solo meccaniche innovative, che mi devo sfogare!"
    ],
    [
        "153625",
        "Aloona",
        "Periodonikes ha scritto:SpoilerDunque. Il personaggio protagonista \u00e8 umano, e lo si scopre con il finale Terra + Futuro.Viene dal futuro, \u00e8 tornato indietro per chiudere il loop che gli ha permesso di salire sulla Explorer e boicottarla (Finale Futuro + Impostore).La vuole boicottare perch\u00e9 la Federazione ha come unico interesse schiavizzare il genere umano, mentre lui vuole salvare il suo popolo (Finale Schiavit\u00f9 + Futuro).Perch\u00e9 allora il futuro non \u00e8 cambiato? Dove ha sbagliato? P-616 \u00e8 un loop chiuso e immodificabile, perch\u00e9 la Terra non ha speranze di superare il suo stato di decadimento (Finale Futuro + Inquinamento).Per quanto concerne il ruolo insignificante a bordo della Explorer, bisogna considerare ben tre finali: il personaggio \u00e8 un umano, quindi resistente alle radiazioni, e per questa sua peculiarit\u00e0 e diversit\u00e0 dal resto dei membri della Federazione, gli \u00e8 stato assegnato il ruolo pi\u00f9 pericoloso. E\u2019 riuscito a partecipare a una missione tanto importante proprio grazie alle indicazioni del dente di grafene, che non contiene altro che i \u201cpassi giusti\u201d da fare, fin da bambino, per essere preso come \u201cresponsabile del reattore\u201d sulla Explorer.Personalmente, quella \u00e8 stata la parte che mi ha perplessa di pi\u00f9. In uno dei finali l'umano tornato indietro nel passato era chiarissmo e spiegato. Negli altri ci sono dettagli che diano a intendere come invece potrebbe essere un alieno: il tipo di arti descritti (se non erro, non appaiono molto umani), il linguaggio incomprensibile, che poi lo diventa quando si ha a che fare con il finale in cui si rivela che la Federazione vuole fare tutti schiavi; lo stesso definire un coccodrillo \"creatura di squame con 4 arti\"... capisco che nel futuro molte cose possano essere cambiare o estinte, ma una tecnologia tale da arrivare fino alla terra dovrebbe fornire pi\u00f9 informazioni sul genere di vita presente, soprattutto significative per l'umano. Magari \u00e8 sfuggito qualcosa a me, ma a volte mi \u00e8 parso proprio un cambio totale di ambientazione, voluto, per carit\u00e0.Correggimi se dico castronerie."
    ],
    [
        "153703",
        "Periodonikes",
        "Beh, inizio con il dire che sono stato volutamente vago per non bruciare i colpi di scena, per\u00f2 capisco che questo ha creato confusione.Per quanto riguarda gli \"arti bionici\" diciamo che ho dato per scontato che un umano del futuro ne avesse almeno un paio, ma quando scrivo di \"impostare la velocit\u00e0 degli arti inferiori\" magari cambio riferendomi all'armatura... Cos\u00ec evito di spingere troppo XDPer il linguaggio incomprensibile, ho sempre fatto attenzione a descrivere come fosse l'armatura a tradurre in automatico la \"lingua aliena\", senza specificare che il personaggio la capiva o meno... Ammetto che anche togliendo tutte le parti di traduzione il corto pu\u00f2 solo che guadagnarci.Per la creatura con quattro arti beh, non saprei come fare senza spoilerare il finale Terra... Per\u00f2 sono contento che si capisca che \u00e8 un coccodrillo XDGrazie mille delle segnalazioni, sto gi\u00e0 lavorando alla revisione che poi poster\u00f2 su questo thread per i posteri!"
    ]
]