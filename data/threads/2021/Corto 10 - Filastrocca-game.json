[
    [
        "152264",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:10 - Filastrocca-game)Ultima modifica di:AdrianoMar-06-21 16:42:35"
    ],
    [
        "152268",
        "GGigassi",
        "vorrei essere sicuro di aver interpretato bene le regole: per superare una prova bisogna ottenere un risultato superiore a quello della caratteristica messa alla prova, quindi pi\u00f9 una caratteristica \u00e8 bassa e pi\u00f9 \u00e8 probabile che riescano le prove, giusto?Anni di AD&D in cui per superare una prova bisogna fare \"minore o uguale\" di una caratteristica fanno venire 'sti dubbi."
    ],
    [
        "152293",
        "FinalFabbiX",
        "GGigassi ha scritto:vorrei essere sicuro di aver interpretato bene le regole: per superare una prova bisogna ottenere un risultato superiore a quello della caratteristica messa alla prova, quindi pi\u00f9 una caratteristica \u00e8 bassa e pi\u00f9 \u00e8 probabile che riescano le prove, giusto?Anni di AD&D in cui per superare una prova bisogna fare \"minore o uguale\" di una caratteristica fanno venire 'sti dubbi.Ho avuto il tuo stesso dubbio, perch\u00e9 se da un lato il regolamento dice che devi \"superare il valore della caratteristica\", dall'altro dice anche \"puoi prediligere una caratteristica sulle altre\" (che \u00e8 un controsenso: a quel punto assegni 0-0-9 e di caratteristiche ne privilegi sempre due). A mio parere l'autore si \u00e8 confuso, la versione corretta \u00e8 che devi ottenere col dado un risultato minore o uguale alla caratteristica.Per me, comunque, non \u00e8 stato un problema, dato che nelle mie partite ho barato spudoratamenteSpoilerPer come \u00e8 impostato il corto, infatti, fallire il lancio di dado porta il giocatore alla morte e con poca voglia di ricominciare. Di solito davanti a un bivio di questo tipo prima leggevo il paragrafo di morte, mi facevo due risate e poi tornavo indietro per la strada.E ti dir\u00f2: secondo me va bene cos\u00ec. Difficilmente io, adulto, mi entusiasmer\u00f2 mai nel leggere questo corto, al contrario se lo dovessi leggere a un bambino penso che lo divertirebbe molto vedere l'eroe che finisce spiaccicato e poi continuare a giocare come se non fosse successo.Ricordo all'autore che se vuole intervenire per fare chiarezza pu\u00f2 inviare un messaggio a noi organizzatori, provvederemo a inoltrarlo in modo anonimo al resto dei lettori."
    ],
    [
        "152296",
        "GGigassi",
        "Non ho aperto lo spoiler per non rovinarmi nessuna eventuale sorpresa, anche come ho interpretato io (letteralmente) ha senso, dai. Sono queste nuove generazioni abituate alla 5a Edizioni di D&D che hanno l'impostazione per cui devi sempre fare alto per superare una prova"
    ],
    [
        "152339",
        "FinalFabbiX",
        "L'autore misterioso ha scritto:Ho letto la discussione su filastrocca-game.In effetti il regolamento lascia un po\u2019 confusi. La mia idea era di mantenere la meccanica sul semplice perch\u00e9 \u00e8 un corto volutamente diretto a un pubblico giovane. Immaginavo noi pap\u00e0 e vecchi giocatori intenti a leggerlo ai nostri figli. Penso che si possa fare senza problemi come dite voi, lanciando sotto o pari la caratteristica. Alla fine non \u00e8 importante, si pu\u00f2 giocare anche senza tirare dadi e fare una sorta di achievement sulle morti."
    ],
    [
        "152341",
        "GGigassi",
        "Ok, quindi la mia interpretazione era corretta e non \u00e8 che l'autore si fosse \"impappinato\" volendo intendere altro. Pensavo di dargli mezzo voto in meno per questo, ma non ne sussistono pi\u00f9 ragioni"
    ],
    [
        "152431",
        "GGigassi",
        "Visto che non ci sono minimi da assegnare alle caratteristiche ho provato a giocare diceless assegnando 0 a due caratteristiche e 9 alla rimanente, cos\u00ec da fallire sempre un tipo di prova ma riuscendo in automatico le altre due. Con un po\u2019 di intuizione ho fatto le scelte giuste (assai poche in verit\u00e0) per risultare sempre vincitore. L\u2019autore avrebbe potuto mettere una postilla sul minimo da assegnare, altrimenti cos\u00ec come l\u2019ho leggiocato io \u00e8 troppo facile e manca quel minimo di tensione: anche con un misero 1 ci sarebbe sempre una possibilit\u00e0 su 6 di fallire.Superata la fase iniziale c\u2019\u00e8 una serie di \u201cvai a destra o a sinistra\u201d senza ulteriori informazioni, ma in questo tipo di Corto scanzonato e dungeonesco pu\u00f2 starci. Simpatiche le occasionali pennellate umoristiche sparse un po\u2019 dovunque e anche il finale non \u00e8 affatto male, ha una sua originalit\u00e0 anche seSpoilermi \u00e8 sinceramente dispiaciuto per il povero ciuchino.La metrica ovviamente \u00e8 discutibile in pi\u00f9 punti, ma non avrebbe potuto essere altrimenti per un componimento cos\u00ec lungo. Ho notato un \u201cpotai\u201d invece che \u201cpotrai\u201d nelle regole e un \u201cpassegiar\u201d con una sola G al cospetto del drago. Al 20, poi, l\u2019autore scrive sia \u201cla\u201d invece di \u201cl\u00e0\u201d che \u201cai\u201d invece di \u201chai\u201d. Un tocco di classe invece il fuoco \u201cflatuo\u201d al 2.Belli i disegnini."
    ],
    [
        "152766",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):10 Filastrocca-game: Un bellissimo racconto composto interamente in rima, anche molto divertente da leggere per via del taglio umoristico. Purtroppo il sistema di gioco scelto, poco equilibrato e fortemente punitivo, ne limita un po\u2019 le potenzialit\u00e0 che altrimenti sarebbero state esplosive.PRO1)\u00a0 \u00a0 La verve poetica dell\u2019autore \u00e8 fenomenale. Leggere le sue rime mi ha veramente divertito e a memoria un racconto composto con taglio interamente poetico \u00e8 una novit\u00e0 assoluta. Riuscire a utilizzare un approccio simile e farlo senza essere mai pesanti, mantenendo la narrazione serrata, introducendo elementi vari e ricchi di immaginazione, non \u00e8 da tutti. Secondo me \u00e8 questo il vero valore aggiunto dell\u2019opera: non deve essere stato facile realizzarla e solo per questa scelta secondo me il racconto merita la massima considerazione.2)\u00a0 \u00a0 L\u2019umorismo che traspare tra le righe e che caratterizza le vicende del nostro alter ego (che peraltro arriva nel mondo di Merlino un po\u2019 come accade a Pip nella collana Alla Corte di Re Art\u00f9, gi\u00e0 questa citazione mi ha fatto sorridere) non solo rende la lettura molto pi\u00f9 piacevole, ma diverte al punto tale da spingerci a continuare l\u2019esplorazione solo per vedere quali altre trovate l\u2019autore ci riserva. Mi sono sorpreso a sghignazzare pi\u00f9 volte nel corso delle run di gioco e questo umorismo diffuso e sapiente ha reso certamente pi\u00f9 piacevole l\u2019esperienza.3)\u00a0 \u00a0 L\u2019epilogo \u00e8 geniale: lo scambio principessa-ciuco, oltre a essere dissacrante, \u00e8 perfettamente in linea con il personaggio che durante tutta la vicenda non abbandona mai il suo atteggiamento non proprio audace. E ci sta: in fin dei conti si tratta di un uomo comune contemporaneo che si ritrova a fare il cavaliere senza nessun preavviso. Non era facile trovare un modo per fargli sconfiggere il drago senza scadere nell\u2019assurdo: l\u2019autore non solo ci \u00e8 riuscito, ma con la sua trovata altamente ridicola, eppure credibile, mi ha strappato anche parecchie risate.CONTRO1)Forse ho capito male io, ma al termine del regolamento leggo: \u201cQuando il testo ti chieder\u00e0 di effettuare un test su una determinata caratteristica, semplicemente tira un D6. Se superi il valore della caratteristica, il test \u00e8 passato. In caso contrario \u00e8 fallito. Tutto qui.\u201d. In pratica devo assegnare dei punti a delle caratteristiche, ma poi per riuscire nei test devo ottenere un valore pi\u00f9 alto di tali caratteristiche? Si tratta quindi di un gioco a perdere: conviene a questo punto assegnare tutti i punti a una sola skill, cos\u00ec saremo sicuri, in due casi su tre, di superare le prove. Le possibilit\u00e0 sono due: o si tratta di un bruttissimo refuso, o l\u2019autore ha scelto una modalit\u00e0 di gestione dei check e dei punteggi che non mi convince affatto.2) Al di l\u00e0 del possibile refuso, la gestione delle caratteristiche \u00e8 discutibile. Un personaggio equilibrato ha il 50% di possibilit\u00e0 di passare a ogni check: farne uno carente in una caratteristica e pi\u00f9 forte nelle altre (per esempio un 4-4-1) non ha molto senso perch\u00e9 i check sono suddivisi in modo bilanciato lungo il percorso e fallirne uno pu\u00f2 essere letale (lo \u00e8 quasi sempre in realt\u00e0). Mi sembra che nel gestire il bilanciamento del corto si sia commesso un errore abbastanza classico, dettato forse dall\u2019inesperienza dell\u2019autore: ritenere che settare il passaggio delle prove su un 50% di possibilit\u00e0 fosse equilibrato. Senza contare che concatenare molte prove \u201cuno su due\u201d di seguito aumenta esponenzialmente la possibilit\u00e0 di fallire. Cos\u00ec come \u00e8 arrivare in fondo, nonostante la brevit\u00e0 dell\u2019opera, \u00e8 veramente molto complesso, anche per il problema di cui parler\u00f2 al punto 3.3) Autore, perch\u00e9 ci vuoi cos\u00ec male? Perch\u00e9 hai inserito questa grandinata di istant death nel corto? Praticamente quasi ogni prova con i dadi, se non superata, ci fa morire prematuramente! Lo dico schiettamente, dopo aver provato tre o quattro volte a finire il corto onestamente, ed essere stato fermato da un tiro sfortunato, ho deciso di terminarlo barando. Se proprio si vuole usare un sistema simile bisogna essere molto bravi a tararlo o, in alternativa, ridurre veramente al minimo le conseguenze letali.GLOBALE: L\u2019approccio poetico e umoristico sono da voto stratosferico, perch\u00e9 il livello \u00e8 veramente alto. Il sistema di gioco non \u00e8 stato curato: l\u2019autore cercava qualcosa di semplice, ma anche in questo caso doveva prestare attenzione che funzionasse. Per qualche motivo questa necessit\u00e0 gli \u00e8 sfuggita: Filastrocca-game \u00e8 divertentissimo da leggere, un po\u2019 meno da giocare. Giudizio comunque decisamente positivo, ma rimane rammarico per quello che poteva essere un capolavoro."
    ],
    [
        "152804",
        "sancio",
        "RECENSIONEInteressante e simpatico esperimento questo corto con cadenza e rime da filastrocca. Purtroppo la metrica non \u00e8 sempre rispettata, non penso sia stato l'obiettivo primario dell'autore anche perch\u00e9 sarebbe stata un impresa ardua. Qualche refuso di troppo per\u00f2, qui era d'obbligo maggiore cura. Al netto di questo mi ha divertito e strappato diversi sorrisi e, una volta terminato, a leggere tutti i percorsi alternativi. Anche la parte game non deve essere il forte dell'autore che nonostante sia molto limitata, riesce a sbagliare clamorosamente. Inoltre se si ha fortuna ai dadi, il corto che consta di soli 23 paragrafi, vola via in un attimo. Poca longevit\u00e0. Sono presenti due disegni molto carini, anche se non so quanto originali. Menzione speciale per \"fuoco flatuo\" (che spero non sia un refuso) e \"con fare grifagno\" (pegno del sommo poeta).In definitiva un buon lavoro che se fosse stato curato appena un poco di pi\u00f9 avrebbe detto la sua in questo concorso."
    ],
    [
        "152805",
        "gabrieleud",
        "A Pro', c'era quello di Angiolino incluso in \"Mitico\""
    ],
    [
        "152806",
        "Budellaro",
        "Idea simpaticissima e originale, risultato molto divertente!Bravo!"
    ],
    [
        "152858",
        "Librogame Digitali",
        "Ho letto questo corto con molto divertimento, anche se ho capito subito che non avrei lanciato neanche un dado e mi sono limitato a leggerlo barando spudoratamente per leggere tutti i diversi percorsi. L'andamento filastroccoso \u00e8 buffo anche se la metrica \u00e8 approssimativa, e tutta la narrazione si basa sulla comicit\u00e0 e sul senso del ridicolo - il fuoco FLATUO, il ciuchino, tutto \u00e8 pensato per strappare una risata, non certo per dare il brivido di un'avventura. Mi ricordava in certi momenti l'ironia giocosa di LABYRINTH e sicuramente c'era molto di Shrek, due film che ho sempre amato. Il sistema di gioco non l'ho proprio capito, complice il fatto che non si capiva bene se dovevi tirare alto o basso, e comunque non mi ha convinto quindi l'ho semplicemente ignorato.Nel complesso un simpatico divertissement che si legge in relax in dieci minuti e se non altro sa strappare una risata."
    ],
    [
        "152907",
        "Zakimos",
        "Idea simpaticissima, realizzazione altalenante, risultato finale comunque godibile grazie al numero di risate strappate e all'idea di fondo, davvero piacevole.La struttura delle prove non ha alcun senso (in sostanza devi assegnare punti MALUS alle caratteristiche!), la metrica non \u00e8 sempre rispettata, una caratteristica \u00e8 molto pi\u00f9 importante delle altre e la sezione centrale \u00e8 un dungeon alla cieca; eppure nonostante tutti questi difetti Filastroccagame mi \u00e8 piaciuto tantissimo, a dimostrazione del fatto che a volte un risultato \u00e8 pi\u00f9 della somma delle sue singole parti.PS va per\u00f2 detto che, tra tutti i corti che ho letto finora, questo \u00e8 quello che meno rispetta lo spirito del bando, visto che i due mondi sono davvero appena accennati."
    ],
    [
        "152940",
        "F.A.S.",
        "Secondo me filatrocca-game \u00e8 uno dei migliori corti del concorso. L\u2019autore deve aver faticato non poco per scrivere il racconto in rima, e non importa che la metrica non sia rispettata puntualmente perch\u00e9 l\u2019autore riesce a rimanere sempre leggero ed ironico. Il corto \u00e8 anche progettato bene perch\u00e9 i bivi sono reali, il regolamento invece, che prevede tre valori e l\u2019uso di un dado a sei facce, \u00e8 progettato in maniera imperfetta. Purtroppo i ventitr\u00e9 paragrafi sono pochi e mi fanno desiderare di leggere una versione molto pi\u00f9 estesa di questo racconto-filastrocca che, per l\u2019inizio alla AcdRA, sembra quasi un omaggio alla creatura di Brennan."
    ],
    [
        "152945",
        "Flay4Fight",
        "Corto simpatico, pensato e scritto come un (appunto) filastrocca-game. Ottima idea. Credo di aver giocato qualcosa di simile in passato, ma non ricordo se era un vecchio Corto oppure un'altra opera esterna al forum. Molto carine le due illustrazioncine all'inizio, ne avrei voluta vedere qualcuna in pi\u00f9. Ad esempio quella del ragno o dell'orco musone. Finale azzeccato: del restoSpoileressendo un \"rimpiazzo\" non avremo mai potuto battere un drago, e il compagno ciuchino serviva bene come soluzione del problema.Qualche difetto:Corto.. corto! Alcune diramazioni verso met\u00e0 danno un cenno di longevit\u00e0 in pi\u00f9, ma non bastano. Dopo un paio di partite e qualche buon tiro si arriva all'unico finale. Mi ha un po' deluso, anche perch\u00e9 il lavoro ha dell'effettivo potenziale e a mio parere poteva essere allungato ulteriormente.Le rime si alternano tra rime ispirate molto e poco. Anche se sono alla fine tutte pi\u00f9 o meno apprezzabili. La metrica di alcune \u00e8 cos\u00ec cos\u00ec, anche se capisco non sia stato facile mettere insieme il tutto.Le prove sono quasi tutte \"check success or die\", senza magari una terza opzione che forse poteva rendere il tutto pi\u00f9 interessante.Infine, sono d'accordo con Zakimos che i due mondi sono accennati: il giocatore viene strappato dalla sua casetta e, in pieno stile Pip, si ritrova davanti un mago che lo obbliga a una missione. Dopo l'intro, tutto il racconto si ambienta unicamente nel luogo fantastico.Alla fine, un Corto apprezzabile che sprizza demenzialit\u00e0 da ogni pagina. Molto indicato da leggere se avete figli piccoli e/o nipotini."
    ],
    [
        "153081",
        "giax",
        "Un corto ho trovato, e l'ho letto tutto, l'ho letto d'un fiato, e ho riso di brutto.Le rime davvero son ben ricercate, con voi son sincero, le ho proprio adorate.Le scelte son belle, le morti un po' meno, ho barato tanto ma sempre sereno.Se dei due mondi ne hai visto uno solo, per due secondi non fare il pignolo.E' un librogioco e ha qualche difetto, ma conta poi poco, nessuno \u00e8 perfetto!C'ho messo una vita, non so l'autore come abbia fatto a scrivere 10 pagine cos\u00ec!!"
    ],
    [
        "153083",
        "Seven_Legion",
        "Vorrai piuttosto dire:C'ho messo una vita, non so come l'autore ne abbia fatto 10 pagine di questa partita!!"
    ],
    [
        "153085",
        "Seven_Legion",
        "Mi spiace sollevare la questione ma:L'autore misterioso ha scritto:e' diventato meno misterioso perche' con appena due parole infelici, s'e' fatto sfuggire:-sesso-maggiore eta'-stato famigliareCerto, non abbastanza per indentificarlo ma per qualcuno potrebbe essere sufficiente a scartare le ipotesi alternative.Attenzione quindi giudici a non far trapelare informazioni di sorta: anonimo vuol dire \"anonimo\"..."
    ],
    [
        "153088",
        "GGigassi",
        "Alla base di \u2019sto CortoC\u2019\u00e8 un progetto un po\u2019 contortoVuole far cosa poeticaMa attenzione alla sua metrica!!!Il problema della rima\u00c8 che non serve a \u201cfare prima\u201dE cos\u00ec mangiando spazioCerte scelte so\u2019 uno strazio;sempre quella la minestra:\u201cvai a sinistra o vai a destra?\u201dLo scenario \u00e8 quella classico:un po\u2019 fiaba, parodisticoda notar certi elementiche son proprio divertentigli errorini non perd\u00f2nosono pochi, s\u00ec\u2026 ma ci sono!Di una cosa mi lamento:parlo del regolamentose a un punteggio metti novesempre riesci le altre prove!S\u00ec, sar\u00e0 cosa volutaMa \u00e8 anche ver che troppo aiutaPoi ripenso al caro mulo\u2026E dico: \u201cautore, vaffanculo!\u201dParte grafica non maleMezzo punto in pi\u00f9 lo vale"
    ],
    [
        "153090",
        "FinalFabbiX",
        "Seven_Legion ha scritto:e' diventato meno misterioso perche' con appena due parole infelici, s'e' fatto sfuggire:-sesso-maggiore eta'-stato famigliareSignor Seven Legion, la ringrazio del consiglio, ma stia attento a non farsi fregare!Questi messaggi non vanno presi come prove assolute: \u00e8 possibile - e anzi \u00e8 gi\u00e0 successo nelle precedenti edizioni -\u00a0 che autori buontemponi scrivano inserendo dettagli anagrafici falsi.Sar\u00e0 questo il caso? Mah.Io le posso solo ragantire la maggiore et\u00e0 dell'autore visto che, se non sbaglio, io ne ho 21 e dovrei essere il pi\u00f9 giovane."
    ],
    [
        "153103",
        "giax",
        "Seven_Legion ha scritto:C'ho messo una vita, non so come l'autore ne abbia fatto 10 pagine di questa partita!!In effetti!!"
    ],
    [
        "153104",
        "giax",
        "GGigassi ha scritto:Alla base di \u2019sto CortoC\u2019\u00e8 un progetto un po\u2019 contortoVuole far cosa poeticaMa attenzione alla sua metrica!!!Il problema della rima\u00c8 che non serve a \u201cfare prima\u201dE cos\u00ec mangiando spazioCerte scelte so\u2019 uno strazio;sempre quella la minestra:\u201cvai a sinistra o vai a destra?\u201dLo scenario \u00e8 quella classico:un po\u2019 fiaba, parodisticoda notar certi elementiche son proprio divertentigli errorini non perd\u00f2nosono pochi, s\u00ec\u2026 ma ci sono!Di una cosa mi lamento:parlo del regolamentose a un punteggio metti novesempre riesci le altre prove!S\u00ec, sar\u00e0 cosa volutaMa \u00e8 anche ver che troppo aiutaPoi ripenso al caro mulo\u2026E dico: \u201cautore, vaffanculo!\u201dParte grafica non maleMezzo punto in pi\u00f9 lo valeme ne ritorno nel mio angoletto"
    ],
    [
        "153105",
        "GGigassi",
        "Ehm, in realt\u00e0 non \u00e8 che i miei ottonari siano proprio tutti ottonari..."
    ],
    [
        "153158",
        "Anima di Lupo",
        "Non ricordo racconti interamente poetici al concorso dei Corti (ma magari mi sbaglio), dunque questo rappresenta una certa novit\u00e0. Probabilmente non sono in grado di giudicare in maniera obiettiva lo stile per\u00f2, dal mio punto di vista profano, mi sembra una bella filastrocca.La storia \u00e8 classica, e ci\u00f2 \u00e8 doveroso visto lo stampo umoristico. La difficolt\u00e0 \u00e8 troppo alta perch\u00e9 basta un tiro di dado sfortunato a farti perdere la partita. Un Corto dunque che si legge con leggerezza e mi lascia belle sensazioni ma forse l'autore ha dovuto faticare per scriverla? Non so quanto sia stato impegnativo farlo, magari a lui riesce con leggerezza, per\u00f2 dal mio punto di vista mi sembra doveroso fargli i complimenti per l'impegno.Voto inviato ad Adriano."
    ],
    [
        "153210",
        "GGigassi",
        "Corto simpatico, anche se ovviamente la sua simpatia non basta a bilanciarne i difetti. L\u2019idea di fare un Corto in rima \u00e8 simpatica ma chiaramente era impossibile pretendere che la metrica venisse rispettata sempre. \u00c8 un argomento a cui sono piuttosto sensibile, come ricorder\u00e0 Powerbob, ma visto che TUTTO il Corto \u00e8 in rima, e quindi lo sforzo dell\u2019autore \u00e8 lodevole di suo, non lo penalizzer\u00f2 per questo.Quello che invece \u00e8 meno perdonabile \u00e8 una formulazione delle regole non chiarissima e soprattutto facilmente \u201cscassinabile\u201d per leggiocare il Corto riuscendo sempre in alcune prove. La risposta dell\u2019autore non ha fatto altro che peggiorare le cose, visto che in sostanza quando abbiamo chiesto chiarimenti ha risposto \u201cfate un po\u2019 come vi pare\u201d.L\u2019ambientazione fantasy/fiabesca \u00e8 pi\u00f9 simpatica che originale, ma qualche bella trovata c\u2019\u00e8. La parte letteraria avrebbe necessitato di una revisione, forse il \u201cfuoco flatuo\u201d nasce proprio da un errore, anche se ci sta alla perfezione.Come ho anticipato nella poesiola, i disegnetti valgono al Corto mezzo punto in pi\u00f9, per\u00f2 io li avrei messi in punti diversi del Corto, o almeno non tutti e due nello stesso posto. E adessoVIA! (VotoInviato adAdriano)"
    ],
    [
        "153233",
        "Pirata delle Alpi",
        "RECENSIONEHehehehe, bella l'idea di scrivere un corto per i bambini nella speranza di formare la terza generazione di librogamers! Mi \u00e8 piaciuto questo concetto di un corto semplice dai toni fiabeschi per intrattenere i bambini. Ma noi, vecchi librogamers, non siamo pi\u00f9 bambini, ma feroci lettori cresciuti a pane, vigorilla e cose da veri duri, tipo He-Man.Bene la narrazione e le strizzatine d'occhio a vari racconti e anche alla serie \"Alla corte di R\u00e8 Art\u00f9\" con questo Merlino delirante.Ahim\u00e8, nonostante le belle premesse, questo corto \u00e8 un true path che segue la grande tradizione di molti Fighting Fantasy (o Dimensione Avventura): solo una serie di paragrafi ti porta alla vittoria, se non fai la scelta giusta, muori.Poi, il regolamento ti obbliga a dare 3 punti ad ogni caratteristica, altrimenti non \u00e8 possibile giocare! Credo che questo racconto non sia stato giocato abbastanza prima, e intendo senza barare.Quindi, nonostante una buona idea, questo corto non \u00e8 riuscito a convincermi.Purtroppo \u00e8 un no.Voto inviato a Adriano."
    ],
    [
        "153383",
        "EGO",
        "Che carino, che bijou! Ne vorrei legger di pi\u00f9!La sua impostazione in rima lo porrebbe dritto in cimaal concorso qui dei Corti con i suoi giochi contorti!Ma ammettiamolo, s\u00ec, ahim\u00e8, qualche difettuccio c\u2019\u00e8.Troppo poca libert\u00e0 di decider dove andr\u00e0l\u2019eroe nostro col ciuchino all\u2019incontro col destino.Tutto il resto vien deciso dal mio dado, e col sorrisovado incontro alle instant death, per\u00f2 me lo fa un po\u2019 a fettdi tentare e ritentare senza il ponte mai passare.L\u2019Eloquenza vuole il drago? Me lo potea dire il mago:s\u00ec non arei favorito la mia Audacia al primo acchito.Qui le regole son chiare: s\u00ec, si deve superarecon il dado il tuo punteggio per scampare al male e peggio.M\u2019\u00e8 piaciuto, a dire il vero; ma, per essere sincero,al di fuor di tanta stima per i buoni versi in rima,un tocchetto di gameplay extra non rimpiangerei.Non scorarti, buon autore! Hai oprato con onore.Per premiare il tuo coraggio, d\u2019un bel voto io t\u2019omaggio."
    ],
    [
        "153400",
        "FinalFabbiX",
        "Ricordo a tutti che le illustrazioni all'interno corti sono tutte create dagli autori del corto e che, pertanto sono soggette a valutazione, oltretutto, occupano anche uno spazio all'interno delle 10 pagine, quindi l'autore per inserirle \u00e8 stato costretto a sacrificare spazio.\u00c8 una regola tassativa, prevista fin dai bandi delle prime edizioni.Se in qualche raro caso abbiamo chiuso un occhio sulla paternit\u00e0 di elementi grafici, lo abbiamo fatto per microelementi grafici (un piccolo simbolo/icona) e mai con illustrazioni come quelle di Filastrocca-game.Lo ribadisco perch\u00e9 ho visto il dubbio in una inviata stasera su Facebook, e non era il primo."
    ],
    [
        "153402",
        "GGigassi",
        "FinalFabbiX ha scritto:\u00c8 una regola tassativa, prevista fin dai bandi delle prime edizioni.Ricordo in maniera un po\u2019 diversa questa cosa della possibilit\u00e0 di inserire illustrazioni in un Corto.In particolare, quando sottoposi quello della negromante, per cui avevo messo in origine dei disegnetti che rappresentavano la protagonista e altri personaggi, si svolse una scena di questo tipo:\u201cEhi, Aloona\u2026 Babacampione\u2026 venite a vedere cosa stava facendo questo furbastro.\u201d\u201cMa cosa\u2026 cosa volete?! io non ho fatto niente!\u201d\u201cOooooooooh, non ha fatto niente,lui! Ma lo sai leggere un bando, eh, lo sai leggere?\u201d\u201cDai, Hyeronimus, faglielo vedere pi\u00f9 da vicino, che cos\u00ec capisce meglio!\u201d\u201cAaargh, l\u2019occhio! Ma cosa vi ho fatto?!\u201d\u201cMagari da terra riesce a leggerlo meglio, che ne dite? Ah! Ah! Ah!\u201d\u201cNo! No! Cosa volete far\u2026 Aaaaargh!\u201d\u201cLo vedi cosa c\u2019\u00e8 scritto qui? Le illustrazioni le puoi mettere solo se sono parte integrante del gioco!\u201d\u201cOk, ok, ho capito\u2026 ora lasciatemi andare, vi prego\u2026\u201d\u201cMa se abbiamo appena cominciato\u2026\u201dPoi per\u00f2 quel paraculo di Hyeronimus (o era Babacampione?) nel Corto su Lucca mise le illustrazioni dei suoi robot\u2026"
    ],
    [
        "153422",
        "Filippo",
        "Un Corto dallo stile particolare, purtroppo non incontra il mio gusto ma mi rendo conto del lavoro immane che \u00e8 stato necessario per scriverlo e complimenti all'autore!Come ambientazione mi ha ricordato molto Shrek, il finale \u00e8 stato carino ma nel complesso questo Corto ha una difficolt\u00e0 elevata soprattutto perch\u00e9 la maggioranza (se non tutte) le prove fallite portano alla fine prematura della storia."
    ],
    [
        "153445",
        "Adriano",
        "Voti dei Giudici:Adriano:Un corto sicuramente fuori dall\u2019ordinario, targato principalmente per un pubblico giovane e strutturato a mo\u2019 di fiaba: una gradevole filastrocca che mi ha incuriosito molto, ma che con le letture ha accumulato anche alcuni problemi che purtroppo mi hanno portato ad abbassare il voto iniziale.Faccio intanto un applauso all\u2019autore per due motivi:1)\u00a0 per il coraggio a presentare un\u2019opera cos\u00ec particolare;2)\u00a0 per la fatica che di dev\u2019essere voluta per scrivere il racconto in questa forma: gi\u00e0 \u00e8 difficile scrivere una storia a bivi, lui in pi\u00f9 ha avuto la necessit\u00e0 di far incastrare trama, bivi e rime mantenendo il tutto in maniera organica. Bravo a prescindere!Veniamo ora all\u2019analisi degli aspetti del corto:REGOLAMENTO: Per la Narrazione, lascio le considerazioni al punto conclusivo della mia analisi.Per quanto riguarda il regolamento tecnico, abbiamo il classico sistema di distribuzione punti e check con i dadi, che permette di creare personaggi differenti e garantisce diverse partite, quindi una buona rigiocabilit\u00e0.TRAMA: L\u2019obiettivo \u00e8 salvare una fanciulla dal cattivo di turno. Una trama fantastica e giocosa, adatta per lo pi\u00f9 ad un pubblico giovane.Occorre comunque fare un grande sforzo per immedesimarsi nell\u2019intera storia: perch\u00e9 veniamo convocati per questa missione? Siamo prescelti? Siamo ex eroi? Chi siamo in realt\u00e0? A queste domande non viene data risposta. Inoltre ad una prima lettura si percepisce l\u2019incongruenza di fondo nel nostro modo di parlare: anche noi parliamo in prosa?Queste mie ultime due considerazioni possono facilmente essere messe da parte se pensiamo che questo sia un corto per i pi\u00f9 piccoli, ma certo sono gradi forzature che hanno poca giustificazione se non dire che il corto \u00e8 fatto cos\u00ec e cos\u00ec dev\u2019essere, per\u00f2 il lettore non deve fare questo salto mortale per adattarsi al corto, \u00e8 il corto che deve apparire credibile al lettore.Per chiudere con le considerazioni sulla trama, \u00e8 molto triste la fine del ciuchino... essendo una storia per bambini, non era meglio sacrificare qualcos\u2019altro anzich\u00e9 un essere vivente, e creare un finale veramente happy ending?STRUTTURA: Facendo un rapido conteggio, ci sono solo 3 bivi con scelte, il resto sono ID, check o scelte uniche. Questo assottiglia di tantissimo la parte ludica, che alla fine \u00e8 ridotta ai minimi termini, quando invece visto il target sarebbe dovuto essere il contrario.PARTE LUDICA: Un po\u2019 arbitraria per il lancio di dadi, le caratteristiche sono pi\u00f9 o meno equilibrate ma tutto sta a trovare il mix ideale e non perdere quai mai (es: 5 Vigore 4 Eloquenza); Audacia si pu\u00f2 evitare di prendere. Insomma, un bilanciamento migliore avrebbe reso le partite pi\u00f9 avvincenti.Su 23 paragrafi, 5 instant death non sono poche.NARRAZIONE: l\u2019impostazione con le rime \u00e8 carina, anche se alla lunga stanca e rende il testo pi\u00f9 pesante del solito, sicuramente meno immediato da leggere. Questo \u00e8 sia un fascino di questo racconto che un punto debole, perch\u00e9 certo se il target \u00e8 un pubblico giovane le rime sono affascinanti, se il lettore \u00e8 un 40enne per\u00f2 le cose cambiano: io personalmente ho trovato alcuni passaggi pi\u00f9 difficili da leggere rispetto ad un testo non in rima.Riguardo la metrica delle rime: personalmente, chi se ne importa! La metrica non \u00e8 rispettata a dovere? Non \u00e8 questo l\u2019aspetto importante! Se il target, abbiamo detto, \u00e8 un pubblico giovane, pensate che un bambino si faccia il problema della metrica? Il problema della metrica ce lo facciamo noi adulti, per\u00f2 ripeto il mio personale punto di vista \u00e8 che quando un adulto giudica questo corto deve farlo con i propri parametri: a me pi\u00f9 che la metrica ha dato grande difficolt\u00e0 proprio il concetto di \u201crima\u201d in s\u00e9, perch\u00e9 un racconto in rima che dura 10 righe \u00e8 un conto, un racconto in rima che mi dura 10 paragrafi e un totale di 4 pagine lette lo trovo pesante da leggere.Mi spiace non riuscire a dare un voto alto a questa bella filastrocca, ma purtroppo non mi ha appassionato: un po\u2019 per le rime che appesantiscono, un po\u2019 per una parte ludica che secondo me non \u00e8 stata tarata nel migliore dei modi, un po\u2019 per alcuni aspetti che l\u2019autore mi costringe a considerare validi a prescindere (tu che vieni preso dal tuo mondo non si sa perch\u00e9, e tu che parli in prosa non si capisce perch\u00e9) ma che possono essere presi per buoni solo dal vero target di questo corto, cio\u00e8 un pubblico pi\u00f9 giovane.Il problema \u00e8 che io sto giudicando questo corto pur non essendo il vero fruitore di questo contenuto. Facendo un esempio, \u00e8 come far giudicare un piatto di cucina molecolare ad un bambino di 5 anni: non \u00e8 lui il target di quel piatto, non riuscir\u00e0 mai ad apprezzarlo come pu\u00f2 far un adulto\u2026Aloona:Molto ben fatto come racconto da leggere insieme ai propri bambini per introdurli al librogame: si avverte come l\u2019autore debba essersi divertito di cuore nel cercare le rime e la resa ripaga l\u2019impegno, pur se con qualche perdonabile imperfezione nella ritmica: si sorride dall\u2019inizio alla fine, sia per le situazioni che per il linguaggio pseudo-aulico e perfino le istant death sono dipinte a pennello per essere servite a un pubblico molto giovane, incisive, ma senza il rischio di creare i traumi che certe saghe hanno procurato a noialtri. Non c\u2019\u00e8 molto da dire, a parte che faccia sempre piacere l\u2019esperimento e rilassarsi un buon quarto d\u2019ora con qualcosa di piacevolmente semplice. L\u2019autore, inoltre, con me casca bene, come si dice dalle mie parti, dato che era mio padre il delegato a leggermi le favole la sera. Le immagini, pur se accessorie, sono una graditissima introduzione, che mette gi\u00e0 di buonumore. Al di l\u00e0 della classifica, sono certa che il premio pi\u00f9 grande per l\u2019autore sar\u00e0 il sorriso dei suoi pargoli.FinalFabbiX:Ho trovato \u201cFilastrocca-game\u201d molto interessante: nonostante non sia rivolto a me, sono convinto che per il pubblico di riferimento potrebbe risultare uno dei migliori corti mai presentati in concorso.Fin dal prologo (se non addirittura dal titolo) traspare chiaramente che il target dell\u2019opera sono i bambini che si sono avvicinati da poco alla lettura o addirittura in et\u00e0 prescolare. Non \u00e8 un racconto che lascia profondi dubbi morali, che stupisce con trame articolate o sistemi di gioco matematicamente brillanti, ed \u00e8 giusto che sia cos\u00ec: un bambino con questi elementi si annoierebbe e basta. Il bambino vuole draghi, cavalieri impacciati, nomi buffi, un umorismo basato sul proverbiale \"pip\u00ec pup\u00f9 caccona\".Da questo punto di vista, il racconto \u00e8 quasi perfetto. Di solito non riesco ad apprezzare soluzioni come scrivere in rima/in dialetto/in arcaico/... ma qui \u00e8 una scelta che capisco e appoggio, per quanto ho notato anch\u2019io i problemi presenti nella metrica. Io non sono padre e (spero) non lo sar\u00f2 ancora per un po', ma mentre leggevo il corto per la prima volta, immaginavo di farlo come fiaba della buonanotte a dei marmocchi, in una serata in cui si \u00e8 tutti sotto le coperte a scherzare. \u00c8 stata una sensazione bellissima.Ci sono alcuni passaggi che sono veramente ispirati, come la conclusione della vicenda in cui viene scambiato il ciuchino per evitare lo scontro fra il protagonista e il drago. In generale, la scrittura riesce ad essere molto buona nonostante l\u2019autore fosse limitato dal dover scrivere in rima.La parte game, purtroppo, \u00e8 molto confusionaria: il regolamento ha dei passaggi incomprensibili, le prove presenti sono regolate in modo che un fallimento porti sempre a una istant death, in generale la difficolt\u00e0 \u00e8 calibrata malissimo. A mio parere, per\u00f2, nel contesto del corto si tratta di difetti trascurabili: qui pi\u00f9 che altrove il lettore \u00e8 spinto a barare: il fatto che i check siano cos\u00ec punitivi risulta paradossalmente un pregio, perch\u00e9 spinge a leggere i divertenti paragrafi di morte prima di ignorare il risultato dei dadi e proseguire.L'unico difetto che trovo veramente ingiustificabile \u00e8 l\u2019assenza dei due mondi. Per togliere ogni collegamento al mondo reale basta eliminare le prime due righe (ripeto, ne bastano 2) sostituendole con \"Su un divano di comodo fieno, riposi tu stalliere imbranato. Ma d'un tratto e in un baleno da un lampo sei accecato\" e il corto funziona perfettamente, se non per letteralmente due parole alla fine.\u00c8 un doppio peccato:- il corto \u00e8 cos\u00ec ben curato (plauso anche alle illustrazioni, sei molto bravo anche in questo autore misterioso!) che mi avrebbe fatto piacere vederlo gareggiare e posizionarsi in classifica.- il corto avrebbe effettivamente beneficiato da una maggiore interazione fra i due mondi. \u00c8 divertente per un bambino vedere un eroe fantasy interpretato da un bambino simile a lui: un sacco di show pensati per un pubblico infantile fanno gag sul contrasto fra modernit\u00e0 e mondo medievale senza tecnologia. In un concorso in cui molti si sono sforzati di inserire il tema a tutti i costi e anche in storie in cui non stava bene, fa dispiacere che questo sia l'unico corto escluso per poca attinenza."
    ],
    [
        "153567",
        "Periodonikes",
        "Due (mondi di) parole sul corto: Adoro le rime, quindi questo corto parte gi\u00e0 avvantaggiato. Mi sono divertito tantissimo a leggerlo (e rileggerlo)! \u00c8 vero, la metrica a volte \u00e8 imprecisa e alcune rime stonano, ma l\u2019autore ha tutta la mia stima per l\u2019ardua impresa! Purtroppo, il sistema di gioco proposto \u00e8 poco curato: a partire da un regolamento di dubbia interpretazione, passiamo a una serie di prove che portano quasi sempre a una ID nel caso di fallimento. Nella prima, ad esempio, i vari fallimenti riconducevano a un\u2019altra linea narrativa, perch\u00e9 non optare per questa risoluzione anche nelle prove successive?La prima cosa bella: Nonostante la difficolt\u00e0 di scrivere tutto in rima, la storia \u00e8 curata e divertente, le gag simpatiche e il protagonista mi \u00e8 piaciuto: mi ha trasmesso la sensazione di eroe per caso che prova a cavarsela come meglio pu\u00f2. Davvero ottima la parte narrativa.Il pelo nell\u2019uovo: Il regolamento poco chiaro sulla build delle caratteristiche, che si rivela poi determinante nella risoluzione del corto. Capisco l\u2019intenzione dell\u2019autore nel voler creare qualcosa di semplice, ma occhio alla chiarezza e al bilanciamento!Ricorder\u00f2 questo corto per\u2026 le risate assieme alla morosa. Ce ne fossero, di corti cos\u00ec!"
    ]
]