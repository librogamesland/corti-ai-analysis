[
    [
        "152277",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:22 - Morte agli spaghetti)Ultima modifica di:AdrianoApr-06-21 17:10:48"
    ],
    [
        "152312",
        "GGigassi",
        "Altro che Corto umoristico come immaginavo, qui siamo nel colto e nel drammatico, anche se conditi da ironia e fantastico. Una prova decisamente molto buona, per me un difettuccio \u00e8 che i \u201cpoteri\u201d attivati dai tarocchi non sono immediatamente intuitivi e nella prima partita ho dovuto consultare l\u2019introduzione rallentando il ritmo della lettura. Attendo di leggere qualche commento per capire quanto questo Corto possa ritenersi in concorso, mi sono venuti alcuni dubbi in merito.Una curiosit\u00e0 che farei meglio a tenere per me:Spoilersono riuscito ad andare al paragrafo 5 non perch\u00e9 ricordassi il termine \u201cpolibibite\u201d ma perch\u00e9 ricordavo vagamente che qualcuno aveva tradotto cocktail con \u201ccoda di pavone\u201d."
    ],
    [
        "152322",
        "gabrieleud",
        "Quelle che si servivano al quisibeve della ludoginnastica?"
    ],
    [
        "152325",
        "GGigassi",
        "sotto la regia degli aeropittori!"
    ],
    [
        "152381",
        "GGigassi",
        "SpoilerUn appunto: rigiocandoci sono arrivato a un finale negativo dove scopro la creazione del risotto allo spettro in mio onore\u2026 per\u00f2 ci sono arrivato (al 23) senza che la mia presenza si fosse mai palesata\u2026 forse l\u2019autore avrebbe dovuto raccordare meglio alcuni percorsi.Inoltre le associazioni tra i nomi degli Arcani e i poteri che attivano non mi vogliono proprio entrare in testa."
    ],
    [
        "152401",
        "GGigassi",
        "\"fruscio di serpi\" sar\u00e0 un omaggio a Montale?(cfr. \"Meriggiare pallido e assorto\")"
    ],
    [
        "152544",
        "Flay4Fight",
        "Oggi io e Alberto Sordi proveremo a capire cos'hanno fatto di male questi poveri spaghetti"
    ],
    [
        "152552",
        "Flay4Fight",
        "Non sono riuscito ad approfondirlo come volevo per mancanza di tempo, ma a una prima letta non mi \u00e8 sembrato male. Alla fine mi sono ingannato: l'idea del Corto in un qual modo \u00e8 proteggere la tradizione spaghettosa, mentre \u00e8 l'antagonista del racconto che li vuole morti (insieme alla cucina italica in generale, se ho ben capito, e ovviamente al protagonista).L'idea di essere uno spettro e utilizzare i tarocchi per sfruttare certi poteri e infastidire i vivi \u00e8 una figata e il meccanismo sembra funzionare, per\u00f2Spoilerho raggiunto l'epilogo per il rotto della cuffia, dando alla cartomante una buona risposta e azzerando di fatto tutte le crocette acquisite fino a quel momento. Parlare con la cartomante mi sembrava fosse l'unica possibilit\u00e0 per arrivare a quel finale, e sinceramente spererei ce ne siano delle altre.Ma, ripeto, non ho approfondito e quindi mi riservo pi\u00f9 tempo per giocarlo meglio.Scrittura pi\u00f9 che buona anche per questo Corto, andr\u00f2 a leggermi i vari riferimenti torinesi"
    ],
    [
        "152576",
        "Periodonikes",
        "Finito questo corto e devo dire che \u00e8 stato il primo che ho dovuto mappare per recensirlo!Domanda: sono l'unico che ha avuto problemi a capire la meccanica dei tarocchi?Inoltre qualcuno pu\u00f2 spiegarmiSpoilerCome si arriva alla soluzione dell'enigma al paragrafo 22?"
    ],
    [
        "152674",
        "GGigassi",
        "Oh, non ho ancora capito quanti sono invitati+posate!S\u00ec, s\u00ec, potrei leggere le soluzioni ma voglio arrivarci da solo."
    ],
    [
        "152782",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):22 Morte agli Spaghetti: Un corto a cavallo tra storia e fantastoria: l\u2019autore denota conoscenza degli argomenti trattati e anche una buona dose di inventiva. L\u2019atmosfera nera e il desiderio di vendetta del protagonista fanno da fili conduttori per una vicenda interessante e a tratti molto coinvolgente, frenata parzialmente da qualche punto oscuro.PRO1)\u00a0 \u00a0 Lo stile narrativo \u00e8 di primordine. Non solo la vicenda \u00e8 raccontata in modo coinvolgente, ma personalmente ho trovato molto affascinanti i rimandi al periodo narrato, ai personaggi coinvolti nell\u2019intreccio e al taglio paradossale dato all\u2019insieme. Paradosso sotto cui si nasconde, celata dal simbolismo della pastasciutta, una analisi argomentata e puntuale dello scontro tra fazioni che ha dilaniato il nostro paese ai tempi della dittatura fascista. Un insieme molto convincente che mette in luce le doti dell\u2019autore.2)\u00a0 \u00a0 Ho apprezzato anche il regolamento. Come ho gi\u00e0 detto in alcuni dei commenti precedenti, spesso la chiave che differenzia un racconto-game ben congegnato da uno carente sta proprio nell\u2019equilibrio tra regolamento e narrazione. Qui abbiamo una introduzione un po\u2019 lunga ma alla fine utile a spiegare la vicenda, e un comparto regolamentare estremamente breve ma che funziona. L\u2019idea dei tarocchi \u00e8 ottima, quella di impiegare una sola carta, il matto, che pu\u00f2 evolversi in tre diverse strategie di condizionamento del mondo dei viventi altrettanto valida. Poco, come deve essere in un\u2019opera breve, ma molto ben pensato.3)\u00a0 \u00a0 Gli enigmi numerici, due, mi sono piaciuti. Pi\u00f9 lineare quello delle polibibite, geniale secondo me quello della somma tra i commensali e le posate. Ci vorr\u00e0 un po\u2019 ci capacit\u00e0 di osservazione, memoria e soprattutto pensiero laterale per risolverlo. Altro ottimo esempio di come, con poco spazio a disposizione, sia possibile inventare soluzioni di alto livello.CONTRO1)\u00a0 \u00a0 Lo stile riccamente simbolico a volte prende una deriva eccessiva. L\u2019autore si \u00e8 divertito a estremizzare le \u201cfollie\u201d futuriste fino a ridicolizzarle, e questo ci sta perch\u00e9 \u00e8 elemento costitutivo del racconto. Ma a tratti si ha come l\u2019impressione che, compiaciuto dal suo gioco, abbia voluto esagerare, privilegiando l\u2019esercizio di stile alla chiarezza espositiva. \u00c8 un peccato perch\u00e9 alla lunga questo approccio rende pi\u00f9 \u201cpesante\u201d la narrazione e meno godibile l\u2019esperienza.2)\u00a0 \u00a0 Non sono certo che le evoluzioni della storia siano ben equilibrate. Il problema principale, che potrebbe portarci al fallimento, \u00e8 l\u2019accumulo di croci. Ho avuto come l\u2019impressione che il modo migliore per arrivare in fondo, visto che l\u2019epilogo vero e proprio \u00e8 uno solo (ne esistono un altro paio, ma sono pi\u00f9 alla stregua di istant death), sia quello di mantenere un profilo basso e agire il meno possibile. In questo modo c\u2019\u00e8 meno rischio di incappare in penalit\u00e0 e, cavalcando la corrente, arrivare comunque a conquistare la conclusione vincente. Questo lato dell\u2019opera lo rivedrei, perch\u00e9 limita le potenzialit\u00e0 di un lavoro sulla carta eccellente.3)\u00a0 \u00a0 I primi passaggi di Morte agli Spaghetti sono piuttosto logici, e mi avevano esaltato. Con l\u2019avanzare della storia, soprattutto nella parte finale, capire come muoversi, decodificando gli indizi e i ruoli dei convitati, diventa pi\u00f9 oscuro, quasi fosse una questione pi\u00f9 casuale che altro. Per esempio, quando dobbiamo decidere se far calare il ristorante nell\u2019oscurit\u00e0 o chiudere tutti i presenti dentro: a parte considerazioni arbitrarie (l\u2019oscurit\u00e0 genera pi\u00f9 panico della clausura? Pu\u00f2 darsi, ma \u00e8 davvero tanto evidente?) non ci sono grandi elementi per comprendere quale sia la scelta azzeccata. Altra caratteristica questa, come la precedente, che aumenta un po\u2019 la confusione e pesa sulla valutazione finale.GLOBALE: Fughiamo ogni dubbio, Morte agli Spaghetti \u00e8 un ottimo racconto. Ben strutturato, con regole intelligenti, adeguata narrazione e alcune trovate di gran classe. Per una buona met\u00e0 della storia ero molto propenso a metterlo nella mia personale top 3. Poi alcuni passaggi oscuri lo hanno un po\u2019 frenato, e alla fine la mia considerazione complessiva \u00e8 leggermente calata. Rimane un\u2019opera di livello: complimenti all\u2019autore che guadagna un meritato giudizio positivo."
    ],
    [
        "152960",
        "sancio",
        "RECENSIONEIn questo corto impersonifichiamo il gestore di una taverna che, in un ipotetico e alternativo periodo fascista, viene ucciso in un attentato ai suoi spaghetti appena serviti. La vicenda surreale narrata lascia per\u00f2 al lettore pi\u00f9 di una riflessione sulle similitudini e sulle caricature di fatti, personaggi e pensieri del periodo storico del ventennio. Il protagonista \u00e8 uno spettro che cerca vendetta e potr\u00e0 avvalersi di uno tra tre poteri soprannaturali. L'ottima prosa \u00e8\u00a0 varia, ricercata e mai banale. A tratti folle ma ben adattata all'atmosfera del racconto. Degna di nota anche l'inventiva dell'autore riguardo nomi di cose o persone, oltre a quelli realmente esistiti.Vi sono anche un paio di enigmi del tipo da risolvere ricordando dettagli della lettura pregressa.Alcuni paragrafi un po lunghi, una maggior sintesi avrebbe potuto far posto a qualche altro bivio e quindi pi\u00f9 longevit\u00e0.In definitiva un ottimo lavoro sia da leggere che da giocare."
    ],
    [
        "153006",
        "Zakimos",
        "Un corto futurista - in tutti i sensi. Chi ha scritto questo corto ha dimostrato di avere un'ottima padronanza della parte libro, ma ha zoppicato un po' su quella gioco: la carta del Matto che diventa altre carte? Non mi ha stupito leggere che per Prodo sia stata una scelta perfetta, perch\u00e9 \u00e8 proprio quella che mi aspetterei da un suo libro (Francesco, come l'autore, \u00e8 un grandissimo esperto di narrativa ma non \u00e8 molto \"aggiornato\" sui requisiti di chiarezza del game design moderno). Non sarebbe stato estremamente pi\u00f9 semplice inserire un punteggio di \"magia\" (declinato in modo adatto), spendibile per usare determinati poteri, senza incasinare tutto con carte/matti/quanti se ne possiede? Non \u00e8 l'unica cosa che non funziona: l'incipit \u00e8 esplosivo, i primi paragrafi sono esaltanti, ma poi... ahim\u00e8, l'eccesso futurista ha preso possesso dell'autore, che l'ha portato a concludere il tutto con scelte al buio e qualche aggrovigliamento di troppo.Insomma, premesse eccellenti, esecuzione imperfetta: Morte agli spaghetti! resta comunque un corto da ricordare, se non altro per l'esilarante idea alla base e i precisi riferimenti storici, da me sempre graditi."
    ],
    [
        "153059",
        "F.A.S.",
        "Il Futurismo \u00e8 l\u2019unica avanguardia che mi piace proprio perch\u00e9 \u00e8 andato oltre l\u2019arte fino a reimmaginare una societ\u00e0 costruita su nuove basi, quindi ho avuto difficolt\u00e0 a simpatizzare con il povero Mino Donati, cos\u00ec passatista a livello culinario. Il regolamento \u00e8 molto leggero e limitato a tre poteri tra cui possiamo scegliere per massimizzare il danno e rovinare la serata futurista. Lo stile di scrittura \u00e8 notevole, il racconto \u00e8 coinvolgente, ottimi i riferimenti al Futurismo, che per\u00f2 hanno reso agevole, per me, la soluzione dell\u2019enigma della cartomante. Secondo me l\u2019autore avrebbe potuto osare un po\u2019 di pi\u00f9 e utilizzare uno stile di scrittura futurista condensando la parte narrata e aumentando il numero di paragrafi e di bivi a disposizione, giovando cos\u00ec alla longevit\u00e0 del corto."
    ],
    [
        "153183",
        "giax",
        "Mi sono letteralmente innamorato dell'introduzione di questo corto.Mi sono immaginato la scena, l'atmosfera, il periodo storico, i personaggi e le sensazioni del protagonista. Fantastico!Il corto si sviluppa poi in maniera positiva, anche se non \u00e8 ben chiaro cosa davvero dobbiamo fare. A volte la trama e i bivi sembrano un po' nebolusi, ma in generale \u00e8 comunque una bella esperienza di gioco.Ho un appunto per entrambi gli enigmi, e qui spoilero qualcosa (per chi non l'abbia ancora letto). Il primo enigma \u00e8 molto bello, ma faccio veramente fatica a capire perch\u00e8 dovrei contare anche la cartomante: i commensali sono coloro che siedono alla mensa e partecipano alla mangiata, mentre la ragazza non viene neanche menzionata all'inizio, mi sono pertanto immaginato che sia entrata nel locale successivamente per proporre le sue arti al locandiere e agli avventori (un po' come avviene con i suonatori che entrano in un'osteria a met\u00e0 serata, suonano una canzone, prendono gli applausi e poi passano all'osteria successiva: non sono certo commensali). Il secondo al contrario \u00e8 chiaro, ma non mi \u00e8 sembrata una buona idea usare solo l'ultima lettera per individuare il paragrafo: in italiano il 99% delle parole plurali finisci in I o in E, questo vuol dire che sia ha il 50% di probabilit\u00e0 di indovinare il paragrafo anche senza aver risolto l'enigma. Non un grosso problema, solo un piccolo appunto marginale.In definitiva, al netto delle imprecisioni e di qualche passaggio oscuro, uno dei migliori corti in concorso. E' sicuramente quello che mi \u00e8 rimasto pi\u00f9 impresso, per questo ho voluto spenderci qualche parola in pi\u00f9."
    ],
    [
        "153200",
        "GGigassi",
        "Come nel caso di Goblin, avrei voluto premiare questo Corto con un voto pi\u00f9 alto, perch\u00e9 l\u2019originalit\u00e0 dell\u2019assunto di base lo meritava, cos\u00ec come la prosa dell\u2019autore. Purtroppo rileggendolo (e leggendo anche le soluzioni e gli interventi di altri utenti) ho riscontrato alcuni difetti aggiuntivi rispetto a quelli che gli avevo gi\u00e0 trovato.Ovviamente il grande punto di forza di questo Corto \u00e8 la sua originalit\u00e0, supportata da un\u2019ottima prosa e ovviamente dal lavoro di documentazione svolto dall\u2019autore. Il problema \u00e8 che a livello ludico e strutturale certe cose non convincono. Il ricorso ai tarocchi sar\u00e0 suggestivo, ma non \u00e8 immediatamente comprensibile e anche dopo pi\u00f9 leggiocate ho dovuto tornare all\u2019introduzione per capire cosa facevano i singoli arcani. Dei due enigmi, uno \u00e8 troppo facile e l\u2019altro \u00e8 troppo difficile (e forse anche discutibile come soluzione, come segnalato da giax). Certi passaggi non sono cos\u00ec fluidi come dovrebbero, e una volta sono arrivato al finale di sconfitta dove viene creato il risotto allo spettro senza che mi fossi mai palesato! E adessoVIA! (VotoInviato adAdriano)"
    ],
    [
        "153260",
        "Anima di Lupo",
        "Un Corto un po' criptico per i miei gusti. Dipana molte congetture che non ho ben capito, sinceramente. Troppi termini complicati (per me) rendono un po' pesante la lettura e ostica la decifrazione degli eventi. La prosa \u00e8 buona, in realt\u00e0, solo non \u00e8 il mio genere (gli argomenti trattati mi annoiano un po') e non rispecchia il mio punto di vista della narrativa. Per me la narrativa deve essere veicolata AL FINE DI creare un'opera coinvolgente e divertente (esattamente come la parte tecnica del LG deve essere IN FUNZIONE DI una bella storia coinvolgente e divertente). Scrivere bene per me significa soprattutto FARSI CAPIRE bene, esprimersi in modo chiaro, usando anche termini ricercati talvolta, ma sempre all'insegna della buona esposizione.Dico ci\u00f2 solo per giustificare il voto basso che assegner\u00f2, non per insegnare qualcosa a qualcuno.Voto inviato ad Adriano."
    ],
    [
        "153320",
        "Pirata delle Alpi",
        "RECENSIONEUn corto interessante basato su una realt\u00e0 storica, il che non mi dispiace affatto. Il regolamento \u00e8 semplice, ma durante le prime letture ho fatto fatica a capire come utilizzare le carte: devo avere un Matto che mi permette di utilizzare solo una delle altre carte dei tarocchi oppure inizio con il Matto e devo sbloccare le altre carte durante la lettura? Poi, la risposta \u00e8 venuta da sola giocando.Non ho molto da dire di negativo: lo stile \u00e8 bello, l'ambientazione originale e curata e la parte ludica non \u00e8 male, anche se la storia dei tarocchi non \u00e8 molto chiara all'inizio, ma forse sono rimbambito io.Quindi, un buon corto che rispetta la tradizione delle storie di fantasmi.Voto inviato a Adriano"
    ],
    [
        "153372",
        "EGO",
        "Non ho capito un razzo.Incipit al fulmicotone, divertentissimo, e dall\u2019elevato coefficiente di Wottefak, ma gi\u00e0 qui mi sorge qualche dubbio: Mino ha posato il piatto sul tavolo, il colpo di pistola centra il piatto frantumandolo\u2026 ma allora come fa a uccidere Mino? Boh. Mistero futurista.Subito dopo, il regolamento non \u00e8 proprio cristallino quando dice \u201cdovrai usare - e consumare - il Matto\u201d. Non \u00e8 chiaro che il Matto potr\u00e0 rigenerarsi. Inoltre l\u2019accenno alle croci sembra un po\u2019 buttato l\u00ec, e le croci stesse non \u00e8 che si capisca benissimo se vogliano rappresentare qualcosa, e se s\u00ec, cosa. Poteva essere \u201csegna due polpette\u201d e andava bene ugualmente, anzi, forse sarebbe stato pi\u00f9 adatto all\u2019atmosfera generale da Zang Tumb Tumb.E poi, boh, gli eventi paiono succedersi in modo del tutto random, senza un evidente collegamento diretto alle nostre azioni, perlomeno nella parte centrale del racconto. Per fare un esempio, Angelo potrebbe non morire in bagno, ma la signora al 15 ne trova lo stesso il cadavere, a quanto pare. E per quanto riguarda l\u2019enigma dei convitati, mi sembra alquanto campato per aria, con Fill\u00eca che non si capisce se \u00e8 a tavola o se fa da intrattenitore, e la cartomante che palesemente, da quanto dice il testo, non fa parte dei commensali, almeno non prima che l\u2019enigma stesso sia stato risolto. Mah. Mistero futurista.In definitiva, mi \u00e8 piaciuta la premessa, ma lo svolgimento non \u00e8 particolarmente coinvolgente, ed \u00e8 troppo caotico per trovarlo interessante. Non dubito che il Corto sia ben documentato, ma non mi \u00e8 piaciuto particolarmente n\u00e9 come racconto n\u00e9 come gioco, e ha alcuni punti molto nebulosi su entrambi i versanti."
    ],
    [
        "153392",
        "GGigassi",
        "EGO ha scritto:Non ho capito un razzo.ti chiederei se \u00e8 una citazione della Marvel 2099 se non mi vergognassi di far sapere che conosco quella porcheria."
    ],
    [
        "153395",
        "EGO",
        "GGigassi ha scritto:EGO ha scritto:Non ho capito un razzo.ti chiederei se \u00e8 una citazione della Marvel 2099 se non mi vergognassi di far sapere che conosco quella porcheria.Qualche era geologica fa, lessi il primo numero dell\u2019Uomo Ragno 2099.In effetti ogni tanto mi torna in mente, ma stavolta \u00e8 uscita cos\u00ec, non volevo citarlo"
    ],
    [
        "153396",
        "Ravenbanner",
        "Ghost rider 2099 era una bombetta, almeno i numeri disegnati da Bachalo"
    ],
    [
        "153397",
        "GGigassi",
        "Bachalo mi sembrava dignitoso sullo Shade di Milligan, poi da quel che so ha avuto una deriva grottesca/pupazzettosa che non apprezzo per niente."
    ],
    [
        "153457",
        "Adriano",
        "Voti dei Giudici:Adriano:\u201cUna deflagrazione iniziale, poi \u00e8 calato il silenzio\u201d.Purtroppo potrei riassumere cos\u00ec la mia esperienza con questo racconto, che probabilmente mi aveva esaltato da morire al primo approccio.Cerco di spiegare il perch\u00e9 di questa mia affermazione.Inizio il prologo e lo trovo subito fuori di testa quanto basta per appassionarmi, lo stile \u00e8 comico, la scrittura \u00e8 frizzante. Ultima riga della prima pagina e prime due della seconda: SPETTACOLO!Una scena cos\u00ec surreale che mi ha fatto letteralmente scoppiare a ridere! 10! Autore, sei davvero un genio per aver concepito questa scena, davvero!Ora che la mia attenzione \u00e8 massima, giunge il regolamento tecnico, e gi\u00e0 la magia sembra rompersi: siamo morti e dobbiamo giocare tramite dei tarocchi. Non che mi convinca molto, ma andiamo avanti.Prima partita: 1-26-29-6-13-23, in cui praticamente accadono eventi sconnessi e con poco senso. Praticamente entriamo in cucina e andiamo dai cuochi, uno di loro inspiegabilmente accoltella l\u2019altro, si salta a mezzanotte, dove avviene una cena becera commentata da giornalisti, si viene a sapere che la cena \u00e8 andata bene e si arriva all\u2019allucinato Epilogo.????Magia distrutta definitivamente!Non hanno salvato le successive letture, nelle quali ho approfondito tutti i meandri di questo corto, trovando purtroppo poca carne e tantissimo condimento che, in troppi paragrafi casi, \u00e8 stato dosato male.Non dico di non essermi divertito almeno un po\u2019, ma dalla scena esilarante dell\u2019Intro a quel che viene dopo mi sembra che il corto abbia preso una parabola discendente.Purtroppo i tarocchi non salvano la situazione, n\u00e9 tantomeno il tono generale del corto che resta comico-assurdo, e in pi\u00f9 di un passaggio strappa diversi sorrisi.La scrittura \u00e8 adeguata, l\u2019autore ha fatto una scelta coraggiosa ed \u00e8 stato coerente con lo spirito del suo racconto.Inutile scendere in analisi argomento per argomento, credo di avere gi\u00e0 espresso il mio parere nelle considerazioni sopra.Peccato davvero, perch\u00e9 il coraggio non \u00e8 mancato a quest\u2019opera, la voglia di stupire neanche. Peccato che la portata che \u00e8 arrivata sul mio piatto non era cotta a dovere, mi auguro solo che gli altri commensali abbiano mangiato un piatto pi\u00f9 prelibato del mio.Aloona:La premessa di questo corto \u00e8 abbastanza folle da farmi alzare le sopracciglia e non vedere l\u2019ora di leggerlo, allo stesso tempo. E da quel punto di vista mantiene ci\u00f2 che promette: non ho idea di come possa essere nata un\u2019idea simile, quanto non ne ho di un film dei Monty Python o una canzone di Elio, ma posso permettermi di definirla una genialata. E qui arrivano le note dolenti, che in virt\u00f9 di questo mi feriscono: non ho trovato il sistema complicato, anzi, a suo modo l\u2019idea \u00e8 bella (adoro l\u2019uso dei Tarocchi nei giochi); il vero problema \u00e8 una certa incoerenza nei percorsi: pi\u00f9 di una volta mi sono trovata davanti a cambi di scena di cui non ho colto il filo logico o e credo di aver capito quando fosse voluto, visto il tenore folle del corto, e quando eccessivo.Ho notato inoltre dei percorsi sbilanciati, ad esempio: se scelgo di usare il Diavolo sul cuoco fin da subito, finisco il corto in in 4 o 5 paragrafi, senza gistarmi praticamente nulla di quel che potrei giocare, a fronte di altri che me lo permettono abbondantemente. Peccato, perch\u00e9 la scrittura \u00e8 ottima e l\u2019autore dimostra una grande abilit\u00e0 nel creare situazioni paradossali realmente divertenti. Nel complesso, facendo una media tra \u201cpicchi\u201d, non mi \u00e8 affatto dispiaciuto, anche se non lo piazzo tra i migliori.FinalFabbiX:\u201cMorte agli spaghetti\u201d \u00e8 un corto dall\u2019atmosfera surreale, che tratta un\u2019ambientazione inedita, curiosa e interessante e lo fa con una scrittura eccellente (fra le migliori viste nel 2021).La scena introduttiva mi ha fatto ridere di gusto, ed \u00e8 fra le migliori che io abbia mai letto.L\u2019autore, in generale, ha stile da vendere, oltre a idee interessanti e fresche. Memorabili anche i finali e l\u2019interazione con la cartomante.Apprezzabile la ricostruzione storica, un po\u2019 meno l\u2019uso del tema: il mondo dei morti, per come l\u2019ha rappresentato l\u2019autore, \u00e8 in gran parte un invisibile velo sovrapposto al mondo dei vivi e quindi non si percepisce una differenza cos\u00ec netta \u2013 va anche detto che \u00e8 un topos a cui storicamente hanno attinto molte opere, e che \u00e8 un modo comune di rappresentare l\u2019aldil\u00e0 nell\u2019immaginario collettivo.Se la parte libro \u00e8 molto buona, al contrario la parte game ha molti difetti.L\u2019impressione che si ha (e che a memoria dovrebbe essere ufficialmente confermata) \u00e8 che l\u2019autore sia un eccellente scrittore ma non abbia alcuna esperienza con il campo della narrativa interattiva.Questo spiegherebbe le enormi ingenuit\u00e0 che ci sono nella progettazione del corto e del suo regolamento.- il sistema di gioco \u00e8 semplicissimo, ma l\u2019uso delle carte \u00e8 spiegato con enorme confusione- la struttura del corto presenta percorsi brevissimi, che lasciano l\u2019amaro in bocca (e a volte hanno anche piccole incongruenze), e percorsi incredibilmente lunghi. Si sarebbe potuto risolvere facilmente migliorando la gestione delle croci. Il risultato finale non \u00e8 soddisfacente, specie se confrontato con altri corti 2021, come ad esempio l\u2019Eroe dei due mondi.- vengono introdotti troppi personaggi, alcuni di essi sono nominati una o due volte per nome proprio e poi viene preteso che il lettore (che ricordiamolo, in un librogame non ha modo di tornare indietro e leggere il percorso a ritroso) se li ricordi, tanto che sono fondamentali per risolvere alcuni puzzle.- il primo enigma \u00e8 fin troppo difficile e soggetto a interpretazioni (come molti altri, io non ce l\u2019ho fatta perch\u00e9 ho capito male chi si sarebbe seduto a mangiare), al contrario il secondo enigma \u00e8 fin troppo facileNonostante questi difetti, mi sento di premiare leggermente questo corto, sia perch\u00e9 ho adorato alla follia l\u2019ambientazione, sia perch\u00e9, secondo me, una volta risolte le problematiche maggiori della parte game potrebbe diventare un racconto da podio."
    ],
    [
        "153549",
        "Periodonikes",
        "Due (mondi di) parole sul corto: Ammetto che questo corto mi ha lasciato un po' basito. In primis, ho dovuto rileggere pi\u00f9 volte il regolamento. \u00c9 semplice, ma io avevo capito di avere tutte e quattro le carte dei tarocchi, e non solo il matto che puoi convertire in un'altra carta, consumandolo. Per questo la prima run \u00e8 stata semplice da vincere, anche se a volte non capivo bene cosa stesse succedendo e sceglievo un po' a intuito. \u00c8 sicuramente un limite mio, dato da un'ambientazione realistica ma molto distante da ci\u00f2 a cui sono abituato e anche il linguaggio spesso non mi ha aiutato. Desideroso di capirci di pi\u00f9, ho mappato il corto. \u00c8 pi\u00f9 complesso e diramato di quello che mi era sembrato, quindi punto a favore.La prima cosa bella: Ammiro l'impegno dell'autore nell'informarsi e riportare un periodo storico cos\u00ec preciso, con tanto di nomi, portate (davvero esistite!) e quant'altro.Un pelo nell'uovo: Ci sono delle incongruenze nel collegamento dei paragrafi (al 15 si parla di un morto in bagno, ma con un paio di percorsi questo morto non ci dovrebbe essere). Inoltre, devo far notare anche la poca chiarezza di un regolamento che mi ha portato a giocarlo male, seppur nella sua semplicit\u00e0.Ricorder\u00f2 questo corto per\u2026 i poteri ben definiti che vanno usati al momento giusto."
    ]
]