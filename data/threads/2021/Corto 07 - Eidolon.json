[
    [
        "152261",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:07 - Eidolon)Ultima modifica di:AdrianoFeb-25-21 09:15:25"
    ],
    [
        "152371",
        "GGigassi",
        "Colpo di scena telefonato (viene citato tra le ispirazioni il Frederick Brown che mi aveva ricordato un altro Corto!), parte ludica ridotta o comunque meno sviluppata che in altri Corti 2021. Ci sono per\u00f2 una buona prosa e la piacevolezza di un esperimento letterario colto."
    ],
    [
        "152689",
        "sancio",
        "RECENSIONEEidolon \u00e8 un corto con poche regole: un parametro da annotare (4 punti etere da spendere in determinate situazioni) e i canonici bivi. Genere fantascienza o quasi, tenendo conto del finale a sorpresa che ho molto apprezzato e che mi ha colto di sorpresa. La prosa \u00e8 molto buona, peccato che l'autore non abbia ottimizzato meglio lo spazio. Si dilunga per oltre una pagina (su otto a disposizione) per il primo paragrafo, che deve introdurre \u00e8 vero, ma visti i limiti \u00e8 d'obbligo la sintesi. Anche i paragrafi finali (19 e 20) sono un lungo paragrafo diviso in due, non essendoci scelte da fare. Peccato perch\u00e9 il colpo di scena avrebbe dato un bel valore aggiunto se il corto avesse avuto pi\u00f9 paragrafi, scelte e quindi longevit\u00e0 di gioco."
    ],
    [
        "152742",
        "Zakimos",
        "Questo corto \u00e8 UNA BOMBA - esplosa solo in parte. Colpo di scena citofonatissimo, eppure reso alla grande (\u00e8 tutto perfetto, ogni descrizione \u00e8 perfettamente credibile), cos\u00ec come funziona il rimando alle opere di quel famoso autore che tutti conosciamo e che chi ha ampiamente fracassato i cosiddetti in ambito boardgame, ma non qui, a dimostrazione che certa materia trattata con il giusto approccio sa essere divertente, alla faccia da certe americanate da quattro soldi.Cosa non funziona? Il fatto che si esaurisca tutto cos\u00ec presto. Mai come in questo corto ho sentito il desiderio di avere qualche paragrafo in pi\u00f9, anche a costo di sacrificare i \"momenti di risveglio\" o integrarli nei paragrafi gi\u00e0 presenti. Inoltre ho seguito un percorso (1-9-17-10-12-7-18-16-14) che consuma 3 punti Etere, tuttavia al 14 mi viene detto che li ho esauriti e non \u00e8 cos\u00ec.Insomma, giudizio estremamente positivo, ma... ne sono uscito insoddisfatto! Invito l'autore a continuare su questa strada e dimostrarci cosa sa fare."
    ],
    [
        "152762",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):07 Eidolon: Un racconto onirico-fantascientifico dal taglio molto classico: di solito io in contesti simili ci sguazzo e mi danno enorme piacere. In questo caso per\u00f2 c\u2019\u00e8 qualcosina da rivedere.PRO1)\u00a0 \u00a0 Gli autori e le opere a cui il racconto si ispira sono fenomenali. Fredric Brown \u00e8 uno dei miei autori fantascientifici preferiti, soprattutto quando si cimenta nei racconti brevi, e in quest\u2019opera a tratti ci sono citazioni vere e proprie del suo lavoro. Di Lovecraft non c\u2019\u00e8 nemmeno bisogno di parlare. L\u2019eredit\u00e0 dei grandi traspare nelle righe di Eidolon e questo \u00e8 certamente un valore aggiunto.2)\u00a0 \u00a0 Purtroppo io non me lo sono gustato, perch\u00e9 conoscevo La Sentinella e avevo previsto in anticipo, avendone colto i rimandi, il ribaltamento finale. Ma per chi non se lo aspetta l\u2019epilogo nasconde una grossa sorpresa che aumenta sensibilmente la godibilit\u00e0 del corto.3)\u00a0 \u00a0 Non so se l\u2019autore ne fosse consapevole o meno, ma ha creato un sistema regolamentare che ricorda il Venture System dell\u2019accoppiata maestra Pignatelli-Longo. Quindi l\u2019idea regolistica di fondo che ha avuto \u00e8 molto buona. Dovrebbe affinarla e imparare a gestirla meglio, ma, come si dice in questi casi, la base, di livello, su cui lavorare c\u2019\u00e8.CONTRO1)\u00a0 \u00a0 Prosa da rivedere e migliorare. Molte ripetizioni, alcune frasi incerte, difficolt\u00e0 a volte nell\u2019esprimere con chiarezza l\u2019immagine o il concetto che l\u2019autore aveva in mente. \u00c8 una pecca abbastanza grave in un racconto che, visti gli autori a cui si ispira e le influenze fantascientifiche, dovrebbe fare proprio della capacit\u00e0 descrittiva uno dei suoi punti di forza. Qui manca qualcosa.2)\u00a0 \u00a0 I punti etere sono di fatto solo un corollario. Ne bastano un paio per raggiungere l\u2019unico epilogo esistente, gli altri sono un di pi\u00f9. Ci si pu\u00f2 divertire a impiegarli tutti per esplorare pi\u00f9 a fondo le diramazioni che altrimenti salteremmo, ma non ci sono altri motivi per usarli. \u00c8 un peccato che il solo elemento regolistico del corto sia cos\u00ec poco decisivo.3)\u00a0 \u00a0 Il racconto di interattivo ha poco o nulla. I bivi sono esclusivamente strutturali: qualunque scelta facciamo, qualunque decisione prendiamo, finiamo per raggiungere lo stesso epilogo. Ci possono essere variazioni sul tema del percorso, di secondario impatto, ma il succo \u00e8 sempre il medesimo e la nostra possibilit\u00e0 di scelta \u00e8 nulla. Considerando le opere che abbiamo visto negli ultimi anni, in grado di offrire anche in spazi compressi possibilit\u00e0 di evoluzione e rigiocabilit\u00e0 quasi impensabili, questo \u00e8 un difetto di cui non si pu\u00f2 non tener conto.GLOBALE: Sono abbastanza sicuro che l\u2019autore sia un esordiente o quasi nel settore dei LG. L\u2019idea di fondo \u00e8 molto buona, le opere a cui si ispira capolavori, ma c\u2019\u00e8 un po\u2019 di strada da fare, ancora, per entrare nell\u2019eccellenza di genere. Le premesse per futuri ottimi lavori comunque si vedono: per ora, questo si guadagna sicuramente la sufficienza."
    ],
    [
        "152801",
        "Periodonikes",
        "La recensione di Prodo mi fa sorgere una domanda: ma se volessi scrivere un corto con il Venture System? Devo chiedere il via libera a Longo e Pignatelli?"
    ],
    [
        "152802",
        "FinalFabbiX",
        "Periodonikes ha scritto:La recensione di Prodo mi fa sorgere una domanda: ma se volessi scrivere un corto con il Venture System? Devo chiedere il via libera a Longo e Pignatelli?no, i regolamenti in s\u00e9, in quanto idee matematiche, non hanno copyright, purch\u00e9 tu lo riscriva di tuo pugno.attenzione che i nomi e i termini in generale, invece, sono protetti da diritto d'autore (quindi non puoi ad esempio usare il nome \"Venture System\" o usare esattamente gli stessi nomi per le caratteristiche)."
    ],
    [
        "152803",
        "Zakimos",
        "I regolamenti non possono essere posti sotto copyright, ma se qualcuno facesse uscire un librogame che usa il VS paro paro identico senza credit sarebbe presto identificato come uno stronzo ed escluso dal giroper fortuna esistono le \"ispirazioni\" (e a sua volta il VS prende ispirazione da sistemi precedenti), che necessiteranno sempre di un dovuto ringraziamento, e ancora pi\u00f9 per fortuna esistono i sistemi a uso libero. Il Venture System \u00e8 uno di questi! Ti confermo quindi che puoi contattare Umberto e Mauro e chiedere loro l'autorizzazione a usare il sistema e apporre il logo sulla copertina.Io ho deciso di utilizzare lo stesso approccio con il Zakimos System, ma non solo: a chi mi chiede l'autorizzazione a usarlo invio un file-guida per aiutarlo nell'opera. Avrebbe zero senso comportarsi diversamente, visto che anche il ZS non \u00e8 altro che un collage di idee precedenti, una su tutte la tabella di conversione fonetica inventata dal buon FinalFabbiX."
    ],
    [
        "152855",
        "Adriano",
        "Inserisco una breve nota dell'autore del corto a risposta dei vostri commenti.So cos'\u00e8 il Venture System ma non ho ancora avuto il piacere di giocare con librigame che lo usano. In realt\u00e0 all'elemento di alea ho sempre preferito un sistema a risorse che scalano (sia nei librigame che nei gdr o giochi da tavolo), che \u00e8 quello che fa l'Etere nel corto (in realt\u00e0 nella prima bozza c'era anche un sistema per recuperarlo ma avrebbe aumentato lo spazio - che era tiranno \u00e7_\u00e7).Appena finito il concorso poi risponder\u00f2 pi\u00f9 puntualmente alle critiche, di cui ringrazio."
    ],
    [
        "152902",
        "F.A.S.",
        "Recensione: corto a bivi a tema lovecraftiano che ha colpito positivamente la mia immaginazione. Il corto non presenta enigmi e il regolamento \u00e8 ridotto ad un solo valore di cui tenere traccia. La prosa \u00e8 buona, l\u2019introduzione \u00e8 accattivante, con queste premesse mi sarei aspettato qualcosa di pi\u00f9, purtroppo le scelte sono limitate e la storia si conclude un po\u2019 troppo frettolosamente. L\u2019autore si \u00e8 concentrato molto sulla parte narrativa e ha trascurato quella ludica ottenendo un risultato insoddisfacente, spero per\u00f2 che espanda il racconto e gli dia uno sviluppo degno di queste premesse."
    ],
    [
        "152913",
        "Flay4Fight",
        "Corto di stampo Lovecraftiano. Conosco e apprezzo Lovecraft, ma non lo idolatro anche se so che il panorama Board-game (e recentemente anche LG) sta pian piano riempiendosi di suoi riferimenti letterari. la cosa non mi dispiace, ma confesso che ultimamente mi ha un po' stancato vederlo associato a cos\u00ec tante opere ludiche. Detto questo, il Corto non \u00e8 male e mi ha preso. Il colpo di scena finale non lo aspettavo e quindi si merita mezzo punto in pi\u00f9 per questo. La scrittura, per\u00f2, sembra avere qualche incertezza di troppo, forse dovuta al tempo, forse al solito limite di spazio. I Punti Etere sembrano studiati per essere davvero sfruttati solo in un paio di occasioni. Forse non ho capito bene io il regolamento; sta di fatto che nelle mie partite, nonostante le deviazioni proposte, la situazione era pi\u00f9 o meno la stessa. Inoltre il Corto \u00e8 davvero... corto! termina dopo poche azioni. Bella trovata quella di esternare i pensieri del protagonista, che in qualche modo dovrebbero suggerire la confusione mentale che io inizialmente non ho colto, pensando di trovarmi davvero al centro di un esperimento assurdo di trasmigrazione corporea.In finale, un buon esperimento ma con qualche inciampo e con longevit\u00e0 striminzita."
    ],
    [
        "153078",
        "FinalFabbiX",
        "GGigassi ha scritto:Colpo di scena telefonatosancio ha scritto:tenendo conto del finale a sorpresaZakimos ha scritto:Colpo di scena citofonatissimoSar\u00f2 tonto io ma vi giuro che ho capito solo ora che era inteso come \"colpo di scena\".SpoilerDato che il corto introduce fin da subito invenzioni incredibili, ho dato per scontato che fosse una storia ambientata in un altro universo. Non conoscendo molto bene Lovecraft, non sapevo che Arkham fosse una citt\u00e0 umana, quindi a fine corto ho pensato che fossero semplicemente due societ\u00e0 aliene, una pi\u00f9 evoluta e una pi\u00f9 simile al nostro 1800.Personalmente, non conoscevo \"L'ombra venuta dal tempo\", lo sto recuperando ora per l'occasione e mi sta piaciucchiando, anche se non \u00e8 il mio genere."
    ],
    [
        "153079",
        "giax",
        "Un corto piacevole ma probabilmente troppo breve per regalare la soddisfazione attesa.L'ambientazione e l'idea sono ben pensate, buono anche il finale, chiaramente ispirato a Brown che viene per l'appunto citato.Le scelte sono per\u00f2 scarse e di basso impatto, e la storia sembra chiudersi improvvisamente proprio quando sembrava decollare verso qualcos'altro di pi\u00f9 interessante.I punti Etere sono una buona idea che per\u00f2 non viene sfruttata a dovere. Ritengo anzi ci sia un errore nella sequenza 1-6-2-17 (prima spendi un punto Etere per liberarti, sei libero, ma poi devi spenderne un altro per liberarti?).In definitiva un corto che pecca di qualche ingenuit\u00e0 e che dovrebbe essere ripensato per poter sfruttare appieno la buona idea alla base."
    ],
    [
        "153136",
        "Anima di Lupo",
        "L'interattivit\u00e0 \u00e8 ridotta all'osso anche se a volte \u00e8 mascherata bene dalla prosa molto buona, a mio avviso.L'ambientazione \u00e8 senza dubbio il punto di forza del racconto e contribuisce al crescere dell'interesse per ci\u00f2 che accadr\u00e0 nel finale. La storia descritta \u00e8 molto bella e sicuramente sarebbe da apprezzare in un librogame pi\u00f9 lungo.Complessivamente, non posso non assegnare un buon voto.Inviato ad Adriano."
    ],
    [
        "153225",
        "Pirata delle Alpi",
        "RECENSIONEAh, quanto mi mancava il buon vecchio scienziato pazzo che si butta in un nuovo e terribile esperimento...strano che questo tema \u00e8 cos\u00ec poco ricorrente nei corti!Questo corto \u00e8 molto interessante: il tema dei \"due mondi\" \u00e8 visto come vedere un altro mondo con gli occhi di uno dei suoi abitanti... questo pu\u00f2 essere bello (se un alieno vede il nostro mondo trasferendosi in una aquila) o terribile (se lo stesso alieno si trasferisse in un parassita intestinale). Mi piace questo scienziato che va nell'altro mondo, ma senza saperne niente e finisce in una stranissima situazione, con un solo e unico finale da romanzo horror.Per\u00f2, trovo che le descrizioni di quello che trovimo nel mondo di destinazione sia un po' sfocato: non ho capito bene quale tipo di \"alieni\"mi sono trovato davanti. Erano umanoidi? Animali? Piante? Poi, non sono riuscito a capire com'era il corpo della creatura che il Protagonista\u00a0 sta \"parassitando\": somiglia ad un verme, un tritone? Immagino che l'autore misterioso abbia voluto traghettarci in un mondo totalmente diverso dal nostro, lasciandoci immaginarlo. Purtroppo, non ho capito molto quello che ho visto e vissuto in questo terribile viaggio.Per quanto riguarda l'aspetto ludico ci sono qualche problemi legati al sistema di punti.Voto inviato a Adriano"
    ],
    [
        "153235",
        "FinalFabbiX",
        "Pirata delle Alpi ha scritto:Per\u00f2, trovo che le descrizioni di quello che trovimo nel mondo di destinazione sia un po' sfocato: non ho capito bene quale tipo di \"alieni\"mi sono trovato davanti. Erano umanoidi? Animali? Piante? Poi, non sono riuscito a capire com'era il corpo della creatura che il Protagonista\u00a0 sta \"parassitando\": somiglia ad un verme, un tritone? Immagino che l'autore misterioso abbia voluto traghettarci in un mondo totalmente diverso dal nostro, lasciandoci immaginarlo. Purtroppo, non ho capito molto quello che ho visto e vissuto in questo terribile viaggioMi permetto di rispondere io.Pirata, guarda che secondo me hai frainteso completamente il senso del corto, infatti:SpoilerLa storia non vuole essere nebulosa, ma assumere senso solo a una seconda lettura. Nel finale, infatti, si scopre che in realt\u00e0 il protagonista \u00e8 un alieno e che il corpo in cui \u00e8 entrato \u00e8 un corpo umano, pi\u00f9 precisamente quello di Nicolas Grissom, uno studioso impazzito.Se rileggi tutto il corto, ti accorgerai che ci sono molti indizi sul fatto che il mondo \"alieno e primitivo\" che stiamo esplorando \u00e8 in realt\u00e0 un manicomio terrestre: il motivo per cui non possiamo muoverci all'inizio \u00e8 che abbiamo una camicia di forza, e i nostri avversari non sono che infermieri che tentano di bloccarci la strada."
    ],
    [
        "153239",
        "GGigassi",
        "Un esercizio letterario non certo originale ma molto raffinato. Il colpo di scena \u00e8 prevedibilissimo (mi stupisco dell'appunto di Pirata delle Alpi), ma lo stile di scrittura \u00e8 molto buono. Al paragrafo 1 credo che il word processor si sia mangiato un \u201cti\u201d nella frase \u201cI tuoi colleghi, che hanno deriso per le tue teorie\u201d, cos\u00ec come al 16 un \u201ccapisci\u201d nella descrizione delle reazione degli \u201calieni\u201d. A parte questo, gli errori sono quasi inesistenti.Come hanno gi\u00e0 rilevato altri, al 2 \u00e8 un po\u2019 ridondante dire che si spende un punto etere per liberarsi, se lo si \u00e8 gi\u00e0 fatto al 6.20 paragrafi, di cui l\u2019ultimo \u00e8 a tutti gli effetti un epilogo, sono un po\u2019 pochini. Inoltre rileggiocandolo ho avuto conferma del fatto che non offre alcuna libert\u00e0 al leggiocatore, che si ritrover\u00e0 sempre allo stesso finale qualsiasi scelta faccia. Per me questo non \u00e8 un difetto, per\u00f2 avrebbe potuto starci anche un finale differente per giustificare una fruizione successiva alla prima: certo, la storia originale \u00e8 quella e non si scappa, ma se l\u2019autore fosse stato in grado di inventarsi una variazione sul tema che rispettasse la fonte originale sarebbe stato un grande tocco di classe.VIA! (VotoInviato adAdriano)"
    ],
    [
        "153245",
        "Pirata delle Alpi",
        "FinalFabbiX ha scritto:Pirata, guarda che secondo me hai frainteso completamente il senso del corto, infatti:Infatti, bere il genepi prima di leggere un corto non \u00e8 mai una buona idea!Scherzi a parte, non l'avevo capito cos\u00ec... vista da un altro angolo, l'opera migliora, ma non modifico il mio voto, che non \u00e8 poi cos\u00ec male."
    ],
    [
        "153381",
        "EGO",
        "L\u2019idea di partenza \u00e8 bella. Ho capito abbastanza in fretta quale sarebbe stato il \u201ctwist\u201d della vicenda, ma anche cos\u00ec ho molto apprezzato i due paragrafi finali. Bravo l\u2019autore a mantenere sufficientemente vaghe (seppur non totalmente) le descrizioni per conservare l\u2019incertezza.Purtroppo non ci siamo dal punto di vista del gioco. L\u2019impostazione \u00e8 semplice, semplicissima, ma ahim\u00e8, non \u00e8 quella la nota dolente, bens\u00ec gli errori. La sequenza di paragrafi 12->4->8 non ha senso, perch\u00e9 il testo pare riferirsi a tutt\u2019altre azioni che quelle richieste ogni volta al paragrafo precedente. Inoltre, nella sequenza che precede il finale, il testo ci dice \u201cl\u2019etere \u00e8 fluito completamente dal tuo corpo\u201d o espressioni simili anche se non \u00e8 detto che abbiamo esaurito tutti i punti, perci\u00f2 gli eventi non sembrano affatto la conseguenza delle nostre azioni.Abbiamo quindi un altro Corto che ha sacrificato la variet\u00e0 delle scelte e degli eventi per concentrarsi soprattutto sulla narrazione e sullo stile. Al di l\u00e0 di alcuni errori di distrazione, l\u2019intento \u00e8 riuscito, ma il Corto si esaurisce completamente alla prima lettura nonostante le apparenti diramazioni offerte."
    ],
    [
        "153426",
        "Filippo",
        "Questo \u00e8 tra i corti che mi sono piaciuti particolarmente, parte regolistica molto semplice e colpo di scena interessante.Come possibile difetto vi \u00e8 il fatto che pu\u00f2 risultare eccessivamente corto, le scelte sono poco impattanti e i punti etere sono da gestire meglio in quanto attualmente sono pi\u00f9 un corollario, inoltre anche a me \u00e8 capitato che il conteggio della storia non fosse congruente con quanto avevo effettivamente. Nel complesso comunque piacevole."
    ],
    [
        "153442",
        "Adriano",
        "Voti dei Giudici:Adriano:Ho visto sempre di buon grado i finali inquietanti, tristi, malinconici. Ma questo... questo\u2026 ammetto che mi ha sconvolto, perch\u00e9 mi sono messo nei panni di DUE soggetti (il professore e l\u2019alieno), e dire che il finale \u00e8 inquietante per entrambi \u00e8 dire nulla\u2026Un corto in un\u2019unica direzione, con un minimo di interazione grazie ai punti Etere, che nel suo complesso non mi \u00e8 dispiaciuto, ma che porta con s\u00e9 dei piccoli problemi.REGOLAMENTO: Prologo e regolamento in un\u2019unica pagina, l\u2019autore decide di non sfruttare la decima pagina a disposizione ma crea un buon prologo e un piccolo regolamento tecnico.L\u2019insieme \u00e8 gradevole, ma a livello di incipit l\u2019autore non riesce a convincermi: se questo \u00e8 uno dei migliori scienziati di questo periodo, perch\u00e9 mettersi a fare un\u2019operazione del genere? Ammesso che guardare il mondo dagli occhi di un alieno abbia un senso per qualcuno, che senso ha fare tutto da solo? Sei uno scienziato? Avrai un tuo team... Se sei uno scienziato ragionerai scientificamente, quindi avrai ben chiaro il concetto di probabilit\u00e0, o quantomeno quello di fallimento: possibile che tu non abbia preventivato la probabilit\u00e0 che qualcosa potesse andare male (o che l\u2019esperimento potesse fallire tragicamente) e non abbia messo qualche tuo collega a controllare che tutto vada bene per metterci una pezza qualora le cose dovessero mettersi per il peggio? Gi\u00e0 questo mi ha fatto storcere il naso, perch\u00e9 faceva presagire qualche grosso guaio...TRAMA: Non si capiscono molte cose: come sia fatto l\u2019ambiente circostante (non \u00e8 descritto minimamente), perch\u00e9 dobbiamo soggiogare l\u2019alieno (visto che non ci sta facendo niente), le scene cambiano con una sequenzialit\u00e0 che non fa capire bene cosa stia succedendo (se non decifro il mondo esterno come sono abituato, come faccio a percepire il meccanismo? E com\u2019\u00e8 fatto il meccanismo?), la parte del sogno lucido l\u2019ho trovata poco comprensibile.Il finale, invece, \u00e8 inquietante: sono quasi contento per la fine orrenda del professore (ripeto, possibile che non abbia prima effettuato tentativi per testare la sua invenzione? Ma che razza di scienziato \u00e8?) ma estremamente triste per quella dell\u2019alieno\u2026 Questo ha ribaltato la mia visione dei due personaggi, facendomi sviluppare quasi antipatia per lo scienziato e profonda empatia per l\u2019alieno (che, ripeto, senza far nulla di male viene preso e sbattuto per sempre in un corpo che non \u00e8 il suo, intrappolato in una stanza... un finale straziante, poveraccio!)STRUTTURA: Il primo paragrafo brucia un\u2019intera pagina: secondo me sarebbe stato meglio metterlo nel Prologo e guadagnare cos\u00ec una pagina per altri paragrafi.PARTE LUDICA: appena accennata con i punti Etere, un po\u2019 pochino in effetti...NARRAZIONE: Ci sono alcuni errori di scrittura e la descrizione, in generale, appare molto frettolosa.Si ha la sensazione di una specie di narratore onnisciente, perch\u00e9 si descrivono cose che lo scienziato non pu\u00f2 percepire in quello stato.Un corto che offre sensazioni davvero contrastanti, che a tratti mi ha quasi sconvolto e mi ha messo una tristezza che non immaginavo. Forse \u00e8 anche per questo, oltre alla mia difficolt\u00e0 di immedesimarmi in un protagonista cos\u00ec scriteriato, che non \u00e8 riuscito a prendermi pi\u00f9 di tanto.Aloona:Forse uno dei racconti pi\u00f9 stranianti e ben resi, a livello di tematica richiesta, del concorso; all\u2019autore \u201cpiace vincere facile\u201d, pescando da due scrittori che in materia se ne intendono un tantino e che speravamo venissero presi come riferimento da molti, quantomeno per chiarire i dubbi su come si potesse gestire il divario tra due mondi molto diversi; in questo caso non si pu\u00f2 che apprezzare la cultura bibliografica dell\u2019autore e l\u2019attribuzione. Nonostante abbia letto pi\u00f9 volte \u201cSentinella\u201d non ho realizzato immediatamente chi fosse tra i due il vero scienziato, bravo autore! E bello l\u2019articolo di giornale, tipicamente lovecraftiano. Peccato soltanto per lo stile, che, pur se buono, avrebbe potuto brillare molto di pi\u00f9 in un racconto cos\u00ec incentrato sulla narrazione (evitando anche qualche imprecisione qua e l\u00e0). Peccato per la reale mancanza di scelte, che portano praticamente ad un solo esito, abbassando drasticamente la longevit\u00e0 edanche il mio potenziale voto.\u00a0 Ti stimo comunque per la scelta scifi.FinalFabbiX:\u201cEidolon\u201d \u00e8 un racconto che prova a reinterpretare un filone classico del genere horror, l\u2019alieno che si sostituisce a un umano, proponendolo come corto a bivi.La trama, come riportato in calce, \u00e8 fortemente ispirata ai racconti \u201cLa sentinella\u201d e \u201cL\u2019ombra venuta dal tempo\u201d. Non avevo mai letto quest\u2019ultimo, l\u2019ho recuperato per l\u2019occasione e, dopo un iniziale scetticismo, mi \u00e8 piaciuto molto e pertanto ringrazio l\u2019autore di avermelo fatto conoscere.Trovo che sia stata un\u2019ottima idea ispirarsi a questi racconti: l\u2019ambientazione, anche se un po\u2019 abusata ultimamente nel mondo gdr/librogame/boardgame, \u00e8 comunque suggestiva e relativamente nuova per il concorso dei corti.Il risultato, per\u00f2, purtroppo, a mio parere \u00e8 completamente rotto. La struttura del testo presenta errori gravi, come ad esempio il paragrafo 4 che \u00e8 un erroneo duplicato del paragrafo 12. L\u2019interazione, poi, \u00e8 completamente assente dato che su 20 paragrafi, 13 non hanno alcuna scelta, e anche i 7 rimanenti non portano a diramazioni significative. Neppure il colpo di scena finale funziona: tutti l\u2019hanno trovato citofonatissimo, io addirittura non avevo capito che dovesse essere una sorpresa.La conclusione unica, poi, rende completamente superflua l\u2019unica meccanica presente nel regolamento.Meccanica che, in ogni caso, a me \u00e8 risultata incomprensibile: ci viene detto che il protagonista ha un\u2019intelligenza tale da poter modificare la realt\u00e0, ma cosa voglia dire questo in pratica e perch\u00e9 sia possibile farlo solo 4 volte, non viene mai approfondito.\u00c8 uno dei tanti dettagli (vedi anche, ad esempio, la parola \u201cicore\u201d, usata ingiustificatamente al paragrafo 17) che vengono lasciati in sospeso per creare un\u2019atmosfera misteriosa, ma che finiscono per confondere il lettore che ci presta attenzione. In un libro o un film posso accettare che i poteri magici dei protagonisti siano criptici, ma qui il protagonista sono io e dovrei compiere delle scelte.Rileggendo il corto pi\u00f9 volte, penso di aver intuito quale fosse l\u2019intento originale, al di l\u00e0 dei problemi strutturali dell\u2019opera: se ho interpretato correttamente, l\u2019autore voleva creare un corto horror opprimente e fatalista, in cui il lettore si trova intrappolato in un loop che lo conduce necessariamente a una pseudo-morte. Questo \u00e8 uno stratagemma ben noto ai lettori di Librogame, visto che i death loop sono un classico fin dai tempi di Sortilegio.Se \u00e8 questo il caso, rincuoro l\u2019autore: non avrebbe potuto fare molto meglio all\u2019interno di un cortissimo, il suo errore principale, a mio parere, \u00e8 stato quello di presentare l\u2019opera castrandola per via dei paletti imposti dal concorso. I librogame che storicamente hanno rappresentato dei death loop, infatti, l\u2019hanno sempre fatto dedicando ad essi molto spazio, in modo da dare al lettore la speranza che ci fosse una via d\u2019uscita. Non \u00e8 possibile ricreare questa situazione in 10 pagine.Molto carini l\u2019impaginazione e l\u2019uso del corsivo. Ho gradito anche la declinazione del tema, che riesce a catturare il dualismo mondo umano/mondo alieno. Questi due elementi, per\u00f2, a mio parere non sono abbastanza per risollevare il corto dall\u2019insufficienza."
    ],
    [
        "153517",
        "Ravenbanner",
        "Avevo scritto un bellissimo post ma mi si \u00e8 scollegato l'account nel momento dell'invio... che sia un segno?Intanto ringrazio tutti e tutte per le recensioni poi pi\u00f9 tardi scriver\u00f2 qualcosa di pi\u00f9 completo. Grazie ancora!"
    ],
    [
        "153518",
        "GGigassi",
        "Ravenbanner ha scritto:Avevo scritto un bellissimo post ma mi si \u00e8 scollegato l'account nel momento dell'invio...\u00c9 da un paio di mesi che \u00e8 cos\u00ec, il sito non ricorda pi\u00f9 gli utenti e tocca logarsi ogni volta, oltre al fatto che come ti \u00e8 successo dopo un po' ti \"sputa\" fuori. Sancio consigliava di salvare il testo dei messaggi per poi, se serve, copiarlo agevolmente."
    ],
    [
        "153522",
        "Ravenbanner",
        "S\u00ec, avevo notato anch'io che non ti teneva loggato, riposter\u00f2 pi\u00f9 tardi... mannaggia all'Etere!"
    ],
    [
        "153570",
        "Periodonikes",
        "Due (mondi di) parole sul corto: Un prologo intrigante e un regolamento snello, il tutto accompagnato da un'ottima prosa! Ho affrontato il corto con tante aspettative, che si sono rivelate troppo alte. Qualche refuso di troppo, visto la preponderanza della parte narrativa, oltre ad altre sviste: durante la mia primissima run arrivo ad un paragrafo che mi comunica di aver finito l'Etere, ma avevo ancora un punto! Questo, abbinato a una struttura poco diramata, abbassa la longevit\u00e0 del corto ai minimi termini, a mio avviso.La prima cosa bella: Lo stile di scrittura davvero buono e la capacit\u00e0 di tenere nascosto il finale a sorpresa in stile Brown!Il pelo nell'uovo: L'Etere. Una meccanica direi mal sviluppata tanto da renderla superflua.Ricorder\u00f2 questo corto per\u2026 l\u2019ottima trasposizione dei racconti di riferimento, riuscendo a mantenere nascosto il colpo di scena fino alla fine!"
    ],
    [
        "153604",
        "Ravenbanner",
        "Vediamo se questa volta ce la faccio a pubblicare il post......di nuovo grazie a tutti per le recensioni, al di l\u00e0 della classifica, mi sono state utili, come ho detto questa \u00e8 stata il mio primo lavoro ed \u00e8 stato un parto piuttosto difficile ma mi ha dato l'occasione di scrivere qualcosa che si ispirasse a \"La sentinella\", cosa che volevo fare da parecchio.Certo ispirarsi a Brown e Lovecraft non ti semplifica la vita perch\u00e9 alzi l'asticella del giudizio quindi devi cercare davvero di fare un buon lavoro... e questo \u00e8 stato anche il primo testo ambientato in un contesto moderno, di solito il tema di quello che scrivo \u00e8 fantasy... Altra difficolt\u00e0 \u00e8 stata quella di far capire le caratteristiche dell'ambiente in cui si svolgeva la storia descrivendole da un punto di vista alieno ma non cos\u00ec tanto da renderle completamente incomprensibili.Il peccato originale di questo lavoro \u00e8 sicuramente che \u00e8 al 90% un racconto e un 10% un game, ma visto lo spazio limitato ho preferito puntare sulla storia; oltre all'errore sui punti etere (shame on me ma pure sui miei revisori farlocchi!) riuscire a mettere qualche altra situazione in modo da allungare la longevit\u00e0 sarebbe stato utile. Comunque sia ci sarebbe stata sempre quell'unica fine, non ci sarebbero potuti essere finali alternativi.Per quel che riguarda le regole spicciole ho preferito un approccio con una risorsa consumabile perch\u00e9 inserire un elemento aleatorio come i dadi non erano adatti al tono del raccontogioco, essere l'artefice del proprio destino (infame in questo caso) lo trovo interessante.Ci\u00f2 detto ringrazio di nuovo tutti quanti per apprezzamenti e critiche (entrambi motivati) e se un po' questo racconto vi ha angosciato e vi ha fatto temere che nel buio cosmico ci siano esseri per cui siamo poco pi\u00f9 che topi da laboratori allora Eidolon ha fatto il lavoro per cui era pensato.Onestamente non penso che ci sar\u00e0 una version extendend ma non \u00e8 detto che la storia dell'Essere sia necessariamente finita qui..."
    ],
    [
        "153617",
        "Zakimos",
        "Complimenti, come scritto nel mio giudizio gli errori della parte gioco non hanno potuto oscurare un'esperienza magnifica. Bravo davvero!"
    ]
]