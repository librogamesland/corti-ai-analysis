[
    [
        "152270",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:15 - Il precetto finale)Ultima modifica di:AdrianoMar-18-21 13:55:25"
    ],
    [
        "152299",
        "GGigassi",
        "Questo Corto \u00e8 una figata! Idee semplici ma geniali e il concetto dei due mondi \u00e8 centrato in pieno. Anche l\u2019idea di distinguere i due mondi con la diversa giustificazione dei paragrafi \u00e8 ottima.La storia \u00e8 frenetica e coinvolgente e la scrittura molto evocativa. E c\u2019\u00e8 pure il finale a sorpresa (in cui sono cascato con tutte le scarpe)"
    ],
    [
        "152343",
        "GGigassi",
        "Continuo a giocarlo ed \u00e8 sempre un piacere, anche quando alla quarta volta sono morto (le altre partite le ho sempre vinte). L\u2019autore ha veramente avuto delle ottime intuizioni. Unico appunto: l\u2019uso del termine \u201cflippare\u201d ha tolto un po\u2019 del fascino di questa ambientazione fantasy forse orientaleggiante: mi sembra un neologismo tecnologico maccheronico tipo \u201cswitchare\u201d o \u201cupgradare\u201d e poi anni fa (vedi i fumetti di Pazienza) voleva dire sballarsi."
    ],
    [
        "152523",
        "Adriano",
        "GGigassi ha scritto:Continuo a giocarlo ed \u00e8 sempre un piacere, anche quando alla quarta volta sono morto (le altre partite le ho sempre vinte). L\u2019autore ha veramente avuto delle ottime intuizioni. Unico appunto: l\u2019uso del termine \u201cflippare\u201d ha tolto un po\u2019 del fascino di questa ambientazione fantasy forse orientaleggiante: mi sembra un neologismo tecnologico maccheronico tipo \u201cswitchare\u201d o \u201cupgradare\u201d e poi anni fa (vedi i fumetti di Pazienza) voleva dire sballarsi.Inserisco un breve commento dell'autore alle tue considerazioni:\"Grazie per l'osservazione sul termine \"flippare\". A me d\u00e0 l'idea di una moneta che viene capovolta, ma capisco la sensazione che possa aver dato a te e quindi ti do ragione e, a posteriori, lo cambierei. A mia discolpa si tratta comunque di una citazione presa da un noto romanzo, in cui il protagonista flippa tra due mondi (romanzo che per il resto non ha nulla a che fare con il mio corto). Purtroppo poi mi mancava il riferimento a Pazienza.\""
    ],
    [
        "152530",
        "GGigassi",
        "Grazie della risposta, ma per me rimane comunque una macchiolina piccola ma ben evidente in una perla altrimenti perfetta"
    ],
    [
        "152772",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):15 Il Precetto Finale: Un bel corto che fa sapiente uso della possibilit\u00e0 del doppio mondo e ci porta in un contesto monastico, dalle vaghe caratteristiche orientali. Vogliamo diventare custodi combattenti, ma per riuscirci dobbiamo affrontare un\u2019ultima prova, quella decisiva, sotto l\u2019occhio vigile del nostro maestro che decider\u00e0 se siamo pronti.PRO1)\u00a0 \u00a0 Ottimo il taglio narrativo. La prosa, con qualche rara eccezione, \u00e8 molto curata, scorrevole, semplice e dinamica. Si sposa bene con i ritmi serrati del racconto e con lo scontro senza esclusione di colpi con l\u2019ombra. In un racconto tanto frenetico era molto importante che lo stile di scrittura fosse adeguato, senza pause, privo di passaggi pesanti e in grado di trasmetterci la sensazione di essere costantemente sul filo. Ne Il precetto finale questo accade puntualmente, ed \u00e8 un grande punto a favore dell\u2019opera e dell\u2019abilit\u00e0 dell\u2019autore.2)\u00a0 \u00a0 Il comparto regolamentare \u00e8 gestito alla perfezione. \u00c8 sufficientemente articolato senza essere complesso, le regole sono equilibrate e in linea con le necessit\u00e0 del racconto. Quest\u2019anno in concorso ho visto parecchi lavori con regolamenti preponderanti, non in grado di trovare il giusto equilibrio tra elementi regolistici, lunghezza dell\u2019opera e funzionalit\u00e0 degli stessi. Questo corto non solo ci riesce alla grande, ma introduce alcune trovate veramente notevoli: l\u2019idea del doppio non \u00e8 innovativa, ma in questo contesto specifico \u00e8 ottima, cos\u00ec come quella delle caratteristiche che si alternano tra Yintia e Yangur. Selezionarle con sapienza sar\u00e0 fondamentale, cos\u00ec come essere coerenti, nelle scelte, con il personaggio che siamo andati a costruire. Mi \u00e8 piaciuto anche l\u2019indicatore di vantaggio: in versione semplificata mi ha ricordato qualcosa di analogo che avevo inserito in Carmilla, e questa \u201ccitazione casuale\u201d mi ha fatto sorridere, anche perch\u00e9 perfettamente funzionale alle necessit\u00e0 dell\u2019opera.3)\u00a0 \u00a0 Eccellenti anche gli epiloghi. L\u2019autore ha dimostrato come, nonostante lo scarso spazio a disposizione, si possa concludere degnamente il lavoro senza lanciarsi in chiss\u00e0 quali sproloqui. Quelli negativi sono secchi, rapidi, angoscianti, e offrono anche qualche spunto di riflessione. L\u2019unico positivo \u00e8 poetico, colmo di saggezza, perfettamente in linea con la natura dell\u2019opera: ci sta anche l\u2019insegnamento finale del maestro che di fatto ci passa lo scettro del custode.CONTRO1)\u00a0 \u00a0 In un racconto che non ha veri e propri difetti ho notato alcune imprecisioni nell\u2019impiego dei termini, e qualche scelta non perfettamente azzeccata. In particolare, mi ha disturbato il termine flippare per indicare il passaggio tra un mondo e l\u2019altro: a parte l\u2019adattamento italiano dell\u2019inglese to flip che in un contesto dai chiari richiami orientali c\u2019entra poco o niente, ma il termine scelto mi ha ricordato lo slang da strada. Sar\u00e0 perch\u00e9 a Roma si sentono spesso frasi tipo \u201cOh rega, ho flippato\u201d ma vederlo impiegato in un corto che per il resto \u00e8 molto curato e quasi \u201caulico\u201d mi ha provocato reazioni a met\u00e0 tra l\u2019ilarit\u00e0 e il \u201cdisgusto\u201d.2)\u00a0 \u00a0 Il livello di difficolt\u00e0: forse il corto \u00e8 un po\u2019 troppo semplice. Se si comprende lo spirito dell\u2019opera, si capisce come sono state pensate le caratteristiche e si agisce di conseguenza si finisce comodamente al primo tentativo senza nemmeno avere la tentazione di barare. Non \u00e8 un gran difetto perch\u00e9 comunque l\u2019esperienza di gioco \u00e8 divertente e appagante, per\u00f2 ripensandoci sarebbe bastato poco per aumentare un po\u2019 il livello di sfida. Magari anche semplicemente inserire qualche opzione un po\u2019 pi\u00f9 \u201ccattiva\u201d nei vari bivi che caratterizzano l\u2019inseguimento con l\u2019ombra.3)\u00a0 \u00a0 Ho trovato una piccola incongruenza al paragrafo 13: \u201cIl soffitto si sgretola e pesanti rocce calano su di voi. Tu e l\u2019Ombra subite entrambi 2 danni. Se hai AGILIT\u00c0 B o VIGORE B, ne perdi solo 1, ma anche l\u2019Ombra ne perde solo 1!\u201d. Secondo me \u00e8 un\u2019incoerenza: dovrebbe esserci un punto di danno per uno se abbiamo una sola delle caratteristiche in B, ma se le abbiamo entrambe sarebbe concettualmente corretto che fosse l\u2019ombra a perdere 2 punti e nulla noi. Se non ne abbiamo nessuno ribalterei proprio il discorso: 2 danni per noi e nessuno per l\u2019ombra.GLOBALE: Al netto dei piccoli difetti di cui sopra questo racconto mi \u00e8 piaciuto moltissimo. Avvincente, equilibrato, con un\u2019ottima prosa e un comparto regolamentare adeguatamente strutturato e in linea con le esigenze dinamiche del lavoro. Mi sono divertito moltissimo a leggiocare Il Precetto Finale e l\u2019ho trovata una delle migliori opere in concorso: merita un voto alto e si candida a buon diritto per la vittoria finale."
    ],
    [
        "152799",
        "GGigassi",
        "Adriano ha scritto:Recensione di Prodo (gi\u00e0 pubblicata sulla pagina Fb di LGL, ma la riporto anche qui):mi ha disturbato il termine flippare per indicare il passaggio tra un mondo e l\u2019altro: a parte l\u2019adattamento italiano dell\u2019inglese to flip che in un contesto dai chiari richiami orientali c\u2019entra poco o niente, ma il termine scelto mi ha ricordato lo slang da strada. Sar\u00e0 perch\u00e9 a Roma si sentono spesso frasi tipo \u201cOh rega, ho flippato\u201d ma vederlo impiegato in un corto che per il resto \u00e8 molto curato e quasi \u201caulico\u201d mi ha provocato reazioni a met\u00e0 tra l\u2019ilarit\u00e0 e il \u201cdisgusto\u201d.Sono in ottima compagnia, insomma"
    ],
    [
        "152905",
        "Zakimos",
        "Un corto che parte alla grandissima con un regolamento di complessit\u00e0 perfetta e ben spiegato (ma vedi dopo), per poi sorprenderti con un twist da antologia dopo pochi passi. Gi\u00e0 solo questo basterebbe a renderlo un possibile candidato alla vittoria: se poi aggiungiamo un'ottima prosa, un'impaginazione perfetta e innovativa e una storia che cattura ecco che la sensazione aumenta.Il Precetto Finale \u00e8 un corto bellissimo, anche se non esente da critiche. L'autore dimostra di avere una grande padronanza del genere, ma forse per ragioni di spazio l'importanza delle scelte \u00e8 ridotta e la vittoria dipende soprattutto dalle assegnazioni iniziali, i cui effetti si riverberano a cascata in ogni paragrafo, senza molto spazio per l'interazione. La sensazione \u00e8 di giocare spesso con l'autopilot, che per un corto \u00e8 un problema relativo, ovviamente, ma in parte ha limitato il mio godimento dell'opera.Segnalo inoltre un mio errore giocando: all'inizio viene detto di assegnare 8 punti anche a OMBRA, che ho interpretato come caratteristica alla pari di Salute. Nella frase dopo ho letto, sbagliando, \"capirai pi\u00f9 avanti di CHE si tratta\". Arrivato al 16 mi sono bloccato, visto il suo wording non chiarissimo. Solo dopo essere tornato alle regole ho capito. Questo non \u00e8 un errore vero e proprio dell'autore, ma dimostra quanto sia importante scrivere la parte extradiegetica nel modo pi\u00f9 chiaro possibile."
    ],
    [
        "152982",
        "F.A.S.",
        "In questo corto il protagonista \u00e8 un monaco guerriero che affronta la prova finale per diventare un Custode. Il regolamento \u00e8 leggero con solo tre valori di cui tenere traccia e con la scelta di tre talenti sui sei proposti. I paragrafi sono brevi e ben si adattano all\u2019azione concitata del racconto, cos\u00ec come l\u2019allineamento diverso a seconda del mondo in cui ci troviamo rende facile tenere traccia dei salti da uno all\u2019altro. I Gesti sono forse un riferimento ad una serie contemporanea prematuramente sospesa, ma questo non riduce l\u2019originalit\u00e0 dell\u2019idea alla base del corto e il colpo di scena finale \u00e8 all\u2019altezza dell\u2019atmosfera anche se forse era un po\u2019 troppo facilmente intuibile. Comunque un ottimo corto."
    ],
    [
        "153017",
        "Flay4Fight",
        "Corto avvincente e dai tratti \"spirituali\". Nei panni di un monaco guerriero dobbiamo sostenere una prova - voluta dal nostro maestro - che ci aprir\u00e0 la conoscenza a Yangur, mondo parallelo delle ombre e pregno del male del mondo. Possiamo scegliere 1 gruppo di 3 coppie di abilit\u00e0 che definir\u00e0 il nostro allenamento nel mondo della luce (Yintia), mentre le abilit\u00e0 scartate ci formeranno invece a Yangur. Questa \u00e8 un'ottima trovata e apre diverse possibilit\u00e0 di personalizzazione, nonch\u00e9 modi pi\u00f9 o meno vari per affrontare il Corto. Possiamo quindi scegliere un'arma nel cui uso siamo esperti (coltello e bastone) e infine dovremo tenere conto di un contatore di vantaggio/svantaggio, a seconda del cui andamento potremo gestire i paragrafi in modo positivo o negativo. \"Flippare\" attraverso l'uso dei Gesti \u00e8 la pratica che ci viene insegnata dal maestro e ci permetter\u00e0 di muoverci tra i due mondi. Questa abilit\u00e0 sar\u00e0 centrale - e vitale per superare la prova, che consiste nell'impedire a un'entit\u00e0 chiamata Ombra di entrare in possesso del Fulcro, un artefatto sacro che mantiene l'equilibro a Yintia.Le premesse sono interessanti, l'idea del confronto con l'essere delle tenebre \u00e8 fantastica e il Corto \u00e8 strutturato davvero bene. Vengono ben sfruttate le diverse combinazioni dei gruppi di abilit\u00e0, l'uso dell'arma scelta ed il vantaggio/svantaggio ottenuti in base alle scelte del giocatore. I paragrafi dedicati a Yangur si distinguono grazie a una semplice tecnica di allineamento. Io insisto con il preferire una netta separazione, ma ammetto che anche questo modo di differenziarli comunque funziona.Se devo trovare un appunto a un lavoro che risulta estremamente piacevole e (quasi) privo di sbavature, direi che a volte i paragrafi descrivono l'ambiente e gli eventi di gioco in modo un po' sbrigativo e poi si concentrano su tutta una serie di \"se hai X abilit\u00e0, succede Y, se ne hai due, succede Z\". Ma probabilmente non era facile trovare un altro modo di rendere il Corto cos\u00ec interattivo e allo stesso tempo ri-giocabile.In definitiva, un ottimo lavoro!"
    ],
    [
        "153127",
        "giax",
        "Un altro corto validissimo, che mi ha preso col suo ritmo frenetico e mi ha portato velocemente fino al bel finale, uno di quelli che rimangono impressi.L'elevata personalizzazione del personaggio permette di leggere storie diverse a ogni nuovo inizio.Ancora una volta la dualit\u00e0 tra i due mondi \u00e8 resa alla perfezione.La prosa \u00e8 buona, e le descrizioni delle differenze tra i due mondi sono evocative.Come gi\u00e0 rimarcato da altri, il maggior difetto \u00e8 la sensazione di non avere un vero controllo sulla storia: al di l\u00e0 della personalizzazione della scheda, dal paragrafo 1 fino a quello conclusivo ci sono pochissime scelte lasciate al lettore, la maggior parte sono determinate dai valori del personaggio.Il gioco \u00e8 probabilmente un po' semplice, ma ritengo questo un aspetto secondario rispetto ai tanti pregi.In definitiva, un corto avvincente che vedo come il maggior candidato alla vittoria finale."
    ],
    [
        "153167",
        "GGigassi",
        "Ormai manca poco al termine ultimo per votare e io non ho nemmeno sviscerato bene tutti i Corti!Tanto vale cominciare subito a mettere recensioni & voti, senn\u00f2 va a finire che mi dimentico di votare\u2026Per comodit\u00e0 parto da quelli che secondo me sono i migliori e poi scendo gi\u00f9 gi\u00f9 lungo la mia classifica ideale.Per cui, come primo Corto recensisco e voto quello che secondo me \u00e8 il migliore di quest\u2019anno.Il Precetto Finalesi basa su poche geniali regole e centra perfettamente il tema dei due mondi usando oltretutto un meccanismo molto semplice ma intuitivo per farci capire gi\u00e0 a livello d\u2019impaginazione in che mondo ci troviamo.La scrittura \u00e8 secca ed evocativa, senza errori rilevabili, e la leggiocata procede frenetica e appassionante. \u00c8 incredibile come in poco spazio l\u2019autore sia riuscito a far stare un sacco di roba. Poche sagge pennellate come il millepiedi ossuto che urla o la pioggia di petali evocano con efficacia il mondo in cui ci troviamo. Ma il lungo combattimento non esaurisce le trovate dell\u2019autore, che fa finire il Corto con un colpo di scena, forse intuibile e d\u2019altronde perfettamente congruente con l\u2019\u201cideologia\u201d del Corto.In merito a una recente critica che \u00e8 stata mossa da alcuni utenti, devo dire che a me non \u00e8 sembrato affatto di leggiocare col \u201cpilota automatico\u201d, gi\u00e0 all\u2019inizio (al 17) si pu\u00f2 scegliere un\u2019azione differente rispetto a quelle attivabili con le caratteristiche o l\u2019arma. Certo, \u00e8 chiaro che sar\u00e0 un\u2019azione avventata, ma i margini di scelta ci sono. E una scelta vera e propria la troviamo ad esempio al 23 e al 24, oltre ovviamente nel finale (18) che determiner\u00e0 l\u2019esito dell\u2019avventura.Un Corto eccellente, secondo me, il vincitore se non altro morale di questo concorso. Per\u00f2 mi tocca metterlo allo stesso livello di altri (bellissimi) Corti, perch\u00e9 ha un difettuccio che ha tolto un po\u2019 di gusto alla lettura\u2026 so che far\u00f2 la figura dello stronzo, ma il termine \u201cflippare\u201d mi \u00e8 veramente indigesto. Ok, l\u2019autore ha giustificato questa scelta ma lo stesso non mi ha convinto n\u00e9 come adattamento di un termine inglese n\u00e9 come citazione da una serie di libri che non conosco. E ho notato che sono in ottima compagnia nel riandare con la memoria a una terminologia da tossici. Eh, gi\u00e0: in un Corto cos\u00ec bello quella semplice parolina \u00e8 un pugno in un occhio e stona molto con il resto.E adessoVIA! (VotoInviato adAdriano)"
    ],
    [
        "153168",
        "Anima di Lupo",
        "Anche questo racconto punta molto sulla giocabilit\u00e0 estrema anche se riesce a mantenere una storia credibile e coerente. Giocarci \u00e8 divertente ed \u00e8 anche interessante affrontare le tematiche proposte dall'autore. L'interattivit\u00e0 vera e propria con il lettore non \u00e8 molto alta perch\u00e9 tutto gira intorno alla scelta delle caratteristiche iniziali e non a vere e proprie scelte. L'unica vera scelta in cui il lettore pu\u00f2 immedesimarsi \u00e8 quella finale quando bisogna decidere se risparmiare o uccidere il nostro avversario.Quindi direi che l'atmosfera creata \u00e8 eccellente ma il comparto game ancora una volta non \u00e8 molto legato al lettore ma piuttosto alle caratteristiche preformate. Ci\u00f2 non \u00e8 necessariamente un problema, basti pensare a quanti libri di Lupo Solitario si basano su percentuali altissime di scelte ai bivi basate sul fatto che tu abbia o no una Disciplina Kai, ma di certo \u00e8 una caratteristica che va segnalata in sede di recensione.Ho una domanda, per finire:SpoilerPerch\u00e9 al paragrafo 26 noi veniamo uccisi quando invece lo scopo di tutta la nostra avventura \u00e8 mantenere l'equilibrio tra il bene e il male? Perch\u00e9 all'ombra non viene proposta la nostra stessa scelta? Cio\u00e8, per l'ombra, che \u00e8 il male, non vale il nostro stesso principio di equilibrio? Dovrebbe valere anche per lei, no, secondo lo Yin e lo Yan? Quindi anche l'ombra fallirebbe nel caso ci uccidesse, o sbaglio? Invece ci\u00f2 non accade e noi perdiamo in due casi: se la uccidiamo e se veniamo uccisi. Ma forse mi sono perso qualcosa nel ragionamento.Voto inviato ad Adriano."
    ],
    [
        "153219",
        "Adriano",
        "Anima di Lupo ha scritto:Ho una domanda, per finire:SpoilerPerch\u00e9 al paragrafo 26 noi veniamo uccisi quando invece lo scopo di tutta la nostra avventura \u00e8 mantenere l'equilibrio tra il bene e il male? Perch\u00e9 all'ombra non viene proposta la nostra stessa scelta? Cio\u00e8, per l'ombra, che \u00e8 il male, non vale il nostro stesso principio di equilibrio? Dovrebbe valere anche per lei, no, secondo lo Yin e lo Yan? Quindi anche l'ombra fallirebbe nel caso ci uccidesse, o sbaglio? Invece ci\u00f2 non accade e noi perdiamo in due casi: se la uccidiamo e se veniamo uccisi. Ma forse mi sono perso qualcosa nel ragionamento.Risposta dell'autore:SpoilerSe su Yintia tu vieni addestrato a mantenere l\u2019equilibrio, su Yangur la tua Ombra viene addestrata a comprometterlo! Le due forze sono sempre in contrapposizione.Quello che succede per\u00f2 \u00e8 che comunque nel paragrafo 26, nel momento in cui l\u2019Ombra ha la meglio, anche lei si dissolve come te (per il principio che uno esiste solo se esiste l\u2019altro) e infatti l\u2019ultima cosa che vedi \u00e8 il tuo Maestro e non l\u2019Ombra."
    ],
    [
        "153236",
        "Pirata delle Alpi",
        "RECENSIONEQuesto Corto \u00e8 una delle migliori sorprese di questa edizione 2021 e la lettura \u00e8 stata molto gradevole.La semplicit\u00e0 della storia e del meccanismo di gioco sono un vero esempio di quello che dovrebbe essere un'opera in lizza per questo concorso: uno stile fluido, un ambientazione poco srfuttata (quella orientale, mi \u00e8 sembrato di giocare a \"Legend of the Five Rings\" o di guardare un film fantasy orientale, quelli di Rai 4) e avere il difficile tema di quest'anno rispettato bene.Quello che \u00e8 luce in un mondo \u00e8 ombra nell'altro, si viaggia tra i due mondi come uno prende la metro e si ci insegue sul tetto del monastero come in un buon vecchio film d'azione, alla salsa soia fino alla rivelazione finale... niente da dire, tranne qualche piccola pecca, ma sono bazzecole.Amico autore, la semplicit\u00e0 \u00e8 la chiave del successo! Forse sei un veterano delle ultime edizioni, oppure un newbie, ma continua cos\u00ec!Voto inviato a Adriano."
    ],
    [
        "153382",
        "EGO",
        "Se un certo autore partecipasse al concorso 2021, direi che questo Corto \u00e8 suo, per la scelta del tema e del ventaglio di caratteristiche da scegliere. Il Precetto Finale mi pare ben bilanciato: non ho testato tutte le combinazioni di Talenti e armi, ma so che \u00e8 possibile finirlo con tutte quelle che ho testato. Bench\u00e9 un preciso Talento (Intuitosia scandalosamente vantaggioso, infatti, la presenza di alcuni bivi strategici fa s\u00ec che non tutta la partita sia decisa a priori dalla scelta dei Talenti e dell\u2019arma. Da notare che il sistema del Vantaggio trasforma l\u2019energia vitale in una caratteristica decisamente sacrificabile, in controtendenza rispetto a innumerevoli racconti-game: in non poche occasioni conviene perdere punti-vita in una sorta di \u201cdamage boost\u201d, piuttosto che gettare via punti Vantaggio, decisamente pi\u00f9 preziosi nell\u2019economia del gioco.Il ritmo quasi da \u201claser game\u201d di questo Corto, per\u00f2, ha come ripercussione una componente narrativa ridotta all\u2019osso, bench\u00e9 pregevole, e questo toglie un po\u2019 di gusto all\u2019opera. Inoltre, lo svolgimento della vicenda \u00e8 fortemente lineare e, proprio perch\u00e9 \u00e8 bilanciato in modo da avere una chance in ogni caso, non c\u2019\u00e8 molto di nuovo da scoprire in eventuali partite successive. \u00c8 un Corto perfetto per dimostrare che in un librogame, a prescindere dalla lunghezza dell\u2019opera, \u00e8 importante avere sia libro che game, e che dare a ciascuna componente il giusto peso non \u00e8 affatto semplice.Carina, infine, l\u2019idea di allineare a sinistra i paragrafi di Yintia e a destra quelli di Yangur, ma la resa finale \u00e8 probabilmente meno efficace di quanto l\u2019autore volesse, e rende l\u2019individuazione del numero di paragrafo un po\u2019 disagevole.Segnalo qualche imperfezione:6: \u201cse sei AGILE B\u201d invece di \u201cse hai AGILIT\u00c0 B\u201d10: \u201ctogli 1 danno aggiuntivo\u201d? Meglio \u201cinfliggi\u201d (lo so che si ripete la parola, ma \u201ctogli un danno\u201d \u00e8 tremendo!).14: \u201cSferri l\u2019arma\u201d??"
    ],
    [
        "153429",
        "Filippo",
        "Questo \u00e8 tra i Corti che mi sono piaciuti particolarmente, in parte mi ha ricordato la vecchia serie EL Ninja.L'idea del giustificare in modo diverso i paragrafi per differenziare i mondi \u00e8 stata particolare e non impegnativa per la lettura.Mi \u00e8 piaciuta la scrittura e i vari finali (dove vi sono incappato non ragionando su quanto era stato detto...) mentre a cercare dei difetti potrei ricondurli forse nell'eccessiva facilit\u00e0 del Corto. Anche a me il termine \"flippare\" \u00e8 sembrato strano e il discorso del vantaggio per cui non \u00e8 presente lo 0 mi \u00e8 sembrato un po' strano, per quanto credo che sia semplicemente perch\u00e9 una volta iniziato il tutto qualcuno deve essere in vantaggio e non si pu\u00f2 essere pari."
    ],
    [
        "153450",
        "Adriano",
        "Voti dei Giudici:Adriano:Interessante idea quella di separare le azioni dei due mondi tramite formattazione del testo, sicuramente una scelta originale che non pu\u00f2 che avere la mia approvazione.Il corto comincia cos\u00ec, senza un Prologo, allorch\u00e9 proceder\u00f2 anch\u2019io senza troppi preamboli:REGOLAMENTO: un regolamento sicuramente interessante, che mette subito il lettore di fronte ad alcune scelte relative ai parametri ed alle armi. Mi \u00e8 piaciuta molto l\u2019idea di questa \u201ccostruzione del personaggio\u201d, seppur in piccole proporzioni. Arricchiscono il tutto i punti Salute e Ombra (che l\u2019autore intelligentemente non ci svela subito, dando al corto quell\u2019aria di mistero che non mi \u00e8 affatto dispiaciuta) e il Vantaggio (che aggiunge quel pizzico di fattore \u201ccalcolo\u201d al racconto).Meno contento, invece, per quanto riguarda il Prologo: 4 righe in cui si fa appena in tempo ad accennare a chi siamo. Non si specifica cosa dobbiamo fare, quali sono i nostri obiettivi, il nostro background, l\u2019ambiente in cui ci muoviamo, le difficolt\u00e0 che ci hanno fatto arrivare fin qui\u2026 niente! Veniamo sbattuti direttamente al paragrafo 1, dove notiamo quella che, secondo me, sarebbe dovuta essere l\u2019introduzione, ma che di fatto ha tolto una pagina intera al corto!La scheda \u00e8 bellissima, ma anche qui di fatto occupa una pagina intera.Insomma, il fattore \u201cspazio\u201d poteva essere gestito molto meglio. Ovviamente le soluzioni scelte non rappresentano degli errori, semplicemente non mi sono piaciute perch\u00e9 potevano essere sfruttate meglio.TRAMAePARTE LUDICA: mi trovo in difficolt\u00e0 a scinderle, perch\u00e9 in questo corto sono i lati della stessa medaglia. Praticamente, dopo l\u2019introduzione, il corto diventa la descrizione di un combattimento e di un inseguimento. L\u2019idea dell\u2019autore \u00e8 stata molto interessante, e soprattutto coraggiosa, purtroppo in praticamente tutti i paragrafi (tranne una manciata) ci sono frasi a frasi inerenti le verifiche dei parametri scelti. I continui check, anche se si ha accanto un foglio del personaggio continuamente aggiornato, sono un continuo stop alla lettura: praticamente questa interruzione avviene quasi ad ogni paragrafo, e alla lunga ammetto che la cosa non l\u2019ho trovata proprio cos\u00ec entusiasmante... senza contare che l\u2019azione \u00e8 troppo spesso bloccata. Paradossalmente, una \u201cdiluizione\u201d dei check avrebbe giocavo, secondo me... magari poteva esserci un paragrafo discorsivo in cui la scelta era una scelta \u201cnarrata\u201d senza alcun check, poi un paragrafo con i check, poi un altro paragrafo solo narrato, ecc.STRUTTURA: Un corto le cui 8 pagine non hanno problemi strutturali di alcun tipo, e anzi come ho detto l\u2019ho trovato una figata con la formattazione alternata. Certo, i problemi dei check uniti al fatto che la formattazione ha \u201crubato\u201d un po\u2019 di spazio avrebbero permesso forse qualcosa in pi\u00f9.NARRAZIONE: appropriata e scorrevole, mi \u00e8 piaciuta molto, al netto ovviamente delle continue interruzioni dovute ai check.Sicuramente un bel corto, interamente concentrato sull\u2019azione, quindi con un ritmo frenetico, dinamico, intelligente e pieno di possibilit\u00e0 dovute non solo al sapiente uso dei bivi, ma anche alle possibilit\u00e0 fornite dal regolamento. Un corto che, purtroppo, pecca un po\u2019 dal punto di vista dell\u2019interruzione continua dalla lettura e dell\u2019uso che viene fatto dello spazio a disposizione.Aloona:Corto che ho apprezzato con lo stesso spirito per cui film come Mortal Kombat, certo non da oscar, mi convincono comunque a non cambiare canale: ritmo ed \u201ceffetti speciali\u201d all\u2019orientale. L\u2019interazione tra mondi \u00e8 perfetta in questo senso. Per restare in tema (e qui lo siamo davvero) c\u2019\u00e8 il rovescio della medaglia: l\u2019ambientazione non spicca per originalit\u00e0 e il livello di scrittura non riesce a elevarlo oltre il livello B-Movie. Finale un po\u2019 scontato, ammettiamolo, chi non ci azzecca al primo colpo vuole veramente perdere; ci\u00f2 non toglie che alcune scelte \u201ctrappola\u201d siano riuscite a strapparmi dei sani insulti e che mi sia divertita grazie all\u2019ottima trovata di cavarsela anche a caratteristiche invertite. Purtroppo, neanche la longevit\u00e0 \u00e8 il top, ma concede almeno un buon paio di riletture.FinalFabbiX:Non penso che \u201cIl precetto finale\u201d rimarr\u00e0 impresso negli annali del concorso, ma \u00e8 una bella idea sviluppata in maniera quasi impeccabile e pertanto mi sento di premiarla.Il regolamento \u00e8 facile, immediato e ha una punta di originalit\u00e0, quanto basta per incuriosire il lettore senza trascinarlo in meccaniche improbabili. Il sistema di gioco funziona ed \u00e8 ben bilanciato, non era un pregio scontato vista la presenza di molte abilit\u00e0 da gestire. Ho apprezzato come gioco e trama si intreccino perfettamente: i due elementi sono sviluppati in maniera organica, a differenza di molti altri corti 2021 in cui la trama \u00e8 solo un contesto per il gioco.Il sistema di gioco \u00e8 molto pi\u00f9 complesso di quanto non appaia al lettore ed \u00e8 proprio questa imperscrutabilit\u00e0 di tutte le variabili a rendere il corto particolarmente rigiocabile. Un ulteriore pregio enorme \u00e8 che, a mio parere, la storia \u00e8 calibrata alla perfezione per lo spazio a disposizione dei corti. Aggiungere variabili e percorsi avrebbe reso il gioco troppo complicato da gestire per l\u2019autore e per il lettore, rendendo il tutto ripetitivo.La trama \u00e8 semplice e si basa quasi completamente sulle scene d\u2019azione, una scelta di sviluppo, a mio parere, molto intelligente visto che l\u2019autore dimostra talento nel descrivere sequenze frenetiche.Di particolare spessore la scena della morte del maestro.Ottima in generale la variet\u00e0 di situazioni presentate.Ottimo anche l\u2019uso del tema, con il continuo rimbalzo fra i due mondi.Un paio di scivoloni:- come gi\u00e0 fatto notare da altri, il termine \u201cflippare\u201d non si pu\u00f2 sentire: \u00e8 un inglesismo maccheronico in un contesto che dovrebbe essere serio e legato a un\u2019altra cultura.- l\u2019enigma finale, specie se rapportato alla qualit\u00e0 dei paragrafi precedenti, \u00e8 quasi imbarazzante. Vorrebbe trasmettere un messaggio caro alla cultura orientale, ma finisce per essere banale e infarcito con le solite frasi fatte. Mi ha ricordato la lotta \u201cfilosofica\u201d con il samurai del corto Legami di Sangue (2015, uno dei peggiori corti mai presentati al concorso).- non mi \u00e8 piaciuta a livello grafico la scheda di gioco, per me inutilmente ricamata e impreziosita di dettagli inutili. Al contrario, il resto dell\u2019impaginazione funziona molto, in particolare la scelta di allineare i paragrafi in base al mondo in cui ci si trova."
    ],
    [
        "153500",
        "zage",
        "Eccomi! Intanto ringrazio tutti voi che avete voluto dare una chance a questo corto dal titolo non accattivante (ma onesto). Il mio scopo era sperimentare con un corto dal taglio classico, ma senza alea. Ci\u00f2 che pi\u00f9 conta \u00e8 che spero di avervi dato qualche minuto di svago!Accolgo tutti i giudizi che ho ricevuto, praticamente tutti centratissimi e ragionevoli (anche se vado a memoria: devo rileggerli con calma, visto che sono arrivati centellinati per quattro lunghissimi mesi!).Di molte critiche ero consapevole, alcune forse dimenticano che il limite di pagine porta a dover fare dei sacrifici. Uno, il commento che mette d\u2019accordo tutti, \u00e8 ahim\u00e8 la spina nel fianco del corto. Parlo del termine \u201cflippare\u201d che ha fatto arricciare il naso a molti. Per la cronaca voleva essere una citazione dal Talismano di Stephen King, ma \u00e8 evidente che se l\u00ec funzionava bene, qui \u00e8 proprio fuori luogo. Non posso che ammetterlo e ricordarmi la prossima volta di non far certe scelte a cuor leggero.P.S. c\u2019\u00e8 un refuso che mi \u00e8 ballato sotto gli occhi per tutto il tempo, dopo aver inviato il file agli organizzatori (quel bastardo dev\u2019essere sbucato di soppiatto da Yangur). Non mi sembra l\u2019abbia notato nessuno: pagina 2, \u201cti viene detto diminuirlo\u201d."
    ],
    [
        "153501",
        "Aloona",
        "zage ha scritto:Uno, il commento che mette d\u2019accordo tutti, \u00e8 ahim\u00e8 la spina nel fianco del corto. Parlo del termine \u201cflippare\u201d che ha fatto arricciare il naso a molti. Per la cronaca voleva essere una citazione dal Talismano di Stephen King, ma \u00e8 evidente che se l\u00ec funzionava bene, qui \u00e8 proprio fuori luogo.Pu\u00f2 consolarti il fatto che, da fan di SK, abbia trovato quel libro uno dei suoi peggiori in assoluto (nonch\u00e9 tra i pi\u00f9 brutti che abbia mai letto) e quindi non \u00e8 del tutto colpa tua?"
    ],
    [
        "153502",
        "zage",
        "Aloona ha scritto:e quindi non \u00e8 del tutto colpa tua?Ahah grazie della consolazione. Mi piacerebbe dare la colpa a SK, ma mi sa che devo proprio prendermela tutta io. Quel libro l'ho letto vent'anni fa, non ricordo nulla, tranne quel \"flippare\" che m'\u00e8 rimasto in testa... ed era meglio se non lo faceva!"
    ],
    [
        "153505",
        "Aloona",
        "S\u00ec, ma la colpa resta pur sempre del traduttore del libro, che non ha potuto tradurre meglio il termine inglese. Tu hai solo citato. Denunzialo!"
    ],
    [
        "153507",
        "GGigassi",
        "Grandissimo zage, per me la rivelazione di quest'anno. Anzi, non vorrei che l'entusiasmo con cui ho parlato del suo Corto lo avesse penalizzato quando altri hanno dovuto esprimersi, avendo forse creato grandi aspettative.Ma d'altra parte mi pare che il gradimento sia stato abbastanza unanime e il Corto probabilmente \u00e8 candidato al podio, come merita.Spoilertoccati pure le palle per scaramanzia, zage, non vorrei portarti sfiga"
    ],
    [
        "153508",
        "sancio",
        "Scorrendo i commenti mi accorgo di aver dimenticato di postare la mia recensione, o \u00e8 andata persaLa faccio al volo...RECENSIONE TARDIVACorto dal tema molto ben reso che si abbina ad un \"comparto game\" perfettamente dosato: contenuto ma non scarno.Bella e curata la scheda personaggio, purtroppo non altrettanto l'impaginazione di alcuni paragrafi che risultano allineati a dx. Il primo inoltre occupa una pagina intera.Bella l'idea delle caratteristiche non scelte che divengono effettive quando si passa nell'altro mondo. Bellissimo e avvincente il testa a testa con il nostro nemico \"l'ombra\" che si protrae passando da un mondo all'altro e culmina con colpo di scena finale e intenso epilogo, calzante e di saggia morale.L'ho finito al primo tentativo (e al secondo con valori invertiti), forse pecca di troppa facilit\u00e0. Paragrafi ambivalenti come il 16 sono sicuramente utili all'economia del corto ma brutti da leggere.In definitiva un lavoro molto buono. Complimenti Zage"
    ],
    [
        "153515",
        "zage",
        "GGigassi ha scritto:non vorrei che l'entusiasmo con cui ho parlato del suo Corto lo avesse penalizzatoFiguriamoci! \u00c8 stato bello vederti entusiastasancio ha scritto:L'ho finito al primo tentativo (e al secondo con valori invertiti), forse pecca di troppa facilit\u00e0.Grazie mille anche della recensione tardiva! Per quanto riguarda la facilit\u00e0, credo proprio che tu abbia ragione. Ho avuto paura che la difficolt\u00e0 avrebbe avrebbe reso frustrante l'esperienza, cos\u00ec ho preferito abbassare l'asticella, ma in questo modo ho reso il gioco meno sfidante. \u00c8 un errore da esordiente, \u00e8 una cosa che devo ancora imparare a gestire bene."
    ],
    [
        "153560",
        "Periodonikes",
        "Due (mondi di) parole sul corto: Questo corto mi \u00e8 piaciuto gi\u00e0 dal regolamento. L\u2019idea della dualit\u00e0 dei talenti poi sfruttata in game con il \u201cflip\u201d del personaggio che diventa speculare \u00e8 davvero centrata con il tema. Ho letto con piacere il corto, ben scritto, che mi ha tenuto con il fiato sospeso fino alla scelta finale (forse un po\u2019 telefonata, certo, ma comunque di gran classe).La prima cosa bella: Di tutte le chicche che ha questo corto, voglio mettere l\u2019accento su l'allineamento del testo diverso in base al mondo. Semplice e geniale, restituisce visivamente l\u2019informazione sul mondo senza essere disturbante. Davvero elegante.Un pelo nell\u2019uovo: Devo ammettere che il termine \u201cflippare\u201d usato in un\u2019ambientazione orientaleggiante (tra l\u2019altro molto curata) mi ha fatto storcere il naso ad ogni lettura.Mi ricorder\u00f2 questo corto per\u2026 il coinvolgimento da film di arti marziali!"
    ]
]