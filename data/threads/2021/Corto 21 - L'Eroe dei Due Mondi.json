[
    [
        "152276",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:21 - L'eroe dei due mondi)Ultima modifica di:AdrianoApr-04-21 22:47:45"
    ],
    [
        "152402",
        "Flay4Fight",
        "Oggi tocca a questo Corto. Letta l'introduzione.. sembra interessante. Intuisco che le \"parti\" suggeriscono le azioni da compiere nelle due diverse fasce temporali. Prevedo di sbagliarle tutte"
    ],
    [
        "152414",
        "Flay4Fight",
        "Ho letto/giocato il Corto fino alla fine e l'ho trovato originale e interessante. Ci sono un paio di cose che per\u00f2 non capisco:SpoilerAl termine dell'introduzione il testo dice che siamo pronti a \"tornare ai primi anni 80\", che - secondo la PARTE 2, dovrebbero essere gli anni di Esther (sposata nel 1985). Per\u00f2 dandole i fiori si capisce che \u00e8 Ethel (1972) e non Esther.Anche in un paragrafo pi\u00f9 in l\u00e0, se si parla del \"presidente Cowboy o degli \"Gpettoni\" la scelta risulta errata ma dovrebbe invece essere giusta perch\u00e9 dovremmo essere in compagnia di Ethel.. a meno che non mi sia perso io un \"salto temporale\".Ultimo appunto: il testo non dice che si possono consultare le quattro sezioni anche durante il gioco. Potrebbe essere scontato (essendo informazioni che il protagonista sa per certo), ma io alla prima run non l'ho fatto, cercando di ricordare tutto il possibileComunque mi riserbo di riprovare anche domani. L'idea di base mi piace (in questo caso secondo me due vite e due mogli bastano e avanzano, altro che multiversi!)."
    ],
    [
        "152415",
        "FinalFabbiX",
        "Flay4Fight ha scritto:Ci sono un paio di cose che per\u00f2 non capisco:Nel corto sono volutamente presenti dei \"trabocchetti\", cio\u00e8 elementi che fanno pensare a un universo ma che, in realt\u00e0, possono riferirsi a entrambi.Vi sar\u00e0 pi\u00f9 chiaro con le soluzioni."
    ],
    [
        "152416",
        "Flay4Fight",
        "FinalFabbiX ha scritto:Flay4Fight ha scritto:Ci sono un paio di cose che per\u00f2 non capisco:Nel corto sono volutamente presenti dei \"trabocchetti\", cio\u00e8 elementi che fanno pensare a un universo ma che, in realt\u00e0, possono riferirsi a entrambi.Vi sar\u00e0 pi\u00f9 chiaro con le soluzioni.Ottimo allora, aspetto la soluzione, anche perch\u00e9 stamattina l'ho rigiocato e su quel paio di passaggi proprio non mi raccapezzo. Far\u00f2 sicuramente una figura barbina"
    ],
    [
        "152553",
        "GGigassi",
        "Corto molto simpatico ma anche molto facile vista la possibilit\u00e0 di scegliere delle opzioni \u201cneutre\u201d facilmente intuibili. Sono diventato \u201cl\u2019Eroe dei Due Mondi\u201d alla prima leggiocata senza particolari difficolt\u00e0, anche se forse ho avuto fortuna (nel \u201cbivio\u201d finale risolutivo ho scelto a caso perch\u00e9 mi ero un po\u2019 perso). Nonostante la variet\u00e0 di situazioni e di \u201cprove\u201d credo che anche questo avrebbe tratto beneficio da una maggiore lunghezza per mettere maggiormente alla prova il leggiocatore, a cui resta la curiosit\u00e0 di scoprire cosa sarebbe successo se avesse sbagliato scelte."
    ],
    [
        "152781",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):21 L\u2019eroe dei due mondi: \u00c8 bene chiarirlo subito, il protagonista non ha nulla a che fare con Garibaldi! Un racconto enigma, in cui ci vengono date delle informazioni all\u2019inizio che dobbiamo memorizzare (non subito, ma molto presto nel corso della vicenda) e poi impiegare per riuscire a raggiungere uno degli epiloghi positivi. Un errore \u00e8 perdonato, due conducono alla rovina\u2026PRO1)\u00a0 \u00a0 Il sistema di gioco \u00e8 veramente geniale. Semplicissimo, eppure riesce a fare in modo che il racconto sia dotato di una sua struttura valida e risulti interessante. Rinunciando quasi completamente a un regolamento, l\u2019autore ci offre delle informazioni sulla nostra situazione in due differenti universi, che dobbiamo sfruttare per fare in modo che la nostra serata, nel giorno dell\u2019anniversario con le nostre mogli (siamo infatti bigami), vada nel migliore dei modi. Tali informazioni sono suddivise in parti e progressivamente, a causa dei continui salti da una realt\u00e0 all\u2019altra, perderemo la possibilit\u00e0 di accedervi. Allora solo la nostra memoria potr\u00e0 salvarci! Lineare ma perfettamente funzionale e assai stimolante.2)\u00a0 \u00a0 L\u2019ironia di fondo \u00e8 eccezionale. Uno scienziato di levatura internazionale, ricco e affermato, che usa il suo ingegno e le sue capacit\u00e0 per avere due mogli e darsi alla poligamia. Fa morire dalle risate, anche per la bravura dell\u2019autore nel creare situazioni grottesche che strappano immancabilmente momenti di ilarit\u00e0. Il racconto \u00e8 ben strutturato, ma anche molto divertente, e questo \u00e8 senza dubbio un valore aggiunto.3)\u00a0 \u00a0 Mi \u00e8 piaciuta anche l\u2019inventiva dell\u2019autore (che \u00e8 per forza di cose una vecchia conoscenza di LGL) nell\u2019infarcire l\u2019opera di rimandi e citazioni. Rispuntano dopo anni i gpettoni, che mi ero quasi dimenticato, e la capacit\u00e0 con cui ridisegna in maniera divertente il nostro passato, rendendolo \u201caltro\u201d, mi ha colpito, perch\u00e9 gli elementi che inserisce non sono solo \u201cestetici\u201d, ma contribuiscono a rendere pi\u00f9 interessante e divertente il racconto. Un\u2019ottima capacit\u00e0 di infiocchettare, che trasforma un buon corto in uno eccellente.CONTRO1)\u00a0 \u00a0 Nello stile di questo autore gli epiloghi sono lapidari, cortissimi, quasi buttati l\u00ec. Credo di averglielo gi\u00e0 detto pi\u00f9 volte in passato, glielo ripeto anche in questa occasione: cura di pi\u00f9 i finali! Hai scritto un\u2019opera di alto livello, perch\u00e9 rischiare di comprometterla, almeno in parte, solo per non dedicare un minimo di spazio e tempo in pi\u00f9 ai paragrafi conclusivi?2)\u00a0 \u00a0 Forse, al contrario di altre volte in passato, stavolta l\u2019ideatore \u00e8 stato un po\u2019 troppo buono. Ci sono errori anche marchiani (tipo quando sbagliamo il ristorante) che ci vengono perdonati in due casi su tre nella scelta \u201criparatoria\u201d successiva. Il racconto \u00e8 breve e abbiamo comunque, da regolamento (giustamente), la possibilit\u00e0 di commettere un errore. Nelle altre occasioni io sarei stato pi\u00f9 punitivo, anche perch\u00e9 le info da ricordare non sono moltissime.3)\u00a0 \u00a0 Nelle parti introduttive ci sono un paio di frasi equivoche, che sembrano attribuite a una moglie e poi, leggiocando, si scopre riguardavano l\u2019altra. Apprezzo la trovata del \u201ctorbido\u201d per aumentare la complessit\u00e0 della sfida, per\u00f2 da come sono strutturati i periodi sembrano proprio errori, perch\u00e9 sintatticamente paiono frasi correlate a un soggetto ben preciso. Rivedrei quei passaggi per rendere chiaro che le descrizioni sono trasversali e sta al lettore il compito di agganciarle alla corretta interlocutrice (anche combinandole con info che si acquisiscono successivamente).GLOBALE: Al netto di pochi e secondari difetti questo \u00e8 probabilmente il titolo che mi ha divertito di pi\u00f9 dell\u2019intero concorso. La nota classe dell\u2019autore viene fuori intatta, per nulla appannata dal trascorrere degli anni e dal susseguirsi delle edizioni de I Corti. Un ottimo lavoro che, almeno a mio gusto, pu\u00f2 puntare decisamente alla vittoria finale."
    ],
    [
        "152919",
        "sancio",
        "Adriano ha scritto:Recensione di Prodo (gi\u00e0 pubblicata sulla pagina Fb di LGL, ma la riporto anche qui):Credo di averglielo gi\u00e0 detto pi\u00f9 volte in passato, glielo ripeto anche in questa occasione: cura di pi\u00f9 i finali!Le soluzioni invece le ha curate anche troppo...Voleva battere il record di Osseans wanderr?"
    ],
    [
        "152920",
        "FinalFabbiX",
        "sancio ha scritto:Voleva battere il record di Osseans wanderr?Ti confermo che \u00e8 esattamente cos\u00ec, perch\u00e9 ho voluto parlarne direttamente con l'autore.Personalmente non \u00e8 una scelta che mi ha fatto impazzire, anche perch\u00e9 \u00e8 bene ricordarlo, Osseans Wanderr non aveva \"soluzioni\", ma un file di spiegazione che venne pubblicato solo DOPO la conclusione del concorso."
    ],
    [
        "152921",
        "sancio",
        "FinalFabbiX ha scritto:sancio ha scritto:Voleva battere il record di Osseans wanderr?Ti confermo che \u00e8 esattamente cos\u00ec, perch\u00e9 ho voluto parlarne direttamente con l'autore.Personalmente non \u00e8 una scelta che mi ha fatto impazzire, anche perch\u00e9 \u00e8 bene ricordarlo, Osseans Wanderr non aveva \"soluzioni\", ma un file di spiegazione che venne pubblicato solo DOPO la conclusione del concorso.In queste soluzioni credo ci sia molto copia/incolla. La spiegazione di abeas per il suo corto invece era tutta farina del suo sacco, perci\u00f2 con grade rispetto e ammirazione mi imposi di leggere tutte le ottanta e passa pagine di cui era composta."
    ],
    [
        "152923",
        "GGigassi",
        "O mio dio, ricollegandomi ai commenti di cui alla pagina precedente ho visto adesso le dimensioni delle soluzioni"
    ],
    [
        "152958",
        "sancio",
        "RECENSIONEUna storia di fantascienza con la classica macchina del tempo (tascabile), con il taglio di commedia quasi cinepanettone. La prosa non memorabile ma pi\u00f9 che sufficiente. Un paio di situazioni grottesche, come giustificarsi con la moglie con la scusa \"ho preso una pastiglia da un tizio in bagno\"\u00a0 che mi hanno molto divertito. Ho apprezzato anche citazioni di vicende \"storiche\" del forum di Lgl, come i gpettoni e il crescendo di confusione del protagonista man mano che cerca di cavarsela nel continuo andirivieni tra i due mondi. La parte ludica \u00e8 limitata alle scelte ma l'idea originale sta nelle quattro parti dell'introduzione che descrivono le caratteristiche delle nostre due mogli che serviranno per cavarcela nei bivi a fine paragrafo e che ci saranno man mano precluse a poter riconsultare. Idea che per\u00f2 alla fine non mi \u00e8 parsa molto funzionale sia perch\u00e9 tornare sempre all'introduzione frammenta la lettura, sia perch\u00e9 facilita troppo il gioco.In conclusione un corto leggero, divertente che cerca anche un nuovo spunto ludico ma che offre una limitata sessione di gioco e poco impegno o tenacia."
    ],
    [
        "152973",
        "Zakimos",
        "Un corto eccezionale su cui non posso dire molto per evitare spoiler, ma ha davvero tutto ci\u00f2 che un corto a mio avviso dovrebbe avere: regole semplici, incipit accattivante e sviluppo sorprendente. Mi sono sentito davvero sballottato tra i due mondi e non sono mancate le finezze di gameplay. Peccato solo per un paio di refusi, che non intaccano la bont\u00e0 dell'opera.Assolutamente da podio e possibile vincitore. Complimenti meritati all'autore di questa piccola perla!"
    ],
    [
        "153043",
        "F.A.S.",
        "Viaggio nel tempo e linee temporali differenti sono il tema portante di questo corto il cui protagonista \u00e8 uno scienziato che deve barcamenarsi nel doppio anniversario di matrimonio in due linee temporali differenti, evitando gaffe ed errori che potrebbero rovinare i suoi due matrimoni. Il regolamento \u00e8 inesistente e si viene proiettati subito nell\u2019azione, non c\u2019\u00e8 aleatoriet\u00e0, per\u00f2 l\u2019accesso all\u2019introduzione, e alle informazioni in essa contenute, viene gradualmente limitato durante il racconto per rendere difficile capire come evitare situazioni imbarazzanti tipiche dei fedifraghi. Una volta capito il meccanismo e memorizzate le informazioni, il corto perde interesse e la longevit\u00e0 \u00e8 limitata da questo stratagemma. A parte l\u2019imbarazzo iniziale nel capire quale delle due moglie fosse, la storia procede poi facilmente tenendo traccia dei passaggi da un universo all\u2019altro. Quello che proprio non capisco \u00e8 come il protagonista sia stato cos\u00ec geniale da inventare il viaggio nel tempo, ma non abbia inventato una macchina cos\u00ec precisa da creare un passaggio preciso al minuto voluto che gli avrebbe consentito di passare due serate di anniversario differenti senza dover scappare da un universo ad un altro, ma semplicemente sfalsandole di qualche ora o di un giorno. In fondo, se viaggi tra anni diversi, perch\u00e9 non dovresti viaggiare anche tra giorni o ore diverse?"
    ],
    [
        "153055",
        "FinalFabbiX",
        "Risposta aF.A.SL'autore misterioso ha scritto:La tua osservazione sullo sfasamento anno/ora \u00e8 sicuramente legittima, ti rimando alle soluzioni per una spiegazione dettagliata."
    ],
    [
        "153056",
        "Periodonikes",
        "L'autore misterioso ha scritto:La tua osservazione sullo sfasamento anno/ora \u00e8 sicuramente legittima, ti rimando alle soluzioni per una spiegazione dettagliata."
    ],
    [
        "153058",
        "F.A.S.",
        "Gentile ma birichino autore misterioso potresti darmi un riferimento pi\u00f9 preciso, come ad esempio il numero di pagina sulle 190 di soluzione? Te ne sarei molto grato."
    ],
    [
        "153065",
        "FinalFabbiX",
        "Nuova risposta a F.A.S.L'autore misterioso ha scritto:In estrema sintesi: il passaggio del tempo \u00e8 sincronico, non diacronico. La \"quantit\u00e0\" di tempo che passa in un universo \u00e8 uguale a quella che passa nell'altro e il protagonista \u00e8 a sua volta legato al flusso temporale: un'ora trascorsa in un universo equivale a un'ora trascorsa nell'altro. Se invece di passare da X1 a X2 passasse da X1 a [X2(-n ore)] creerebbe un'altra linea temporale X3 e dovrebbe ancora risolvere il suo problema in X2.Maggiori dettagli alle pagg. 59, 70, 75 e 91 delle soluzioni."
    ],
    [
        "153075",
        "F.A.S.",
        "Grazie autore misterioso, approfondir\u00f2 la questione."
    ],
    [
        "153181",
        "giax",
        "Non sono sicuro di aver tutti gli strumenti per poter scrivere la recensione, dato che non ho completato la lettura delle soluzioni................Racconto divertente al limite del demenziale, che mi ha fatto venire per\u00f2 pi\u00f9 mal di testa di tanti altri racconti seri! Ho ovviamente sbagliato subito la prima scelta, cadendo in pieno nel tranello, proseguendo sono per\u00f2 riuscito a concludere la storia in modo corretto.Non avevo capito subito che potevo andare a rileggere l'introduzione (non c'\u00e8 scritto da nessuna parte) quindi ho tentato di memorizzarmi tutte le informazioni, per poi capire a met\u00e0 racconto come funzionavano davvero le cose. Per\u00f2 probabilmente l'errore mi ha aiutato a completare bene il corto.Purtroppo lo stile di scrittura in certi frangenti sembra un po' buttato l\u00ec. La scelta tra la moglie bellissima e quella ricchissima non credo che verr\u00e0 cos\u00ec apprezzata da eventuali lettriciMa ovviamente si fa per ridere.In definitiva un corto divertente e sfidante, che richiede memoria e concentrazione."
    ],
    [
        "153213",
        "GGigassi",
        "L\u2019aderenza al bando potrebbe non essere centrata in pieno, non mi pare che i due mondi siano poi cos\u00ec immediatamente distinti come richiesto, inoltre se voleva essere un Corto umoristico sicuramente \u00e8 simpatico ma non ci si sganascia dalle risate. Il giochino \u00e8 per\u00f2 piacevolmente ipnotico, anche se il meccanismo avrebbe reso di pi\u00f9 se il Corto fosse stato pi\u00f9 lungo.Le soluzioni che citano/omaggiano quelle dell\u2019anno scorso del Corto sull\u2019Ulisse gli valgono mezzo punto in pi\u00f9.VIA! (VotoInviato adAdriano)"
    ],
    [
        "153231",
        "Pirata delle Alpi",
        "RECENSIONEAmico autore, ti ho beccato!Questo Corto \u00e8 uno dei migliori di quest'anno e, forse, il vincitore per me (anche se \u00e8 difficile stabilire un podio).Il tema dei \"due mondi\" applicato alla situazione pi\u00f9 classica della letteratura: la doppia vita. Come si fa ad avere una moglie e un'amante in due realt\u00e0 diverse? Beh, l'autore ce lo spiega in questo Corto.La prosa \u00e8 bella e avvincente, le meccaniche di gioco sono chiare e senza pecca, le trappole dell'autore non cos\u00ec tanto misterioso sono davvero diaboliche e i finali sono belli. Non ho niente da dire di male su questa opera, tranne che somiglia molto alla scena del ristorante in \"Mrs. Doubtfire\" quando Robin Williams deve assistere a due cene contemporaneamente.Bel lavoro, davvero!Voto inviato a Adriano"
    ],
    [
        "153255",
        "Anima di Lupo",
        "Pirata delle Alpi ha scritto:Non ho niente da dire di male su questa opera, tranne che somiglia molto alla scena del ristorante in \"Mrs. Doubtfire\" quando Robin Williams deve assistere a due cene contemporaneamente.\u00c8 vero, anche a me l'ha ricordata.Questo Corto, oltre a essere stato costruito molto bene, \u00e8 davvero molto divertente! Si basa essenzialmente sulla nostra memoria e ci fa anche riflettere su quanto siamo attenti ai particolari e su quanto possiamo \"spingerci\" nel ricordare. Alcuni passaggi li ho trovati davvero ostici, avendo solo la nostra memoria da usare, nessun escamotage a parte quello dell'esclusione. Cio\u00e8, se non ricordiamo esattamente il dettaglio, possiamo aiutarci pensando a quale \"blocco\" ho risposto precedentemente. Se prima ho risposto (male o bene) al blocco anni 70, ora per forza di cose sar\u00f2 in quello anni '80 perch\u00e9 si alternano sempre uno alla volta. \u00c8 anche grazie a ci\u00f2 che me la sono cavata nella domanda dove viene chiesto il nome della moglie.Quindi, ironia di fondo e meccaniche ben incastrate rendono il Corto divertente e anche discretamente longevo. Nulla da dire, voto alto.Voto inviato ad Adriano."
    ],
    [
        "153257",
        "Aloona",
        "F.A.S. ha scritto:Viaggio nel tempo e linee temporali differenti sono il tema portante di questo corto il cui protagonista \u00e8 uno scienziato che deve barcamenarsi nel doppio anniversario di matrimonio in due linee temporali differenti, evitando gaffe ed errori che potrebbero rovinare i suoi due matrimoni. Il regolamento \u00e8 inesistente e si viene proiettati subito nell\u2019azione, non c\u2019\u00e8 aleatoriet\u00e0, per\u00f2 l\u2019accesso all\u2019introduzione, e alle informazioni in essa contenute, viene gradualmente limitato durante il racconto per rendere difficile capire come evitare situazioni imbarazzanti tipiche dei fedifraghi. Una volta capito il meccanismo e memorizzate le informazioni, il corto perde interesse e la longevit\u00e0 \u00e8 limitata da questo stratagemma. A parte l\u2019imbarazzo iniziale nel capire quale delle due moglie fosse, la storia procede poi facilmente tenendo traccia dei passaggi da un universo all\u2019altro. Quello che proprio non capisco \u00e8 come il protagonista sia stato cos\u00ec geniale da inventare il viaggio nel tempo, ma non abbia inventato una macchina cos\u00ec precisa da creare un passaggio preciso al minuto voluto che gli avrebbe consentito di passare due serate di anniversario differenti senza dover scappare da un universo ad un altro, ma semplicemente sfalsandole di qualche ora o di un giorno. In fondo, se viaggi tra anni diversi, perch\u00e9 non dovresti viaggiare anche tra giorni o ore diverse?Non voglio leggere lo spoiler, ci vado di intuito: se viaggiare tra due mondi diversi anche poche volte ti frigge parzialmente la memoria, pensa che ti pu\u00f2 fare se sbagli e torni indietro al minuto/ora precedente per ripetere da capo PI\u00d9 il resto! Ho visto maghi mangiati dal Paradosso per molto meno. xDRisposta seria: una piccola \"sospensione della realt\u00e0\" a fini comici (trattandosi di un racconto del genere) ci pu\u00f2 stare; se guardiamo \"Ritorno al Futuro\" ha MOLTI pi\u00f9 buchi di logica. Anzi, quasi tutti i racconti basati sui viaggi nel tempo, seri o meno, per funzionare devono ricorrere a qualche buco di logica."
    ],
    [
        "153267",
        "F.A.S.",
        "V-v-v-venerabile Aloona, c-c-c-che enorme onore (m-m-misto a panico timore) mi fate a d-d-d-dedicare una delle Vostre ormai rare apparizioni nel forum p-p-p-per rispondere ad un mio c-c-c-commento! V-v-v-vi prego Somma Aloona, non d-d-d-distruggete la mia citt\u00e0 con un\u2019alluvione di fango o con una p-p-p-pioggia di fuoco, modificher\u00f2 immediatamente il mio giudizio secondo la Vostra volont\u00e0.Vedendo le risposte al mio commento ho paura di aver dato l\u2019idea di non aver apprezzato il racconto che invece mi ha fatto piegare dalle risate, ho solo espresso quel dubbio perch\u00e9 non mi aveva mai sfiorato la mente che il tempo potesse essere sincronico tra realt\u00e0 differenti. In tanti film o telefilm basati sul viaggio nel tempo che ho visto, non avevo mai trovato questo problema della sincronia, ma il tempo era sempre concepito come lineare e il viaggio libero fino al momento voluto, mentre la creazione di linee temporali differenti era sempre soggetta ad un cambiamento grande, quindi non ad un evento mondano come una sera d\u2019anniversario. Per dire, nella concezione diacronica che ho sempre visto, il protagonista avrebbe potuto passare la serata con una moglie, poi viaggiare indietro nel tempo di qualche ora, e nello spazio verso l\u2019altro universo generato dall\u2019altra linea temporale, per passare la serata con l\u2019altra moglie. Il protagonista al massimo avrebbe fatto indigestione per le due cene ravvicinate, quindi ho capito perfettamente che era una \u201csospensione della realt\u00e0 a fini comici\u201d, mi \u00e8 sembrato solo troppo \u201cforzato\u201d come pretesto per creare la situazione imbarazzante. Tutto qui, comunque sto ancora approfondendo l\u2019argomento e devo ancora esprimere i miei voti."
    ],
    [
        "153379",
        "EGO",
        "Eh be\u2019. Eh be\u2019. Qui c\u2019\u00e8 la classe!Questo \u00e8 forse il Corto che meglio di tutti esprime lo spirito dei \u201cdue mondi\u201d. L\u2019idea di base \u00e8 brillantissima, e la realizzazione ancora migliore. Scrittura superlativa (con un\u2019eccezione: \u201cmangiare la foglia\u201d vuol dire \u201cfiutare l\u2019imbroglio\u201d, ma qui l\u2019espressione \u00e8 usata per esprimere il concetto opposto), stile e verve da vendere, vis comica scintillante. Ma, quel che \u00e8 pi\u00f9 importante, la realizzazione complessiva \u00e8 attentissima e incredibilmente precisa. Ogni paragrafo, anche nell\u2019introduzione, va letto molto attentamente, perch\u00e9 l\u2019autore \u00e8 bravissimo a rimescolare le carte in continuazione per prenderci in castagna. Facilissimo confondersi gi\u00e0 dal paragrafo 1 (sono rimasto fregato gi\u00e0 alla prima scelta), e col progredire della vicenda, se non si sta pi\u00f9 che attenti, si finisce per immedesimarsi totalmente nella confusione del protagonista, con un meccanismo che lascia divertiti, storditi e sbalorditi. Qui si va oltre il racconto, oltre il gioco, oltre la semplice lettura, e da osservatori/manovratori dietro le quinte della storia ci si ritrova sul palcoscenico, sotto i riflettori, a condividere le figure, brillanti o barbine, dell\u2019Eroe. Tanto di cappello!Si pu\u00f2 rimproverare al Corto una porzione \u201cgame\u201d apparentemente leggera, dove si pu\u00f2 quasi sempre scapolarsela anche dopo un errore, e la scarsa efficacia dei paragrafi \u201cgiusti\u201d rispetto a quelli dove toppiamo clamorosamente la mossa o la risposta; ma questa sensazione \u00e8 anch\u2019essa conseguenza dell\u2019incredibile naturalezza con cui lettore, lettura e impianto ludico si fondono insieme in modo del tutto inapparente. L\u2019altro appunto che si pu\u00f2 muovere \u00e8 che la rigiocabilit\u00e0 \u00e8 minima, o per meglio dire: si rigioca per vedere cosa succede se sbagli, ma non per vedere che cosa succede se fai bene. Piccole magagne, comunque, per un\u2019opera spumeggiante. E poi le soluzioni\u2026"
    ],
    [
        "153456",
        "Adriano",
        "Voti dei Giudici:Adriano:Questo corto \u00e8 tanto semplice quanto geniale!Alla mia prima lettura, ammetto di essere rimasto un po\u2019 disorientato dalle impostazioni del regolamento, cosa che per\u00f2 mi \u00e8 stata chiara dopo averlo letto la prima volta.E quando ho capito che mano mano che leggevo non potevo pi\u00f9 consultare le sezioni del regolamento, ho davvero iniziato a sudare freddo. Insomma, sono entrato nella parte come pochi altri racconti in gara quest\u2019anno! L\u2019autore, per\u00f2, \u00e8 stato cos\u00ec bravo ad impostare questo piccolo gioiellino che, anche andando a rileggere le sezioni ancora disponibili prima di finire il resto del racconto, ad un certo punto si arriva a confondersi: cavolo, si ha davvero la sensazione di essere sballottato da un mondo all\u2019altro, di essere in balia del caso, nell\u2019ultima scelta addirittura ho effettuato la scelta in maniera del tutto fortuita chiudendo gli occhi, sperando \u201cfisicamente\u201d di non incappare nella scelta errata e di non ricevere una sberla in faccia dalla moglie sbagliata.Bravo autore, sei riuscito non solo a farmi immedesimare, a farmi piacere una storia in fin dei conti semplice, ma anche a farmi soffrire, a darmi quel senso di impotenza nei confronti delle scelte.\u00c8 questo ci\u00f2 che pi\u00f9 mi ha stupito di quest\u2019opera!REGOLAMENTO: non immediato, c\u2019\u00e8 da dirlo, costringe il lettore ad un grande sforzo fin dall\u2019inizio per la memorizzazione di tutte le informazioni che servono per affrontare la storia e le due poverette. Anche letture successive possono risultare abbastanza faticose per immagazzinare il tutto.TRAMA: semplice, efficace, direi a tratti realistica. Obiettivamente non \u00e8 proprio il massimo impersonare qualcuno che si comporta in questo modo (alla fine si mente ad entrambe le consorti, e questo da una parte ha reso pi\u00f9 difficile entrare nei panni del protagonista). Interessanti comunque i riferimenti agli anni \u201980 e l\u2019ambientazione che viene descritta, a tratti un salto in dietro negli anni davvero affascinante.STRUTTURA: niente di troppo complesso a livello di struttura, ci sono alcune lettere da tenere a mente, ma per il resto il \u201ccuore\u201d del racconto lavora bene e soprattutto in maniera per nulla invasiva.PARTE LUDICA: parere mio, divertente, stressante (in senso positivo), capace di mettere una tensione pazzesca addosso! Inoltre, per come \u00e8 strutturato, il corto ha una grande rigiocabilit\u00e0, anche solo per la curiosit\u00e0 di capire cosa accade con combinazioni di scelte differenti (sia positive che negative).NARRAZIONE: alcuni passaggi hanno davvero un tocco di gran classe, altri invece li potrei definire pi\u00f9 \u201cterra terra\u201d. La scelta \u00e8 anche comprensibile, ma in certi casi crea un\u2019alternanza di alti e bassi che non sempre funziona.In generale il corto mi \u00e8 piaciuto da morire, la dinamica funziona a dovere, la dose di impegno \u00e8 abbastanza alta e il racconto garantisce tante partite piene di tensione e nervosismo.Bravo autore, i miei complimenti.Aloona:Idea di base semplice e geniale, distopico e ironico quanto basta a conquistarmi, sviluppo divertentissimo e difficolt\u00e0 da far venire il mal di testa a una con i miei problemi di memoria; una volta tanto non per eccesso di codici, ma per le sberle che avrei preso dalle rispettive consorti, se non avessi deciso di barare clamorosamente dopo un primo tentativo. Come se non bastasse, a complicare la situazione ci si mette la possibilit\u00e0 (almeno per quei pochi onesti) di perdere i pezzi, giustificata in modo impeccabile col rintronamento da \u201csalto temporale\u201d, che ho vissuto realmente sulla pelle. La scrittura \u00e8 asciutta e non troppo articolata, ma, in questo caso, perfetta per il ritmo adrenalinico delle nostre disavventure amorose. Un vero e proprio corso sulla dissimulazione, da affrontare con sangue freddo e un buon palazzo della memoria, e che eleva l\u2019arte della menzogna al rango di scienza applicata.FinalFabbiX:\u201cL\u2019eroe dei due mondi\u201d \u00e8 un corto leggero e divertente.La trama demenziale ci vede impegnati nel viaggio fra i due mondi del titolo, nel tentativo di accontentare due mogli e sposarle entrambe cos\u00ec da ottenere una doppia famiglia multidimensionale.Come molti hanno fatto notare l\u2019atmosfera \u00e8 quella del cinepanettone, anche se il corto avrebbe potuto spingere di pi\u00f9 l\u2019umorismo demenziale che invece in alcune situazioni \u00e8 solo sussurrato.A mio parere, comunque, l\u2019opera nel suo complesso risulta comunque godibile e ho gradito molto la scrittura, allegra e frizzante.Graditissime le citazioni che, per via della demenzialit\u00e0 dell\u2019opera, non stonano come in altri corti e danno un tono surreale ai due universi.Nonostante il pessimismo dell\u2019autore, siamo stati concordi nel dichiarare il corto a tema (confermato anche dalle recensioni varie). Cito testualmente il bando: \u201cAllo stesso modo, un protagonista che entra in un portale per la seconda guerra mondiale sta entrando in un altro mondo, mentre uno che torna indietro nel tempo di 10 minuti no.\u201d Oltretutto, in questo corto differenziare le due linee temporali rendendole veri e propri mondi alternativi, non \u00e8 solo un espediente di trama, ma anche l\u2019elemento su cui si basano alcune sfide.Il regolamento \u00e8 bilanciato. Mi \u00e8 piaciuta molto l\u2019idea di dividere il corto in varie sezioni, rendendo disponibili via via meno ricordi.\u00c8 una soluzione diversa e se vogliamo migliore di quella pensata dagli autori di Sortilegio, in cui tutti gli incantesimi andavano imparati fin da subito, anche se si sbloccavano via via che il protagonista acquisiva i giusti oggetti.Avrei aggiunto la frase \u201cPotrai consultare queste informazioni finch\u00e9 sarai lucido\u201d per rendere pi\u00f9 chiaro il sistema di gioco, ma per il resto non ho trovato difetti.La struttura del corto \u00e8 banale: non ci sono vere scelte, solo micro-enigmi da risolvere all\u2019interno di un tunnel senza alcun bivio. Anche gli epiloghi sono un po\u2019 monchi. In 10 pagine, per\u00f2, non si poteva chiedere molto di pi\u00f9.I calcoli richiesti al paragrafo 32 sono inutilmente complicati. Forse voleva essere un elemento di umorismo, in ogni caso non \u00e8 un elemento particolarmente riuscito.L\u2019entusiasmo per il corto si smorza un po\u2019 dopo la lettura delle soluzioni:- innanzitutto si viene a scoprire che alcuni enigmi sono volutamente assurdi e costituiscono una presa in giro al lettore, una scelta che non ho capito: in altri contesti l\u2019avrei apprezzata, ma qui \u00e8 inserita completamente a caso e non porta un reale cambiamento sul gioco, tanto che senza le soluzioni, avremmo tutti pensato a dei refusi piuttosto che ad elementi voluti- l\u2019autore ha voluto lanciare una provocazione tentando una parodia di quanto successo con Osseans Wanderr. A mio parere, il risultato \u00e8 un po\u2019 di cattivo gusto (per quanto, ovviamente, non credo che l\u2019autore misterioso volesse essere irrispettoso o altro): come ho gi\u00e0 fatto notare nel forum, c\u2019\u00e8 una grande differenza fra un making of con le spiegazioni del corto (che \u00e8 stato consegnato e pubblicato al termine del concorso) e le soluzioni ufficiali, presentate a giuria e pubblico durante il concorso e che dovrebbero essere lette prima di votare. La massiccia presenza di copia-incolla da altre fonti, rende il tutto un unicum del concorso e sarebbe risultato inaccettabile in qualsiasi altro corto. Personalmente, avrei preferito che non venissero proprio presentate al pubblico, ma dopo averne discusso con i miei colleghi organizzatori, abbiamo convenuto che fosse possibile giustificarle proprio in virt\u00f9 della demenzialit\u00e0 e voglia di provocare del corto."
    ],
    [
        "153513",
        "GGigassi",
        "Chiaramente questo \u00e8 un Corto-burla, ma noto che ha ottenuto qualche favore.Non ambiva a essere in concorso, anche per i motivi che ho spiegato nella recensione.Pi\u00f9 che altrove lo spazio si \u00e8 rivelato tiranno e, tra le altre cose, non sono riuscito a inserire una scena che mi ero prefissato: verso la fine il protagonista deve scegliere se guardare o no se stesso nel riflesso di una vetrina o nell\u2019interno di un ascensore, e vedersi cos\u00ec sfinito gli avrebbe fatto dire \u201cIo sto in crisi\u201d e perdere un ulteriore pezzo di introduzione.Poi ci sarebbero potuti stare un paragrafo in cui si recuperava la possibilit\u00e0 di leggere una parte dell\u2019introduzione e il post-cena dove avrebbero giocato un ruolo decisivo le diverse preferenze di attivit\u00e0 da talamo delle due mogli, ma appunto lo spazio \u00e8 stato tiranno!"
    ],
    [
        "153550",
        "Periodonikes",
        "Due (mondi di) parole sul corto: Geniale! Questo corto unisce un clich\u00e8 da cinepanettone al tema del bando in modo fantastico! La meccanica mi ha fatto davvero provare la sensazione di essere sballato tra due mondi e dovermi ricordare ogni volta quale fosse la risposta giusta. C'\u00e8 pure un enigma, difficilissimo. Peccato solo che un'idea del genere poteva essere sviluppata di pi\u00f9.La prima cosa bella: L\u2019autore ha fatto di tutto per confondermi. E ci \u00e8 riuscito. Tutto in questo corto lavora per una totale immedesimazione del lettore.Un pelo nell'uovo: Mi ha un po' deluso notare che, anche quando ci sono 3-4 scelte, il lettore non riceva mai bonus: gli output sono solo 'va bene' e 'prendi A/B'. Questo mi ha invogliato a fare la scelta pi\u00f9 sicura, che andasse bene per entrambe.Mi ricorder\u00f2 questo corto per\u2026 essere un esempio di quello che tutti i librigame dovrebbero essere."
    ],
    [
        "153631",
        "GGigassi",
        "la quattro righe in croce di spiegazione del Corto dovrebbero far capire quanto lo considerassi e quanto lo reputassi papabile per finire sul podio."
    ]
]