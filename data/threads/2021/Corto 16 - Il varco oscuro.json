[
    [
        "152271",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:16 - Il varco oscuro)Ultima modifica di:AdrianoMar-21-21 17:52:24"
    ],
    [
        "152344",
        "GGigassi",
        "Prevedo grandi mal di testa."
    ],
    [
        "152351",
        "EGO",
        "La prima frase \u00e8 gi\u00e0 tutta un programma"
    ],
    [
        "152570",
        "GGigassi",
        "Io ci provo a riprenderlo in mano, ma lo trovo piuttosto ostico. Mi fermo sempre alle regole."
    ],
    [
        "152571",
        "Periodonikes",
        "Osteria... Regole davvero toste... Ho anche provato a fare qualche paragrafo ma sono confuso. Magari domani posto i dubbi e vediamo se riusciamo ad aiutarci!"
    ],
    [
        "152647",
        "Periodonikes",
        "Mi sto impegnando al massimo per questo corto!"
    ],
    [
        "152691",
        "GGigassi",
        "Ho sbirciato le soluzioni e sembrano ancora pi\u00f9 complicate del Corto."
    ],
    [
        "152696",
        "ERROR",
        "Sono a dir poco confuso. Ho finito il corto eppure ho capito la met\u00e0 delle regole.SpoilerO forse c'\u00e8 un finale migliore?Ecco le mie domande:SpoilerRegolamento:Il limite per i cubi da 20 e 30 Kg sono di 5 caselle consecutive.Il limite \u00e8 per paragrafo o per tutto il libro?3B/3N/7B/7N: Cosa succede se ho zero X?10N/10B: Come dovrei contare i minuti?12N: Quanto vale X? Per ogni uso sposto di X? Oppure ogni casella che sposto scala uno dei due utilizzi?"
    ],
    [
        "152697",
        "Periodonikes",
        "No vabbh\u00e8 ma met\u00e0 del regolamento \u00e8 nelle soluzioni......"
    ],
    [
        "152711",
        "GGigassi",
        "Mi rendo perfettamente conto di non essere il pi\u00f9 brillante dei lettori, ma credo che l\u2019autore avrebbe dovuto scrivere le regole in maniera pi\u00f9 chiara. Gli unici \u201coggetti\u201d da muovere sono i cubi, giusto? All\u2019inizio posso muovermi come voglio, no? Questo si applica anche al pulsante al centro (ma perch\u00e9 \u201cinvalicabile\u201d? Una volta che ci arrivo con un cubo posso sempre spingerlo dall\u2019altra parte e continuare il tragitto, credo\u2026), altrimenti in teoria non ci sarebbe la possibilit\u00e0 di cambiare \u201cmondo\u201d. Non viene poi spiegato, o forse non l\u2019ho trovato, cosa succede se esaurisco la mia Resistenza.Se lo scopo, come immagino, era quello di far percorrere al leggiocatore la stanza con i cubi, perch\u00e9 non scriverlo in modo sufficientemente chiaro che anche un imbecille come me lo potesse capire?Comunque ci ho provato lo stesso, ma pi\u00f9 che leggiocarlo l\u2019ho leggiucchiato. Sulle prime ho temuto che fosse l\u2019ennesimo Corto col personaggio tra la vita e la morte, invece il twist finale (quello che ho trovato io, almeno) \u00e8 stato molto simpatico. Per\u00f2 anche a livello di testo ho trovato delle carenze, non tanto stilistiche o grammaticali quanto proprio di informazioni che avrebbero dovuto essere date. Mi si parla di tasti gi\u00e0 disattivati, del pericolo di inondazioni, di magneti, di altre cose che dovrebbero essere successe ma che non ho colto.Anche in questo caso credo che questo progetto avrebbe reso meglio in versione videogioco.Mah, almeno ci ho provato. E da qui al 30 aprile c\u2019\u00e8 ancora tanto tempo per ritentarlo magari dopo aver letto qualche commento."
    ],
    [
        "152773",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):16 Il Varco Oscuro: Racconto dal taglio smaccatamente decadente, ambientato in un\u2019epoca imprecisata, ma probabilmente futuristica (lo si pu\u00f2 dedurre dal tema della prova letale, che ci porta a entrare nel labirinto, e da certa tecnologia impiegata durante l\u2019esplorazione). L\u2019autore ci avverte fin dall\u2019inizio che non esistono epiloghi positivi e questo rende l\u2019opera immediatamente interessante.PRO1)\u00a0 \u00a0 L\u2019idea di fondo \u00e8 geniale, forse la migliore dell\u2019intero concorso. Il passaggio da un mondo all\u2019altro sblocca evoluzioni altrimenti irraggiungibili, ma non \u00e8 sufficiente lo switch per progredire, come accade in altri corti in concorso in questa edizione. Dobbiamo anche muovere i cubi sulle bilance in ordine preciso, e procedere tenendo conto di quali possibilit\u00e0 ci sblocca ogni mossa, perch\u00e9 a catena le nostre risoluzioni ci condurranno verso un epilogo piuttosto che un altro. Esplorare ogni paragrafo del corto ci obbligher\u00e0 a scelte logiche ben precise, trasformando di fatto l\u2019opera in un racconto-rompicapo che non mancher\u00e0 di entusiasmare gli appassionati.2)\u00a0 \u00a0 L\u2019atmosfera che si respira, decadente come gi\u00e0 detto ed estremamente angosciante, \u00e8 resa alla perfezione. I frammenti che ci mettono in contatto con la nostra famiglia, la morte che aleggia in molte delle evoluzioni possibili, anche gli stralci di vita positivi che ci arrivano, di fatto non fanno che aumentare il rimpianto e la disperazione. L\u2019autore \u00e8 stato bravissimo a trasmettere con abilit\u00e0 ognuna di queste sensazioni, che finiamo per vivere in prima persona, anche da lettori, come accade solo nelle opere migliori. Considerando che l\u2019anima del racconto \u00e8 principalmente ludica, tanta capacit\u00e0 letteraria costituisce un vero valore aggiunto, perch\u00e9 consente anche a chi preferisce la parte narrativa di trovare elementi toccanti nell\u2019opera.3)\u00a0 \u00a0 Anche gli elementi accessori sono ben impiegati. Le linee di fuoco aumentano la difficolt\u00e0, impedendoci di muoverci liberamente per la stanza in certe occasioni e obbligandoci anche a un game over prematuro talvolta. La resistenza incide fino a un certo punto, ma se perdiamo tempo in mosse inutili pu\u00f2 anche esaurirsi. Un regolamento non particolarmente ampio, ma dove ogni elemento \u00e8 impiegato con sagacia.CONTRO1)\u00a0 \u00a0 Inutile negarlo, Il Varco Oscuro non \u00e8 opera per tutti. L\u2019approccio rompicapo lo render\u00e0 immediatamente inviso a una buona fetta di lettori, e procedere in maniera tale da guadagnarsi il percorso pi\u00f9 articolato (visto che non \u00e8 facile individuare un vero e proprio percorso migliore) sar\u00e0 decisamente complesso. Inutile girarci intorno: chi non ama questo genere di sfide intellettuali difficilmente riuscir\u00e0 ad appassionarsi a questo lavoro.2)\u00a0 \u00a0 Il regolamento talvolta \u00e8 un po\u2019 oscuro, e alcuni passaggi fanno sorgere domande. Per esempio, quando si attivano le linee di fuoco non \u00e8 spiegato chiaramente da nessuna parte se, spostando un cubo da una delle bilance, tali linee permangano o ritornino spente. Un altro passaggio che mi ha lasciato perplesso: \u201cPer trovare lo Spostamento consentito, dividi la Resistenza residua per il peso dell\u2019oggetto (arrotonda sempre per eccesso). Il piedistallo con pulsante (\u2022) rappresenta una zona invalicabile. Il limite per i cubi da 20 e 30 Kg sono di 5 caselle consecutive\u201d. Presumo che l\u2019autore intenda che a seconda della resistenza rimasta non si possano muovere i cubi di un numero di caselle superiore alla divisione suggerita, ma vi confesso che ho dovuto riflettere abbastanza a lungo prima di arrivare a questa conclusione e non sono certissimo nemmeno ora che sia corretta. Sicuramente si poteva essere pi\u00f9 chiari.3)\u00a0 \u00a0 Gli epiloghi. Sono due, uno ci da alcune informazioni in pi\u00f9, ma sono entrambi veramente lapidari. Accetto il fatto che non si possa uscire vivi dal labirinto, \u00e8 una scelta che contribuisce a costruire l\u2019atmosfera del corto, ma secondo me era necessario, per migliorare complessivamente la godibilit\u00e0 dell\u2019opera, inserire almeno una conclusione decisamente pi\u00f9 chiarificatrice e ampia dell\u2019altra. Cos\u00ec come sono i finali lasciano un po\u2019 perplessi.GLOBALE: Grandissima mano dietro a questo corto, un autore che ci ha gi\u00e0 abituato in passato a opere di questo taglio, e molti di voi, ne sono certo, lo avranno gi\u00e0 riconosciuto. Come spesso accade le sue idee di fondo sono geniali, e, rispetto ad altre volte, anche la parte narrativa in questa occasione \u00e8 stata adeguatamente curata. Rimane per\u00f2 un fatto: la difficolt\u00e0 estrema dell\u2019opera, e la sua oscurit\u00e0 eccessiva, limitano un po\u2019 le potenzialit\u00e0 de Il Varco Oscuro, rendendolo titolo che a molti non piacer\u00e0. Questo fatto purtroppo gli impedisce di raggiungere l\u2019eccellenza e, a mio parere, di competere per la vittoria. Resta comunque un lavoro encomiabile che merita una adeguata valutazione."
    ],
    [
        "152909",
        "Zakimos",
        "Non posso che proseguire il discorso gi\u00e0 affrontato con Guerre e Distruzione, qui portato all'ennesima potenza.Questo \u00e8 un librogame? O un compito in classe da liceo scientifico? O un puzzle print and play? O magari un videogioco con il codice visibile - MOLTO visibile, e altrettanto invasivo?A prescindere dalle definizioni, se lo stesso codice fosse su un'app per cellulare potrei tentare di sbrogliare il tutto muovendo cubi a caso, imparando man mano e in modo empirico qualche \"trucco\" per cavarmela; il fatto che sia tutto sulle spalle del giocatore (azioni e reazioni) aumenta a dismisura il carico mentale e lascia con una domanda: perch\u00e9?E la risposta \u00e8 una sola: perch\u00e9 c'\u00e8 chi apprezza questo tipo di attivit\u00e0. E allora bravo autore, perch\u00e9 davvero, non c'\u00e8 nessuno migliore di te in questo campo e lo sai. Ma mi perdonerai di certo per il fatto che io non abbia i mezzi per divertirmi con il tuo corto, esattamente come io ti perdonerei se scrivessi un librogame il cui unico scopo \u00e8 sussumere fattispecie giuridiche particolari sotto a norme generali raccolte in appendice, ossia il mio lavoro, e tu trovassi il tutto una noia mortale.In definitiva, questo corto tanto affascinante quanto per me inaccessibile rafforza la mia convinzione che i partecipanti al concorso non dovrebbero poter votare, con il rischio di penalizzare opere come questa solo perch\u00e9 non sono in grado di affrontarle."
    ],
    [
        "152983",
        "F.A.S.",
        "In questo racconto, come in altri in questo concorso, il regolamento sembra pi\u00f9 adatto ad un videogioco che ad un racconto cartaceo, cos\u00ec come le operazioni da compiere sarebbero pi\u00f9 semplici da eseguire in un videogioco. Anche in questo racconto, l\u2019autore adotta lo stratagemma del colore di fondo per caratterizzare i paragrafi ambientati nei due mondi rendendo difficile la lettura su carta. L\u2019autore ci avverte all\u2019inizio che il racconto \u00e8 impossibile da concludere perch\u00e9 il protagonista \u00e8 destinato a morire, questa premessa riduce molto l\u2019interesse del lettore perch\u00e9 l\u2019unica motivazione che ci rimane per risolvere gli enigmi \u00e8 la curiosit\u00e0 di capire come il protagonista sia arrivato in questa situazione mortale. Devo dire che non \u00e8 un corto che ho sentito molto nelle mie corde visto il regolamento complicato e, a volte, incomprensibile."
    ],
    [
        "153120",
        "Flay4Fight",
        "Il Varco Oscuro si legge bene, la prosa \u00e8 buona e gli \"interventi pensati\" scritti in corsivo rendono l'atmosfera ancora pi\u00f9 ipnotica e, se vogliamo, lugubre. Il protagonista \u00e8 solo, in questa stanza che mi ha ricordato una enorme trappola di Saw, in una situazione assurda dove un display con un contatore scandisce un timer che si avvicina pericolosamente allo zero. Come siamo finiti qui e perch\u00e9 rimane un mistero (ma \u00e8 certo fin da subito che non sar\u00e0 possibile concludere la nostra avventura, ritenuta infatti \"impossibile\" dall'autore stesso). Ci sono per\u00f2 tre cubi di metallo ed altri elementi strani intorno a noi, e ci si rende subito conto che questi sono i pezzi di un puzzle che spetta a noi risolvere.Subito \u00e8 chiaro che lo sforzo richiesto va ben oltre un semplice dice rolling con check di prove e chars, o una scelta di paragrafi per arrivare in fondo alla questione. Qui vanno effettuate azioni come spostare 'fisicamente' i cubi, azionare calamite e linee infuocate e modificare la mappa a caselle in modo da accedere a determinati eventi che ci porteranno via via verso un epilogoSpoilerstrano e nero, nerissimo, un po' alla HyperCube (visto giusto un paio di giorni fa), se vogliamo.Ho trovato il regolamento un po' ostico e a tratti confusionario, anche se leggendo il file della soluzione mi si sono chiarite meglio le idee. Purtroppo anche qui la scelta, a mio parere poco felice, di 'rappresentare' il mondo oscuro attraverso sfondo nero delle pagine. Ma sorvolando su questo, rimane un lavoro tutto sommato godibile a patto di sottostare al ritmo di gioco che risulta lento per via della sua struttura.Per\u00f2, un grande per\u00f2: i lavori rompicapo come questo non sono proprio il mio genere e non so ancora se valutarlo o meno, perch\u00e9 il mio voto sarebbe davvero personale. Ad ogni modo l'impegno generale messo per il Corto non \u00e8 assolutamente discutibile e ci tenevo comunque a commentarlo."
    ],
    [
        "153169",
        "Anima di Lupo",
        "Zakimos ha scritto:Questo \u00e8 un librogame?Non credo. Per me \u00e8 un giochino e basta, un rompicapo. Bello? Brutto? Non saprei. Secondo me potrebbe risultare anche entusiasmante per chi \u00e8 ben predisposto a queste tematiche ma per me \u00e8 bocciato su tutta la linea e mi dispiace perch\u00e9 l'autore, che credo di aver riconosciuto, mi sta simpaticissimo ed \u00e8 un vero genio. Da un certo punto di vista, lo ha dimostrato anche stavolta creando questo gioco ma nessuno mi convincer\u00e0 mai che c'\u00e8 una storia dietro e che esiste un comparto narrativo.Se perdo gran parte del tempo a cercare la soluzione matematica/strutturale nei vari passaggi, significa che devo trovare divertimento in ci\u00f2 e quindi posso soprassedere sulla trama.Come spesso accade di fronte a opere di questo genere, mi domando quanto io sia inferiore intellettualmente a certi cervelli! Non lo dico per retorica, io ci credo davvero, non sarei mai riuscito a creare un gioco del genere, complicatissimo ma con regole precise e coerenti. Non riesco nemmeno a capirlo, figuriamoci a crearlo!Per\u00f2, \u00e8 inutile dirlo, giocarci mi annoia e mi risulta quasi impossibile.Posso permettermi un super voto negativo anche perch\u00e9, se l'autore \u00e8 chi penso io, l'ho incensato per anni per aver creato una delle mie serie di LibriNostri preferite. Se l'autore non \u00e8 chi penso io, allora continuer\u00f2 ad aumentare la mia stima nei confronti delle geniali presenze che girano attorno a Librogame's Land, un'oasi di intelligenza e buon senso.Voto inviato da Adriano."
    ],
    [
        "153177",
        "GGigassi",
        "Anima di Lupo ha scritto:mi domando quanto io sia inferiore intellettualmente a certi cervelli! Non lo dico per retorica, io ci credo davvero, non sarei mai riuscito a creare un gioco del generecoff coffhttps://www.librogame.net/index.php/forum/topic?id=4373https://www.librogame.net/index.php/forum/topic?id=4048tranquillo, ci sar\u00e0 sempre un GGigassi meno intelligente di te"
    ],
    [
        "153198",
        "sancio",
        "Ma al paragrafo 3 non \u00e8 contemplato arrivarci con due ics?..ovviamente al mio primo tentativo \u00e8 andata proprio cos\u00ec"
    ],
    [
        "153294",
        "sancio",
        "RECENSIONEQuesto corto ha sicuramente un suo perch\u00e9, d'altro canto ha per\u00f2 anche molte caratteristiche tra quelle che meno digerisco. Mi riferisco a calcoli da fare per verificare la fattibilit\u00e0 di azioni ricorrenti, una struttura e fredda logica da escape room senza storia o quasi e luoghi a scacchiera con ci\u00f2 con cui si pu\u00f2 interagire su cui spostarsi, ricordando pi\u00f9 un gioco da tavolo che un librogame.Ho provato pi\u00f9 volte, anche a distanza di tempo a rimboccarmi le maniche e cercare di giocarlo, non certo di risolverlo, dato che l'autore ha avuto anche la disgraziata idea di spiattellare al primo rigo di testo che \"questo corto \u00e8 impossibile da concludere\", ma niente. Tra le altre cose non ho capito perch\u00e9 al paragrafo 3, dopo un paragrafo dall'inizio, non sia contemplata la combinazione con due ics , che guarda caso \u00e8 stato il mio caso. Non fa per me e ritengo non sia tutta colpa del corto ma anche mia, perci\u00f2 non sentendomi di poter essere molto obiettivo probabilmente non lo voter\u00f2."
    ],
    [
        "153308",
        "FinalFabbiX",
        "sancio ha scritto:Ma al paragrafo 3 non \u00e8 contemplato arrivarci con due ics?..ovviamente al mio primo tentativo \u00e8 andata proprio cos\u00ecDa quel che ho capito, in tutte le situazioni non contemplate non succede niente.(mi piacerebbe avere conferma dall'autore misterioso in proposito).Tuttavia, mi viene il dubbio che in questo caso l'autore non ci abbia pensato perch\u00e9 dava per scontato che tutti i cubi fossero sulle bilance: in questa situazione non \u00e8 possibile che due siano giusti e uno sbagliato."
    ],
    [
        "153344",
        "GGigassi",
        "Lo confesso: non l\u2019ho leggiocato ma l\u2019ho solo leggiucchiato insieme alle soluzioni. Colpa dei miei gusti in fatto di librogame e delle mie scarse capacit\u00e0 intellettive, ma anche colpa dell\u2019autore che secondo me non \u00e8 stato affatto chiaro nel formulare le regole.\u00c8 stato gi\u00e0 detto da altri ben pi\u00f9 competenti di me: questo Corto avrebbe dovuto essere un videogioco, non un librogame. Non mi dilungo sull\u2019argomento perch\u00e9 altri utenti (Zakimos in particolare) hanno spiegato la cosa meglio di me. E a quanto leggo dai commenti di Sancio potrebbe esserci pure un bug, o perlomeno un ulteriore punto oscuro nelle regole come ipotizzato da FinalFabbiX.Come ho gi\u00e0 detto perIn/OuteLa Deviazione, le dichiarazioni d\u2019intenti non mi piacciono eIl Varco Oscurocomincia proprio con un\u2019avvertenza sul fatto che moriremo e che il Corto \u00e8 impossibile da completare\u2026 ovviamente quando mi si dice una cosa del genere io la interpreto come una sfida a trovare l\u2019unico percorso che ci porter\u00e0 a salvare il protagonista, invece l\u2019autore ha giocato sull\u2019altro fronte, cio\u00e8 si muore sempre e il Corto si pu\u00f2 \u201cvincere\u201d come scritto nelle soluzioni dove si dice chiaramente che il 13 bianco \u00e8 il finale negativo e il 13 nero il \u201cvero finale\u201d.Al di l\u00e0 di alcune formulazioni non molto eleganti (non solo nelle regole) il prologo ha risvegliato il GabrieleUD che c\u2019\u00e8 in me: le descrizioni/non descrizioni delle visioni e delle allucinazioni sono talmente vaghe da suscitare pi\u00f9 uno sbadiglio o una risata che reale coinvolgimento nella vicenda. E la vicenda stessa, per quanto non rientri nella categoria, ricorda molto lo stereotipo del protagonista tra la vita e la morte.Queste considerazioni (insieme al finale beffardo anche se \u201csi vince\u201d) mi hanno fatto pensare al Corto sotto un\u2019altra ottica: e se fosse tutta un\u2019enorme presa per il culo? Una sorta diTrue Pathaggiornato alla pandemia, e quindi alla reclusione. Anche il testo nascosto in bianco mi fa propendere per questa ipotesi, o almeno a una deriva metanarrativa, una strizzatina d\u2019occhio al leggiocatore che deve essere consapevole di essere un leggiocatore e guardare il Corto come un esperimento da non prendersi troppo sul serio.Qualcuno ha verificato la correttezza delle soluzioni? In quest\u2019ottica non mi stupirebbe che fosse tutto campato in aria!E magari l\u2019autore ha voluto parodiare con le 16-pagine-16 delle soluzioni il Corto dell\u2019anno scorso sull\u2019Ulisse di Joyce (ma l\u2019autore deL\u2019Eroe dei Due Mondilo ha surclassato). Anche il commento finale dell\u2019alieno (o angelo, o diavolo, o quello che \u00e8) sul fatto che \u00e8 tutto un test per vedere quanto noi sopravvissuti siamo stupidi potrebbe essere un\u2019imbeccata in tal senso.Al di l\u00e0 di queste considerazioni, il Corto ha una sua originalit\u00e0 e non si pu\u00f2 certo dire che sia scritto male. Il tema dei due mondi, poi, mi pare centrato. MaTrue Pathera tutta un\u2019altra cosa. \u00c8 ovvio che anche lo spazio ridotto avr\u00e0 influito, ma qui c\u2019\u00e8 fondamentalmente un gioco matematico e mancano quelle scelte e quell\u2019esplorazione che invogliavano a incaponirsi a cercare la soluzione diTrue Pathanche se non ce n\u2019era una. Anche se la mia teoria della presa per il culo fosse corretta, il Corto non \u00e8 comunque nelle mie corde.VIA! (VotoInviato adAdriano)"
    ],
    [
        "153366",
        "EGO",
        "Autore, autore (lo sappiamo che sei tu)\u2026 ma ci hai proprio la fissa per le stanze chiuse, la gente chiusa nelle stanze chiuse, le caselle, i calcoli, le trappole, e le storie che finiscono male!Se pensi che mi metta ad arrovellarmi su questo tuo bell\u2019enigma, mi devi fornire il kit con tabellone e segnalini, perch\u00e9 d\u00e0i, sulla carta \u00e8 impossibile starci dietro.Perdonami, ma la pesantissima complicatezza del tutto, nonch\u00e9 istruzioni non proprio chiarissime in tutti i frangenti, per me non valgono lo sforzo.Insomma, al protagonista di questa storia dedico spensieratamente questo meme:Non ti voto perch\u00e9 per darti un numero dovrei spostare l\u2019addendo pi\u00f9 alto con lo straccio, unirlo all\u2019addendo pi\u00f9 basso col connettore, e tenere premuto un pulsante per 3 secondi sulla tastiera prima che l\u2019acqua la raggiunga. Faccio prima a premere l\u2019interruttore per spegnere la luce e a spararmi."
    ],
    [
        "153451",
        "Adriano",
        "Voti dei Giudici:Adriano:Credo che questo sia stato il corto pi\u00f9 complesso da giudicare. Non so se partire dai pregi o dai difetti, ma forse \u00e8 meglio parlare prima di questi ultimi.L\u2019opera d\u00e0 un retro-senso di settimana enigmistica. Gli enigmi sono ottimi dal punto di vista tecnico, per carit\u00e0, ma la domanda \u201cPerch\u00e9?\u201d ci accompagna un po\u2019 per tutti i paragrafi. E regge poco la trama sviluppata dall\u2019autore (alcuni soggetti che hanno messo su questo \u201cteatrino\u201d), se poi non ne viene specificato il motivo. Cos\u2019\u00e8 questa associazione? Perch\u00e9 persegue questo obiettivo? E perch\u00e9 costringere a spostare massi ed evitare linee di fuoco? Per testare cosa? \u00c8 quindi un puro esercizio di sadismo, che per\u00f2 spezza il corto in due tronconi, diminuendone l\u2019efficacia.Ecco, questi due sono i problemi de Il varco oscuro. Fortunatamente, ci sono anche dei pregi, e per quanto mi riguarda sono racchiudibili nei concetti generale di originalit\u00e0 e diversit\u00e0:1)\u00a0 il colore bianco/nero delle pagine: non si pu\u00f2 negare che un corto strutturato cos\u00ec \u00e8 una ventata d\u2019aria fresca, esce dal classico schema a cui siamo abituati.2)\u00a0 i link diversi dal solito: forse non saranno innovazione pura, ma anche qui non si pu\u00f2 che ammirare la fantasia e la voglia di uscire fuori dagli schemi con l\u2019utilizzo dei simboli bianco e nero.3)\u00a0 gli enigmi ambientali: la cosa pi\u00f9 entusiasmante del corto. Certo, ho gi\u00e0 detto che, se accostati alla trama, danno l\u2019idea di qualcosa di artificioso, plastico, estraneo, ma presi per quello che sono rappresentano puzzle ben bilanciati, originali, e soprattutto si gioca con la fisica, aspetto che nei librogame non si era mai visto in questa forma: peso, gravit\u00e0, magnetismo, linee di fuoco, movimento dei liquidi... \u00e8 una frontiera completamente inesplorata in ambito librogame! L\u2019autore ha provato a sfondare una porta chiusa, il suo problema \u00e8 che i primi che sfondano la porta sono quelli che si fanno pi\u00f9 male.4)\u00a0 l\u2019intro criptica: quale librogame inizia dicendo che il racconto non pu\u00f2 essere concluso? Ed \u00e8 lecito credergli? Alla fine, a quanto pare, no: il corto pu\u00f2 essere concluso, solo che il finale non \u00e8 il classico happy ending. Bello o brutto che possa apparire, ho trovato bella l\u2019idea dell\u2019autore che gioca con me lettore e mi instilla il dubbio, costringendomi ad un \u201catto di fede\u201d per capire le intenzioni dell\u2019autore stesso.5)\u00a0 gli aspetti simbolici: ho trovato il corto molto profondo da questo punto di vista, perch\u00e9 il bianco/nero non \u00e8 solo un elemento di contorno. Il continuo alternare dei colori d\u00e0 l\u2019effetto reale di una luce che si spegne/accende (una volta abituato al nero, passare al bianco d\u00e0 quel senso di fastidio, e cos\u00ec passare di nuovo al nero), la luce che si spegne nel ricordo dell\u2019accensione della sete di avventura (un ricordo positivo affiancato ad una sensazione negativa), la figura bianca come \u201cfaro\u201d in una stanza scura, l\u2019oscurit\u00e0 totale del 13 che annienta una stanza gi\u00e0 scura proprio dopo l\u2019ultima visione luminosa...REGOLAMENTO: Un prologo che incuriosisce molto, seguito da un regolamento tecnico che purtroppo sembra aver risentito del poco spazio a disposizione, si percepisce la compressione del testo. Forse l\u2019autore ha chiesto un po\u2019 troppo al lato tecnico...TRAMA: tra antefatto, eventi all\u2019interno della stanza, flashback e conclusione, \u00e8 tutto molto accennato. Il lettore percepisce pi\u00f9 che altro degli input, non una storia lineare (tra l\u2019altro, questi input non sono neanche in ordine cronologico, quindi al lettore \u00e8 richiesto un ulteriore sforzo). Anche il prologo \u00e8 molto \u201caccennato\u201d. Diciamo che si perdono un po\u2019 le motivazioni di fondo, per\u00f2 ripeto secondo me l\u2019autore ha chiesto troppo alle sue capacit\u00e0 cercando di inserire in queste 8+2 pagine troppe cose...STRUTTURA: una struttura con salti continui tra due realt\u00e0, alternata con flashback e con rimandi al paragrafo successivo che sono pi\u00f9 rimandi alla possibilit\u00e0 di tenere accesa o spenta la luce. Forse poco efficace, ma cavolo in un panorama di narrativa interattiva in cui sembra che abbiamo visto tutto, una struttura come questa \u00e8 una boccata d\u2019aria fresca.PARTE LUDICA: leggendo le soluzioni, quello che appare come impossibile si rivela una sfida puzzle impegnativa, ma perfettamente giocabile. Sicuramente una sfida non per tutti, ma in questo caso mi \u00e8 piaciuta molto la scelta dell\u2019autore di svincolare gli enigmi dal corto: in pratica, chi vuole pu\u00f2 risolvere il corto anche senza giocare alcun enigma! Certo, cos\u00ec il corto perde una buona parte di s\u00e9, ma tecnicamente chi non \u00e8 avvezzo agli enigmi pu\u00f2 giocarlo come il pi\u00f9 incallito dei risolutori di puzzle.NARRAZIONE: senza infamia e senza lode. Ripeto una delle criticit\u00e0 di queto racconto \u00e8 l\u2019esagerazione nei contenuti, e per fare entrare il tutto nelle pagine previste l\u2019autore ha dovuto comprimere tantissimo, sacrificando la narrazione.Un corto che appare un po\u2019 \u201cplastificato\u201d nel suo confezionamento a puzzle logici e con una trama ambiziosa che per\u00f2 spiega pochissimo. \u00c8 un peccato perch\u00e9 ha diversi aspetti di innovazione ed una grande originalit\u00e0.Aloona:Fin dall\u2019introduzione, la tentazione di dire \u201cmors tua, vita mea\u201d e rispondere \u201cNO\u201d, risparmiandomi la fatica di leggere un corto in cui tanto morir\u00f2 comunque, era alta. Giusto per far dispetto all\u2019autore. Poi mi sono detta \u201cti tocca\u201d e sono andata al regolamento; qui, la tentazione di lasciarlo morire male senza di me \u00e8 stata altissima, anche se le \u201cescape room\u201d, un tempo, erano il mio pane. Il problema \u00e8 che mi occupavo di altri tipi di enigmi, lasciando ai colleghi questo genere di rogne logistiche. Per quanto mi riguarda, mi stanco anche solo con gli spostamenti dei personaggi su una mappa e a Tetris duravo poco. Lo ammetto, ho dovuto ricredermi in toto: il corto \u00e8 intrigante quanto \u201ctricky\u201d, complessivamente ben calibrato e originale nell\u2019idea di coniugare i due sistemi, lineare e \u201cmeccanico\u201d; nel secondo, era forse il caso di spiegare con pi\u00f9 chiarezza qualche dettaglio, che ho dovuto interpretare per andare avanti: aggiustamento che consiglio per un\u2019eventuale riedizione, ma niente di troppo grave. Si sente comunque la mano esperta in materia dell\u2019autore, la cui firma avrei riconosciuto anche senza conoscerlo e non credo di essere l\u2019unica. Con quest\u2019opera si piazza poi tra chi, quest\u2019anno, si \u00e8 messo d\u2019impegno per farmi piangere, confermando anche le capacit\u00e0 di scrittura e una buona sensibilit\u00e0. Scherzi iniziali a parte, l\u2019idea di affrontare una lotta che comunque non vinceremo da risalto al susseguirsi di immagini del mondo interiore, di cui il labirinto sembra essere in qualche modo metafora, pur restando concreto quanto le angoscianti arene di \u201cThe Cube\u201d o \u201cThe Circle\u201d. Altro bianco e nero d\u2019impatto, che, pur se gi\u00e0 visto in parecchi corti in gara, non guasta mai.FinalFabbiX:\u201cIl Varco Oscuro\u201d vince il premio come racconto pi\u00f9 difficile da recensire dell\u2019edizione 2021.L\u2019autore misterioso voleva creare un\u2019esperienza nuova e unica. Paradossalmente, la parte che pensavo non avrei gradito, cio\u00e8 la narrativa, \u00e8 invece eccellente. Al contrario, la parte game su cui avevo tante aspettative, a mio parere \u00e8 stata strozzata dal voler condensare cos\u00ec tante regole in 10 facciate.Pregi:1) L\u2019atmosfera \u00e8 ben riuscita: \u00e8 opprimente, destabilizzante, claustrofobica. Con poche pennellate l\u2019autore descrive un mondo e una storia, dando i dettagli giusti senza infognarsi in dettagli o tecnicismi sulla mitologia del mondo2) la trama e il modo in cui viene narrata mi sono piaciuti moltissimo: l\u2019intreccio fra drammi personali e apocalisse generale funziona, l\u2019idea del varco \u00e8 molto buona, il tema \u00e8 rispettato e anzi l\u2019autore propone una declinazione inaspettata. Paradossalmente, mi sono divertito molto di pi\u00f9 a risolvere la trama rispetto agli enigmi del corto. L\u2019autore \u00e8 stato particolarmente abile nel creare una trama criptica, ma che fosse possibile risolvere. Leggere le soluzioni e avere la conferma della presenza del what-if \u00e8 stato molto appagante.3) nonostante il sistema di gioco presenti numerosi difetti, abbastanza da rendere il corto praticamente ingiocabile, l\u2019innovazione che porta \u00e8 fuori scala se confrontata con la maggior parte dei racconti in concorso \u2013 a prima vista sembra essere paragonabile altri racconti che puntano sul gioco, ma se si va a confrontare le idee che ci sono dietro, il modo con cui sono sviluppate e il concept degli enigmi, ci si rende conto che c\u2019\u00e8 un abisso. L\u2019idea di una mappa che permane, con oggetti con cui interagire mentre va avanti la trama, \u00e8 un\u2019ottima idea, opportunamente revisionata potrebbe dare origine a una nuova famiglia di corti.Difetti:1) non \u00e8 possibile completare il corto as intended, perch\u00e9 il regolamento, per via del poco spazio, \u00e8 deficitario di informazioni cruciali per comprendere il funzionamento del puzzle che regola il corto e anche le regole presenti sono scritte in modo confuso:- la mappa di gioco, che rimane la stessa per tutto il corto (e quindi non \u00e8 relativa al paragrafo 1), sarebbe dovuta essere all\u2019inizio del regolamento, il fatto che le sia stato negato il suo posto rende pi\u00f9 difficile comprendere il resto del corto.- ci viene detto che esistono dei limiti allo spostamento dei cubi, ma non viene mai chiarito se questi siano riferiti al paragrafo, all\u2019intero libro o altro.- le linee di fuoco sono descritte nel corto come invalicabili, senza specificare altro. Ergo, non dovrebbe essere possibile farci passare i cubi, che viene fatto intendere siano fatti di metallo (e quindi, a maggior ragione, \u00e8 sensato pensare che si possano liquefare). Senza questa meccanica, il corto \u00e8 irrisolvibile- ho trovato le istruzioni su come usare lo straccio per via del mio tic di evidenziare il testo mentre lo leggo e, nonostante questo, ho comunque fatto molta fatica a fare il collegamento: non c\u2019\u00e8 alcun motivo di trama e di gioco per cui dovrebbe esserci del testo nascosto, \u00e8 un enigma completamente gratuito (ma chi \u00e8 che ha bisogno di istruzioni per usare uno straccio?) e che presenta una meccanica nuova e mai pi\u00f9 sfruttata dal corto. Le istruzioni per trovarla si prestano anche a gravi equivoci: non si capisce se vada cercata la quinta riga (che \u00e8 bianca) o la quinta riga fra quelle bianche, e dal contesto non \u00e8 neanche chiaro che file si riferisca al corto stesso e non a un elemento della trama- l\u2019enigma dell\u2019allagamento ha una soluzione ufficiale molto pi\u00f9 contorta di quella che viene in mente al lettore generico. Non ho trovato altri recensori nel forum con cui confrontarmi a proposito, per cui ho fatto leggere il paragrafo a due persone estranee ed entrambe hanno avuto la mia stessa intuizione: anzich\u00e9 usare pi\u00f9 cubi per proteggere la tastiera, se ne potrebbe usare uno solo per tappare il buco. Questa soluzione, che per\u00f2 l\u2019autore mi ha smentito in privato, se fosse valida annullerebbe il senso del corto, rendendo possibile saltare la quasi totalit\u00e0 degli altri enigmi- ci sono, in generale, numerose zone grigie nel regolamento. Un esempio lampante \u00e8 il paragrafo 3, che, almeno nella scrittura, d\u00e0 per scontato che abbiamo posizionato tutti i cubi nelle bilance (sempre al paragrafo 3, fra l\u2019altro, viene detto che una scelta in base alla nostra posizione, ma potremmo averle tranquillamente entrambe).2) Molto spesso c\u2019\u00e8 un forte distaccamento fra l\u2019io lettore (che conosce il futuro e ha delle regole precise da rispettare), e l\u2019io protagonista:- non c\u2019\u00e8 un vero motivo per premere o meno il pulsante e viaggiare tra i mondi, azione che dovrebbe essere il focus del corto. In generale, il protagonista spesso \u00e8 allo sbando, senza reali motivazioni per muoversi in un senso o nell\u2019altro. Il lettore si trova quindi a dover scegliere in base alle sue esperienze pregresse e non in base a indizi presenti nel corto. Per il protagonista, il labirinto non \u00e8 una prova da superare o un enigma onesto, ma una serie di azioni da compiere per sbloccare l\u2019uscita e sono azioni di cui si ha il feedback dopo aver letto il corto.- uno dei pochi indizi che ci viene fornito (al paragrafo 1) \u00e8 un deus ex machina metatestuale, che appare rilevante al protagonista. Il lettore non ha per\u00f2 alcun motivo per dare importanza alle parole della moglie e se agisce seguendo le sue indicazioni, lo fa perch\u00e9 non ha indizi migliori- ci sono situazioni in cui non \u00e8 chiaro il perch\u00e9 si va avanti nel corto, ad esempio nel passaggio da 1 Bianco a 3 Bianco: c\u2019\u00e8 un evento scatenante che l\u2019autore ha dimenticato di menzionare (ad esempio il posizionamento sulle bilance), \u00e8 il passare del tempo, o \u00e8 altro ancora?- il corto \u00e8 irrisolvibile al primo tentativo, eppure ci sono delle sequenze in cui si pu\u00f2 barattare un vantaggio oggettivo (ad esempio, il fatto che tutti i tasti siano funzionanti), con della conoscenza che il lettore gi\u00e0 ha dopo la prima lettura, rendendo completamente inutile la scelta nelle numerose partite successive.Aggiungo che manca un collegamento: dal 9 nero, ci viene detto che si pu\u00f2 andare all\u201911, senza specificare nero o bianco (ipotizzo entrambi? Diventa ovvio mappando il corto e leggendo i paragrafi in questione, ma \u00e8 comunque un errore).Assegnare un voto finale considerando tutti questi fattori \u00e8 complicato. L\u2019idea alla base va premiata cos\u00ec come la volont\u00e0 dell\u2019autore di scrivere in un territorio inesplorato, per\u00f2 va anche considerato che l\u2019esecuzione, almeno secondo me, \u00e8 nettamente insufficiente."
    ],
    [
        "153559",
        "Periodonikes",
        "Due (mondi di) parole sul corto: Che dire. Un regolamento complesso per un corto che \u00e8 un videogame compresso in otto pagine. Mi ci sono voluto mettere di impegno e, dopo essere impazzito nel tentativo di risolverlo, ho \u201cvinto\u201d non facendo nulla. Scopro poi che met\u00e0 del regolamento \u00e8 nelle soluzioni. Sono basito. Non mi piace fare recensioni negative, ma davvero non so che altro dire.La prima cosa bella: Affascinante l\u2019idea dei due mondi, che non sono altro che la stessa storia modificata da un effetto farfalla, e la possibilit\u00e0 di passare da uno all\u2019altro ad ogni paragrafo, dipanando la matassa, anzi, le matasse.Un pelo nell\u2019uovo: Un regolamento, a mio avviso, soprattutto per un gioco cos\u00ec complesso, deve essere completo. Se no i bug, l\u2019interpretazione sbagliata, i vicoli ciechi, sono dietro l\u2019angolo.Ricorder\u00f2 questo corto per\u2026 i dieci minuti di insulti filati quando ho letto le soluzioni."
    ]
]