[
    [
        "152267",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:13 - Goblin)Ultima modifica di:AdrianoMar-13-21 22:13:33"
    ],
    [
        "152393",
        "GGigassi",
        "Corto umoristico ma molto rigoroso nelle sue dinamiche. Non l\u2019ho ancora sviscerato tutto, ma mi sta piacendo molto. Forse l\u2019indovinello al 5 \u00e8 un po\u2019 troppo facile e la sua soluzione d\u00e0 un vantaggio eccessivo. Non so se ho interpretato bene un passaggio:Spoilerdal 9 si pu\u00f2 andare al 27 con J0k3R? Il passaggio non \u00e8 cos\u00ec \u201cfluido\u201d\u2026"
    ],
    [
        "152404",
        "Adriano",
        "GGigassi ha scritto:Corto umoristico ma molto rigoroso nelle sue dinamiche. Non l\u2019ho ancora sviscerato tutto, ma mi sta piacendo molto. Forse l\u2019indovinello al 5 \u00e8 un po\u2019 troppo facile e la sua soluzione d\u00e0 un vantaggio eccessivo. Non so se ho interpretato bene un passaggio:Spoilerdal 9 si pu\u00f2 andare al 27 con J0k3R? Il passaggio non \u00e8 cos\u00ec \u201cfluido\u201d\u2026Ti invio la risposta dell'autore del Corto:SpoilerS\u00ec, se uno arriva al paragrafo n.9 e che J0k3r \u00e8 ancora vivo, si pu\u00f2 andare al paragrafo n.27 (9 moltiplicato per 3 fa 27)."
    ],
    [
        "152409",
        "GGigassi",
        "Merci beaucoup, misteriosissimo autore.Il mio dubbio era per\u00f2 pi\u00f9 \"concettuale\" che tecnico:Spoilerl'operazione matematica era comprensibile, mi sembrava che l'epilogo non si collegasse bene al resto, anche perch\u00e9 prima si parla dell'Inghilterra (se non sbaglio) e poi si passa a un Regno Unito Scandinavo, anche se poi non c'entra direttamente con J0k3r."
    ],
    [
        "152616",
        "GGigassi",
        "\u00c8 paradossale, ma dopo aver letto le soluzioni del Corto devo ridimensionare un po\u2019 il voto\u2026SpoilerScopro con sorpresa che 4llM1GHT corrisponde a 5 e non a 7!Ma quelle due maledette \u201cl\u201d minuscole sono indistinguibili dal numero 1, e infatti sulle vecchie macchine per scrivere (su quella che usavo io, almeno) non era nemmeno presente un tasto per il numero 1, che si faceva con la \u201cl\u201d minuscola. S\u00ec, capisco che nel nome la L e la I sono due lettere distinte, ma non potevi scrivere 4LLM1GHT per evitare fraintendimenti, misteriosissimo autore?!Tanto pi\u00f9 che con 7 il meccanismo funziona lo stesso: arrivi al 24 e pensi che sottraendo 7 il tuo alleato \u00e8 inutile, perch\u00e9 finisci sempre al 17 a cui ti rimanda quel paragrafo\u2026"
    ],
    [
        "152619",
        "ERROR",
        "Scusate ma sembra a me o al par. 24SpoilerIl calcolo \u00e9 sbagliato?Aranzucca ha scritto:somma i numeri del nome del tuo alleato e sottrai al risultato il numero di questo paragrafoA me viene un numero negativo..."
    ],
    [
        "152620",
        "GGigassi",
        "Periodonikes ha scritto:Scusate ma sembra a me o al par. 24SpoilerIl calcolo \u00e9 sbagliato?Aranzucca ha scritto:somma i numeri del nome del tuo alleato e sottrai al risultato il numero di questo paragrafoA me viene un numero negativo...Ah, gi\u00e0, non ci avevo nemmeno fatto caso. Se fai il contrario funziona: sottrai da 24 il numero del codice/nome e da l\u00ec continui.Altro mezzo voto in meno, sbadatissimo autore!!!"
    ],
    [
        "152627",
        "FinalFabbiX",
        "GGigassi ha scritto:\u00c8 paradossale, ma dopo aver letto le soluzioni del Corto devo ridimensionare un po\u2019 il voto\u2026SpoilerScopro con sorpresa che 4llM1GHT corrisponde a 5 e non a 7!Ma quelle due maledette \u201cl\u201d minuscole sono indistinguibili dal numero 1, e infatti sulle vecchie macchine per scrivere (su quella che usavo io, almeno) non era nemmeno presente un tasto per il numero 1, che si faceva con la \u201cl\u201d minuscola. S\u00ec, capisco che nel nome la L e la I sono due lettere distinte, ma non potevi scrivere 4LLM1GHT per evitare fraintendimenti, misteriosissimo autore?!Tanto pi\u00f9 che con 7 il meccanismo funziona lo stesso: arrivi al 24 e pensi che sottraendo 7 il tuo alleato \u00e8 inutile, perch\u00e9 finisci sempre al 17 a cui ti rimanda quel paragrafo\u2026Mi sento un po' meno stronzo, anch'io non me ne sono reso conto.Per quanto riguarda l'altro problema, mi sembra, invece, molto meno grave di questo:il lettore ha facilmente modo di scoprire l'inghippo (e dubito che qualcuno sia andato a un paragrafo sbagliato, io non ci avevo nemmeno fatto caso)."
    ],
    [
        "152712",
        "Flay4Fight",
        "Corto ironico/demenziale dove vestiamo i panni di Salvatore Arzn(zulla)zucca nel fulcro delle sue mansioni: risolvere problemi informatici. L'autore ha portato allo stremo il concetto immaginando il nostro alle prese con un virus fuori controllo e latitante nel \"Cyberspazio\", dimensione virtuale dove ovviamente viaggeremo sperando di mettere fine alla sua avanzata (Goblin ha la solita giustificata mania dei cattivi, ovvero fare la guerra al povero pianeta terra, anche se poi nel finale le cose non saranno proprio cos\u00ec scontate).Ho apprezzato, in particolare, le citazioni e i riferimenti distorti a vari personaggi esistenti, al di l\u00e0 dello stesso protagonista, alcuni dei quali mi hanno strappato delle sane risate (i cyber attacchi all'account social di Gianni Morandi per dirne una, questa s\u00ec che \u00e8 tosta..!). Il regolamento \u00e8 immediato e funziona con i simboli-tempo - i quali non devono superare un certo limite per non rischiare un finale \"esplosivo\" - e i codici con numeri da sommare (questi, in realt\u00e0, non sono poi molti). Durante il Corto ci sono poi alcuni enigmi, sempre legati ai codici e ai numeri, che non ho trovato troppo complessi salvo uno che a quanto pare \u00e8 stato gi\u00e0 segnalato come incorretto (alSpoilerpar. 24.Il Corto \u00e8... Corto! Si finisce molto in fretta. Io l'ho finito con poche mosse, in 10 minuti scarsi. Alcuni rimandi sono unici e collegano pi\u00f9 strade. Penso che sarebbe stato possibile sfruttare di pi\u00f9 l'idea del cyberspazio, ma anche cos\u00ec trovo il lavoro piacevole. Bella infine l'idea di terminare e indirizzare il giocatore verso un ulteriore finale a seconda che avesse un alleato o meno."
    ],
    [
        "152749",
        "Zakimos",
        "Chiedo conferma all'autore misterioso: se arrivi al 9 con Allmighty non puoi usarlo?"
    ],
    [
        "152758",
        "Adriano",
        "Zakimos ha scritto:Chiedo conferma all'autore misterioso: se arrivi al 9 con Allmighty non puoi usarlo?Ti invio la risposta dell'autore:No, il numero dell'alleato 4llM1ght non pu\u00f2 essere utilizzato nel paragrafo 9 perch\u00e9 ho commesso un grave errore durante la stesura del corto e devo per scontato che non potesse arrivare fin l\u00ec. Quindi, ignora il povero hacker..."
    ],
    [
        "152764",
        "Zakimos",
        "Ringrazio l'autore misterioso per la risposta, posso ordunque scrivere la mia recensione e dire che questo corto ha delle ottime basi sia sotto il profilo della storia (divertente e con il giusto numero di colpi di scena) sia sotto il profilo del gameplay, con quell'utilizzo dei nomi come codici che aprono pi\u00f9 strade nascoste che ricorda un po' il Zakimos System, ma reso ancora pi\u00f9 semplice. Davvero eccellente! Anche gli enigmi matematici sono intriganti e il corto scorre via che un piacere.Tuttavia... c'\u00e8 un \"ma\" grosso ed \u00e8 dato dal fatto che per tutta la lettura si respira un'aria di \"non rifinito\". Vale per i testi (troppe espressioni colloquiali, anche per un corto umoristico) come per il gameplay, con l'errore di percorso di Allmighty e la scarsa cura nel wording della parte extradiegetica. La sensazione dunque \u00e8 trovarsi di fronte a un corto scritto di fretta oppure da un autore inesperto; questi difetti comunque non sovrastano gli indubbi pregi e rendono Goblin un corto molto piacevole e, nel caso si tratti di un'opera prima, un ottimo inizio su cui lavorare."
    ],
    [
        "152770",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):13 Goblin: Un racconto cyberpunk-fantascientifico, in cui ci avventuriamo addirittura nel cyberspazio. Idea buona, narrazione piacevole (con qualche pecca), alcune piacevoli trovate, una struttura semplice. Per questo meno accattivante? Scopriamolo\u2026PRO1)\u00a0 \u00a0 L\u2019idea di fondo, seppur non originale, \u00e8 adeguata. Attacco hacker, cyberspazio, rimandi futuristici, realt\u00e0 virtuale. Tutti elementi solidamente calati nel contesto dell\u2019opera, che piaceranno agli amanti di genere e che sono resi con uno stile fresco, semplice ma godibile da leggere e adatto a un\u2019opera snella e di rapida fruizione come un corto.2)\u00a0 \u00a0 L\u2019ironia di fondo, che l\u2019autore non lesina ricorrendo a continui ammiccamenti, citazioni, battute ed eventi che vengono presentati con seriet\u00e0, ma in realt\u00e0 si riallacciano a personaggi o situazioni della nostra attualit\u00e0 e imboccano una deriva demenziale. Mi sono fatto qualche bella risata leggendo Goblin e in particolare ho adorato Salvatore Aranzucca e il Cristinadavenagate.3)\u00a0 \u00a0 La semplicit\u00e0, che per qualcuno potrebbe essere un difetto, secondo me \u00e8 uno dei pregi di questo racconto, forse il principale. Quello che c\u2019\u00e8 \u00e8 presentato senza troppi fronzoli: il regolamento \u00e8 snello, gli enigmi abbordabili, l\u2019epilogo non presenta particolari colpi di scena, il racconto probabilmente non \u00e8 di quelli memorabili. Ma proprio questa estrema linearit\u00e0 lo rende godibile: uno di quei divertissement che non occupano troppo tempo ma che per la loro stessa natura non si rifiutano mai.CONTRO1)\u00a0 \u00a0 Probabilmente la trama poteva essere un po\u2019 pi\u00f9 curata. L\u2019ambiente prescelto \u00e8 talmente ricco di letteratura, possibilit\u00e0, personaggi e potenziali evoluzioni interessanti da prestarsi a moltissime variazioni sul tema. Lo spazio a disposizione era poco, lo capisco, per\u00f2 Goblin trasmette netta l\u2019impressione di aver osato poco. Quello che \u00e8 un suo pregio, la semplicit\u00e0, visto in quest\u2019ottica diventa anche un limite, perch\u00e9 il racconto rimane godibile senza avere la possibilit\u00e0 di spiccare veramente il volo e competere per la vittoria finale.2)\u00a0 \u00a0 L\u2019italiano proposto, seppur non ci sono molti refusi e non presenta problemi gravi, talvolta ricorre a modalit\u00e0 di espressione pi\u00f9 colloquiali che adatte a un\u2019opera scritta. In qualche altra occasione diventa leggermente contorto. Nulla di grave, per carit\u00e0, ma rispetto alla qualit\u00e0, in questo senso, di altri racconti in gara, Goblin paga un po\u2019 dazio.3)\u00a0 \u00a0 Gli epiloghi mi hanno lasciato insoddisfatto. Il colpo di scena finale \u00e8 telefonatissimo, e qualsiasi scelta si compia si finisce sempre per concludere l\u2019avventura nello stesso modo: questo fatto danneggia molto la reale interattivit\u00e0 dell\u2019opera. Di fatto non esistono istant death e indipendentemente da come ci comportiamo, anche se non risolviamo alcuno dei semplici enigmi proposti e imbocchiamo strade discutibili, finiremo per raggiungere lo stesso identico paragrafo finale. L\u2019unica variazione possibile sta nell\u2019eventualit\u00e0, rarissima, di eccedere con il tempo e incappare in un finale alternativo negativo. Ma \u00e8 talmente remota come circostanza che per riuscirci bisogna mettersi di impegno. Anche l\u2019epilogo \u201cnascosto\u201d, seppur divertente, non aggiunge granch\u00e9 al racconto.GLOBALE: Un racconto semplice e di rapida usufruibilit\u00e0 che vi divertir\u00e0 mentre lo giocherete, ma che probabilmente non rimarr\u00e0 impresso a lungo nella vostra memoria. L\u2019autore ha osato poco e ha limitato parecchio le reali possibilit\u00e0 interattive del suo lavoro. Il giudizio \u00e8 positivo perch\u00e9 complessivamente Goblin \u00e8 divertente, ma il podio resta lontano."
    ],
    [
        "152831",
        "sancio",
        "RECENSIONECorto dallo stile comico-banal-sempliciotto con parte ludica contenuta: un simbolo da annotare che rappresenta lo scorrere del tempo. Prosa ordinaria e qualche enigma non troppo difficile. Ho apprezzato molto l'idea di fondo che ribalta le certezze precedentemente acquisite riguardo il nostro personaggio e ben si sposa col tema dei due mondi, non altrettanto uno dei due finali, prevedibile e poco ispirato.In generale per\u00f2 un'opera troppo facile, poco longeva. Aumentarne leggermente la difficolt\u00e0 sarebbe stato facilissimo, intervenendo sulla soglia di simboli tempo accumulabili per non incappare nel fallimento finale, e avrebbe tirato un po su un corto altrimenti troppo carente per ambire ai posti alti della classifica."
    ],
    [
        "152856",
        "Librogame Digitali",
        "Il corto mi \u00e8 piaciuto molto, mi ha saputo prendere fin dalle prime righe e l'ho letto molto volentieri fino in fondo. Ho apprezzato gli enigmi, forse perch\u00e8 erano facili e mi hanno fatto sentire intelligentemi piace l'ambientazione demenzial-cyberpunk e l'ironia di fondo. Il sistema dei codici si rivela sempre vincente perch\u00e8 permette di gestire quasi ogni cosa in modo elegante, e l'idea dell'enigma inserito nel codice \u00e8 fantastica.Anche io ho notato un paio di errori, come il calcolo che dava un risultato negativo - che comunque era giusto. Poi secondo me non era chiaro che gli aiutanti che incontravamo dovevano essere considerati degli alleati, quindi alla prima lettura consideravo di non avere \"alleati\" perch\u00e8 non avevo capito che il png mi avrebbe assistito anche dopo quel momento, credevo che poi andasse via. Facendo un paio di riletture poi ho capito ed \u00e8 stato subito chiaro.Comunque per concludere, nonostante qualche piccolo dettaglio il corto \u00e8 molto bello, complimenti all'autore."
    ],
    [
        "152957",
        "F.A.S.",
        "In questo racconto cyberpunk seguiamo le avventure di un esperto di informatica ispirato, nel nome, ad un personaggio realmente esistente, il tono \u00e8 leggero, divertente, malgrado sia un\u2019avventura vera e propria. Molto interessante il colpo di scena finale. Il regolamento \u00e8 ridotto al minimo, si tiene conto del passare del tempo e ci vengono dati dei codici da segnare che influenzano il prosieguo del corto. Purtroppo un errore di progettazione del corto, unito ad altre incertezze narrative, ne riducono la godibilit\u00e0 e la rigiocabilit\u00e0, in fondo non ci sono morti istantanee anche se si falliamo i facili enigmi, e si arriva comunque al passaggio successivo."
    ],
    [
        "153108",
        "giax",
        "Un corto piacevole all'inizio, ma che si perde poi nel raggiungimento del finale.Ci sono alcuni enigmi interessanti ma comunque molto semplici. Il problema \u00e8 che non sembriamo avere davvero il controllo dell'andamento della storia.Non mi \u00e8 piaciuto lo stile di scrittura, spesso troppo colloquiale per un racconto scritto, seppur leggero. Mi sono piaciuti molto, al contrario, i continui rimandi e citazioni/caricature.La sensazione \u00e8 che sia mancato qualcosa in fase di progettazione e in fase di stesura/revisione. Forse con un po' di lavoro in pi\u00f9 (il tempo \u00e8 spesso tiranno) l'autore potrebbe riuscire a trasformarlo in un ottimo corto."
    ],
    [
        "153162",
        "Anima di Lupo",
        "Purtroppo questo racconto non mi \u00e8 piaciuto perch\u00e9 non tratta un tema molto interessante dal mio punto di vista e perch\u00e9 non mi ha entusiasmato nelle scelte ai bivi e nella storia.La trama mi sembra infatti un po' slegata e lo stile di scrittura un po' acerbo.Forse \u00e8 colpa mia ma non riesco ad apprezzarne nemmeno l'ironia di fondo.\u00c8 proprio vero che comunque ogni giudizio \u00e8 soggettivo e dunque non penalizzer\u00f2 troppo il Corto con un voto basso, proprio perch\u00e9 non voglio tenere conto al 100% della mia soggettivit\u00e0 verso un'opera che comunque non ha grandi difetti.In pratica non mi \u00e8 piaciuta quest'opera ma non posso dire che \u00e8 fatta male. Non mi \u00e8 piaciuta soprattutto per come \u00e8 stato trattato il tema e per il tema scelto.Voto inviato ad Adriano."
    ],
    [
        "153199",
        "GGigassi",
        "Accidenti, quanto mi sarebbe piaciuto dare il massimo dei voti a questo Corto!Eh, s\u00ec, perch\u00e9 invece di premiare chi tira fuori l\u2019argomento \u201cfacile\u201d, quello \u201cemozionale\u201d per arruffianarsi i leggiocatori (pure io ho fatto Corti del genere) sarebbe stato giusto celebrare quello dichiaratamente umoristico o comunque leggero che per\u00f2 ha un grande lavoro e delle buone intuizioni alla base. Qui questi elementi ci sono, perch\u00e9 il soggetto \u00e8 originale e la struttura per quanto semplice \u00e8 molto ben ragionata (e c\u2019\u00e8 pure un bel colpo di scena finale), ma\u2026Posso giustificare il fatto che gli avatar compaiano diversamente da come uno se li aspetterebbe (come un gangster per un agente inglese), perch\u00e9 bisogna sviare il leggiocatore, ma l\u2019enigma iniziale HABERAKADABERAH \u00e8 troppo semplice (fosse anche una cosa voluta per agevolare il leggiocatore), il passaggio verso il vero finale di vittoria \u00e8 poco chiaro, cio\u00e8 non c\u2019\u00e8 un legame apparente tra paragrafo 9 e 27, e soprattutto il nome 4llM1GHT si presta a essere \u201ctradotto\u201d in maniera diversa da quella intesa dall\u2019autore. Il mio voto \u00e8 sicuramente alto, ma se l\u2019autore avesse smussato quegli angoli per me sarebbe stato uno dei candidati al podio!E adessoVIA! (VotoInviato adAdriano)"
    ],
    [
        "153289",
        "FinalFabbiX",
        "In fase di rilettura delle mie recensioni, mi sono reso conto che nessuno ha fatto notare che esistono percorsi in cui il numero di picche non viene in alcun modo controllato (ad esempio scegliendo di arrendersi al 17 e andando al 9).\u00c8 un errore o mi sono perso qualcosa io?"
    ],
    [
        "153292",
        "FinalFabbiX",
        "Risposta dell'autore:L'autore misterioso ha scritto:Non c'\u00e8 nessun errore: volevo lasciare una possibilit\u00e0 di accedere al finale facilmente con la reddizione del protagonista.Le picche sono importanti solo nel paragrafo dopo, quando devi verificare il loro numero e applicare il bonus del tuo alleato."
    ],
    [
        "153377",
        "EGO",
        "Simpatica l\u2019idea, apprezzabile l\u2019umorismo (il Cristinadavenagate mi ha fatto sinceramente ridere), per\u00f2 lo svolgimento \u00e8 un po\u2019 povero. Il Corto \u00e8 molto lineare e le soluzioni a disposizione sono veramente poche. Buono, a livello di gioco, l\u2019uso dei codici: non certo roba da spremersi le meningi, ma richiede un pizzico di attenzione. Gli enigmi sono abbordabili da chiunque; si potrebbe obiettare che un Signore del Web come Aranzucca dovrebbe trovarsi davanti, e saper craccare, codici decisamente pi\u00f9 tosti, ma forse sarebbe stato sciocco rendere difficile questo elemento in un racconto che si esaurisce tanto in fretta.Un po\u2019 deludente lo scontro finale: la possibilit\u00e0 di evitare senza problemi il \u201cdanno\u201d pi\u00f9 ingente della partita, e la risoluzione pressoch\u00e9 automatica, vanificano tutta la preparazione."
    ],
    [
        "153448",
        "Adriano",
        "Voti dei Giudici:Adriano:Credo che questo sia il corto che pi\u00f9 mi ha stupito rispetto alle impressioni iniziali, nel senso che mi aspettavo davvero tutt\u2019altro!!REGOLAMENTO: l\u2019intro ha un tono spensierato, fresco. Per chi conosce il personaggio e ha letto almeno una delle sue guide, questa prima sezione mette subito in chiaro che il tono generale del corto non sar\u00e0 eccessivamente serioso, ma avr\u00e0 sempre grande ironia.Un piccolo appunto sull\u2019intro che non \u00e8 stata impostata come \u201cgiustificata\u201d: non un errore che determina l\u2019abbassamento del voto in modo irrimediabile, per\u00f2 bisogna ammettere che visivamente non \u00e8 il massimo...Dal punto di vista tecnico, il regolamento \u00e8 semplice ma adeguato: una piccola struttura a tempo e dei codici da segnare e tradurre in numeri.TRAMA: il Goblin alla fine \u00e8 un virus, e il nostro obiettivo \u00e8 neutralizzarlo.STRUTTURA: Niente di particolare da dire sulla struttura, lo sviluppo del corto \u00e8 lineare.PARTE LUDICA:\u00a0 Gli enigmi sono gradevoli, ma mi sono sembrati un po\u2019 troppo semplici (tra l\u2019altro, risolvendo il primo si ha anche il bonus di picche che non ti far\u00e0 mai sforare i 10 simboli). Praticamente, letto una volta, il corto non incita e rileggerlo pi\u00f9 e pi\u00f9 volte, ed \u00e8 un peccato. Questo ovviamente non significa che il corto non si possa rigiocare, ma personalmente in tutte le partite successive mi sono trovato costretto a saltare gli enigmi, perch\u00e9 gi\u00e0 risolti, e questo mi ha dato un senso di fondo simile allo skip delle canzoni meno belle all\u2019interno di un album musicale. \u00c8 un peccato, perch\u00e9 il corto \u00e8 fresco e vale davvero la pena sviscerarlo bene fino all\u2019ultimo paragrafo per godersi tutti i bivi proposti dall\u2019autore, ma l\u2019effetto ho avuto rileggendo quei paragrafi \u00e8 stato questo.Enigmi pi\u00f9 complessi avrebbero aiutato? Secondo me si, ma anche la presenza di un paragrafo di uscita non legato alla soluzione dell\u2019enigma di turno sarebbe bastato. Cos\u00ec chi doveva risolvere l\u2019enigma poteva farlo, chi l\u2019aveva gi\u00e0 risolto poteva uscire da un altro paragrafo e chi non riusciva a risolverlo non rimaneva comunque bloccato...NARRAZIONE: la narrazione \u00e8 adeguata al tono umoristico di fondo, il problema \u00e8 che questa impostazione rende la vicenda poco seria: in alcuni frangenti, nonostante l\u2019apparente pericolo, non ho provato alcun senso di tensione, i paragrafi si leggevano tutti con la consapevolezza che tanto ne saremmo usciti, in qualche modo\u2026Sebbene l\u2019opera sia frasca e, tutto sommato, divertente, il modo in cui \u00e8 stata scritta non incentiva le riletture e il gioco si esaurisce rapidamente. \u00c8 un po\u2019 un peccato, perch\u00e9 avrei voluto assegnare un voto sicuramente pi\u00f9 dignitoso a questo bel corto!Aloona:La premessa sarebbe anche di mio gusto, cio\u00e8 il cyberspazio e la parodia (non penso ci sia bisogno di spiegare chi si nasconda dietro il protagonista, altrimenti: vergogna, rimediate subito!), purtroppo tutto il resto mi lascia tiepida, se non contrariata. A partire dagli enigmi: semplificare la vita al lettore va bene, ma quando a livelli cos\u00ec elementari e praticamente spiegati dal libro, che li metti a fare? Soprattutto in un corto che tratta di un\u2019indagine nella parte oscura della rete, avrebbero dovuto pesare parecchio; mi meraviglia, poi, che il pi\u00f9 \u201cstupido\u201d sia proprio quello dell\u2019accesso pi\u00f9 importante. Avrei potuto accettarlo in cambio di un umorismo cos\u00ec brillante da far apparire tutto ci\u00f2 una sorta di motteggio dei film e libri di genere, ma, mi dispiace dirlo, non lo vedo. Le battute, per i miei gusti, ai livelli di quei meme che fanno tanto ridere l\u2019utente medio di facebook, ma non me. Il sistema di scorrimento del tempo \u00e8 invece una buona idea; inizialmente, mi sfuggiva il senso del simbolo \u201cpicche\u201d collegato al computer, ma ho intuito che potesse essere un mio limite e mi sono messa a googlare, scoprendo in un forum come qualche povero utente affetto da virus avesse visualizzato a schermo strani simboli, tra cui (appunto) le picche. Resta da chiarire se sia voluto, sia solo una miracolosa coincidenza o se l\u2019autore sia anche il creatore del virus in questione. Alcuni refusi bruttini, ma diciamo che in questo caso ci passer\u00f2 sopra.FinalFabbiX:\u201cGoblin\u201d mi suscita sentimenti contrastanti: l\u2019introduzione riesce nella difficile impresa di farmi ridere di gusto con poche righe (anche se ammetto di avere un debole per questo tipo di umorismo), ma poi il corto prosegue in forte calando.La storia rallenta immediatamente per includere una scena nel mondo reale, in modo da rispettare il tema dei due mondo. Non \u00e8 una forzatura cos\u00ec evidente, ma si percepisce che, al contrario della quasi totalit\u00e0 dei corti 2021, qui la trama sarebbe potuta essere sviluppata meglio se l\u2019autore non avesse pensato all\u2019attinenza.Finale al limite dell\u2019incomprensibile, sia per via degli eventi narrati che per una scrittura poco chiara, eccessivamente colloquiale e non rifinita.Titolo del corto anonimo, dimenticabile e difficilmente associabile con gli argomenti trattati.Gli enigmi, per me, riescono a battere [Dedalo Re:loaded] e raggiungono il nuovo record di facilit\u00e0 di tutto il concorso. Questo in s\u00e9 non \u00e8 un male, ma \u00e8 un aggravante considerando che il corto presenta numerosi errori:- come gi\u00e0 fatto notare da altri utenti, la notazione usata per i codici \u00e8 ambigua. C\u2019\u00e8 inoltre un errore nei rimandi che \u00e8 stato corretto dall\u2019autore in corsa. Non ho apprezzato neppure che, in alcuni percorsi che portano al finale \u201cintermedio\u201d, le picche non vengano in alcun modo controllate: come chiarito dall\u2019autore, non \u00e8 un errore ma una scelta; devo tener conto, per\u00f2, che alla prima lettura, non trovare alcun check sull\u2019elemento principale del regolamento, mi ha un po\u2019 confuso.- l\u2019enigma al paragrafo 14 ha il risultato corretto (il cuore vale sicuramente 3), ma non c\u2019\u00e8 nessun motivo per cui nota e smiley dovrebbero avere valori fissi come riportato nelle soluzioni, infatti potremmo tranquillamente porre nota=2 e smiley=1 o una qualsiasi altra combinazione.- l\u2019enigma al paragrafo 11, invece, \u00e8 proprio sbagliato. Mi dilungo un po\u2019 di pi\u00f9 su questo perch\u00e9 ho visto che nessun altro ha approfondito.Premessa: gli enigmi di questo genere non sono mai matematicamente precisi, perch\u00e9 richiedono di trovare una relazione fra numeri (che uno spazio infinito) a partire da un numero finito di esempi. Per risolverli, quindi, si ricorre al rasoio di Occam, cio\u00e8 si fa in modo che, confrontando i vari esempi, il lettore riesca a individuare una soluzione che, a occhio, \u00e8 \u201cmolto pi\u00f9 semplice\u201d delle altre.Qui di esempi l\u2019autore ce ne fornisce solo uno: in base a cosa dovrei capire che la relazione cercata \u00e8 moltiplicare per 2? Potrebbe essere qualsiasi altra cosa. Ad esempio, una soluzione molto pi\u00f9 ovvia \u00e8 sommare +3, quindi il risultato dovrebbe essere 12. Fra l\u2019altro siccome anche la somma gode di propriet\u00e0 simili a quelle della moltiplicazione, anche qui si poteva arrivare al 12 in due modi: facendo 3 +3 -> 6 e 9 + 3 -> 12 oppure considerando 3 -> 6 e aggiungendo 6 a entrambi: 3 + 6 = 9 -> 6 +6 = 12Come gi\u00e0 fatto notare da altri, l\u2019impressione che si ha \u00e8 di aver letto un corto in divenire piuttosto che un\u2019opera finita. Un vero peccato: se l\u2019autore avesse sviluppato il tutto con pi\u00f9 tempo e mantenendo il coraggioso stile dell\u2019introduzione, ne sarebbe uscito un corto spettacolare. Invece, purtroppo, il risultato attuale \u00e8 per molti aspetti insufficiente anche se, a fatica, lo si pu\u00f2 promuovere per l\u2019idea di fondo."
    ],
    [
        "153562",
        "Periodonikes",
        "Due (mondi di) parole sul corto: Questo corto mi ha divertito e intrattenuto. Nonostante sono riuscito a vincere alla terza run, ho fatto volentieri una quarta partita per leggere i paragrafi mancati. La storia \u00e8 simpatica e lo stile di scrittura pulito e ironico me l'ha fatta apprezzare ancor di pi\u00f9.La prima cosa bella: Ho adorato come l\u2019autore ha \u201cnascosto\u201d i codici nei nomi dei seguaci! Ottima trovata per mascherare una parola chiave e rendere pi\u00f9 coinvolto il lettore!Un pelo nell'uovo: Il paragrafo 24 ha il calcolo sbagliato! Questo impedisce addirittura di trovare il finale migliore!Ricorder\u00f2 questo corto per\u2026 Aranzucca, Cristinadavenagate, Orietta Berti\u2026 Devo andare avanti?"
    ],
    [
        "153647",
        "Pirata delle Alpi",
        "Ciao a tutti!Ecco, vi sveler\u00f2 tutti i dettagli sul mio corto di quest'anno: \"Goblin\".L'ideaIn un primo tempo, pensavo ad un corto cyberpunk molto serio e cupo nel quale una app di una versione potenziata d Internet era infetta da un virus che trasformava gli utenti in serial-killer. La app era un MMOPRG chiamato \"Goblin\" e il Protagonista (un agente segreto o una cosa del genere) doveva fermare il virus recandosi nel mondo virtuale. Ma era troppo per sole 10 pagine, quindi ho abbandonato questo progetto. Qualche giorno dopo, mi sono detto \"Che cosa potrebbe succedere se un malware potentissimo minacciasse il nostro mondo? Per contrastarlo, ci vorrebbe un team di eserti di cybersecurity oppure un supereroe della Rete!\" Poi ho avuto l'illuminazione: chi meglio di Salvatore A. Per fermare una minaccia informatica? L'idea mi \u00e8 piaciuta, ma doveva essere un corto umoristico (perch\u00e9 il concetto di base era assurdo).Vado spesso sul sito del vero Salvatore e\u00a0 mi ricordo di un'evento da lui organizzato qualche anno fa: l'Aranzulla-Day, una conferenza nella quale ha spiegato come avere successo in Rete. Questo nome mi ha fatto ridere e ho deciso di inventarmi un Aranzucca che ha un sacco di cose che portano il suo cognome: l'Aranzu-1, l'Aranzulaser, l'Aranzuportal, gli Aranzubots e i suoi discepoli, gli Aranzuboys. Ho sfruttato il concetto del multiverse (vi siete scampati l'Aranzuverse) per immaginare i Salvatore A. Dei mondi paralleli (s\u00ec, anche quello dei pony...)Poi, volevo sottolineare le assurdit\u00e0 che vediamo in rete, con personaggi famosi che fanno di tutto per rimanere sulla cresta dell'onda diventando influencer, nonostante la lro decennale carriera musicale.Quindi, il corto \u00e8 nato cos\u00ec.Aspetto ludicoQuesta cosa di sole 2 pagine di regole \u00e8 una spina nel fianco, ma capisco le esigenze di un corto. Ho voluto fare la cosa pi\u00f9 semplice che sia con i codici e gli assi di picche. Molti di voi hanno detto che gli enigmi erano un po' troppo semplici: non avevo molta ispirazione per enigmi complicati e sono una frana in matematica. Quindi, ho fatto le cose semplicemente con dei calcoli un po' stupidi. L'enigma del paragrafo 5 ha messo un po' di gente, ma non voi di LGL!Gli assi di picche sono qui per simboleggiare il tempo che passa: se perdete tempo ad esplorare l'ambientazione, \u00e8 chiaro che vi beccherete qualche asso. Gli alleati 4llM1ght e J0k3R permettono di ridurre il numero di assi di picche che trovate e scongiurare la terribile minaccia nucleare lussemburghese. La possibilit\u00e0 di arrendersi (e quindi annullare ogni calcolo di assi di picche) \u00e8 stata criticata: vi capisco, volevo permettere al lettore di finire il gioco facilmente. Ho notato che, nei LG o GDR, spesso si preferisce fuggire invece di combattere il mostro (atteggiamento che non ho mai capito: io combatto fino all'ultimo sangue, lanciando i dadi e ascoltando \"Kill with power\" di Manowar) e ho voluto dare questa possibilit\u00e0.\"Goblin\" \u00e8 a cento miglia di essere perfetto e le vostre accurate letture hanno permesso di individuare degli errori di struttura che mi sono totalmente sfuggiti.Lo stile narrativoStranamente, sono riuscito a passare pi\u00f9 tempo a lavorare su \"Goblin\" che sui miei altri corti, sempre scritti in fretta a causa di un'antica maledizione di Naar. Per\u00f2, il risultato non \u00e8 all'altezza del lavoro svolto. Scuserete l'imperfetta sintassi (il mio editor \u00e8 colpito dalla stessa maledizione) e la confusione con le sottrazioni alla fine.Lo stile \u00e8 stato giudicato \"troppo colloquiale\" da parte di alcuni autori: \u00e8 un racconto umoristico con tante parodie e strizzatine d'occhio, quindi \u00e8 normale che non abbia il carico eroico di un Lupo Solitario. Non capisco perch\u00e9 questi commenti sono stati scritti mentre altri corti umoristici non hanno avuto le stesse osservazioni (quelli di Hieronymus o alcuni di GGigassi), oppure mi ricordo male.Questo Corto \u00e8 troppo \"corto\" e non ha sfruttato al massimo le possibilit\u00e0 della sua ambientazione? Vero. Ma ricordo che il Cyberspace di questo racconto-game \u00e8 un luogo virtuale con un'infinit\u00e0 di possibilit\u00e0, visto che \u00e8 costituito da tutti i dati dei miliardi di siti in rete! Sfruttare tutto sarebbe come scrivere un \"Fabled Lands\" con miliardi di paesi da esplorare(di cui il 60% \u00e8 dedicato al porno), quindi una serie infinita alla faccia di quelli che dicono che Lupo Solitario \u00e8 troppo lungo!No, sul serio, \"Goblin\" potrebbe diventare un LG spesso con tante cosa da fare e da dire, ma un tale libro non esister\u00e0 mai: un Corto rimane un Corto, almeno per me.Conclusione\"Goblin\" \u00e8 nato da un'idea buffa e assurda: il mio intento era di mettermi alla prova con il difficile tema dei \"Due mondi\". Non pensavo di farcela con cos\u00ec poco spazio e non credevo che alcuni di voi avrebbero apprezzato questa boutade interattiva. Come stiamo vivendo tutti un periodo difficile a\u00a0 causa della pandemia, volevo scrivere qualcosa che possa\u00a0 farvi (sor)ridere.Ringrazio gli Organizzatori, tutti quelli che hanno letto, recensito e dato un voto a \"Goblin\": scriver\u00f2 un PM ad ogni recensore.Bonus: tutte le strizzatine d'occhioAranzuboys:La canzone \"Wild Boys\" dei Duran DuranAranzu-1:La macchina dei Ghostbusters, Ecto-1J0k3R:Non \u00e8 veramente un riferimento al nemico di Batman, ma ad un malware che infetta spesso Google Play. La parola \"joker\" \u00e8 anche un riferimento alla figura mitologica del \"Trickster\", di cui Loki \u00e8 un perfetto esempio. Quindi, per chi non l'ha capito, il nuovo re \"Loki I\" non \u00e8 altro che la spia \"J0k3R\" che ha fatto cadere la monarchia, non brittanica, ma scandinava.Salvatore Aranzucca: Il famoso Salvatore Aranzulla, il vero Lupo Solitario di Internet.TechTotal:TotalTech, il vecchio nome del blog del buon Salvo.Topo bianco:J0keR/Loki ha installato Goblin2 nel corpo della povera bestia e adesso, il roditore vuole conquistare il mondo. Il riferimento \u00e8 ovviamente Prof, degli Animaniacs.Web's Wild Wolves:Non sono basati su niente in particolare, tranne sui gruppi di hacker-giustizieri di qualche opera cyberpunk. L'intento era di avere un gruppo con la sigla \u201cWWW\u201d.XYZ: il codice per affidare un lavoro a Ryo Saeba (City Hunter)4llM1ght:Hehehe\u2026 come fare la differenza tra una \u201cl\u201d e un \u201c1\u201d? La cifra non ha crenatura! Questo nome \u00e8 ispirato a uno dei personaggi principali del manga e del anime \u201cMy hero academia\u201d. Il suo abbigliamento rammenta quello di All Might nel primo volume del manga, ma mentre scrivevo, avevo in mente il bruto biondo in \u201cCity Hunter: Guerra al Bay city hotel\u201d, che si fa sconfiggere da Omibozu dopo una lotta molto virile!Il Cristinadavenagate:Sono contento che questo vi abbia fatto ridere! Sembra che Cristina d'Avena voglia cambiare la sua immagine: qualche anno fa, era la guest di un evento per la San Silvestro, ma non era da sola\u2026 c'era anche un tale Rocco e non era Papaleo. Poi, qualche mese fa, la famosa cantante ha fatto il buzz con qualche scatto da far arrossire il Grande Puffo. Mi sono immaginato Cristina d'Avena in uno scandalo che ha travolto il governo di un paese limitrofo dell'Italia (quello che volete, c'\u00e8 la scelta\u2026 indizio: non \u00e8 conosciuta in Francia.) e i WWW hanno aperto il vaso di Pandora. Che paese era? Che cos'\u00e8 successo? Non si sa, ma potete immaginare quello che volete."
    ],
    [
        "153677",
        "Aloona",
        "Pirata delle Alpi ha scritto:scriver\u00f2 un PM ad ogni recensore.Oddio... devo iniziare a telefonare al mio avvocato? O__o;Pirata delle Alpi ha scritto:Il Cristinadavenagate: Sono contento che questo vi abbia fatto ridere! Sembra che Cristina d'Avena voglia cambiare la sua immagine: qualche anno fa, era la guest di un evento per la San Silvestro, ma non era da sola\u2026 c'era anche un tale Rocco e non era Papaleo. Poi, qualche mese fa, la famosa cantante ha fatto il buzz con qualche scatto da far arrossire il Grande Puffo. Mi sono immaginato Cristina d'Avena in uno scandalo che ha travolto il governo di un paese limitrofo dell'Italia (quello che volete, c'\u00e8 la scelta\u2026 indizio: non \u00e8 conosciuta in Francia.) e i WWW hanno aperto il vaso di Pandora. Che paese era? Che cos'\u00e8 successo? Non si sa, ma potete immaginare quello che volete.Ho visto anch'io quella copertina. Devi capire che a una certa et\u00e0 gli ormoni delle donne iniziano a fare le bizze e ti fanno venire in testa strane idee. E credimi, lo so bene. Poi arriva una cosa che si chiama \"menopausa\" e, per quel che ne so, porta quelle che si chiamano \"vampate\". Cio\u00e8, capita che all'improvviso ti senti tutta un bollore. Poi \u00e8 normale che ti viene la voglia di metterti in bikini e trovi pi\u00f9 interessante Rocco Siffredi di Grande Puffo.Che cosa ci vuoi far?"
    ],
    [
        "153690",
        "Pirata delle Alpi",
        "Aloona ha scritto:Oddio... devo iniziare a telefonare al mio avvocato? O__o;Tranquilla, non sei sul mio Death Note!Aloona ha scritto:Devi capire che a una certa et\u00e0 gli ormoni delle donne iniziano a fare le bizze e ti fanno venire in testa strane idee. E credimi, lo so bene. Poi arriva una cosa che si chiama \"menopausa\" e, per quel che ne so, porta quelle che si chiamano \"vampate\". Cio\u00e8, capita che all'improvviso ti senti tutta un bollore. Poi \u00e8 normale che ti viene la voglia di metterti in bikini e trovi pi\u00f9 interessante Rocco Siffredi di Grande Puffo.Che cosa ci vuoi far?Hehehe! lo so bene che l'et\u00e0 fa' qualche scherzo (anche i maschi si ribambiscono e voglio comprare delle supermacchine e credono di essere superfichi, nonostante la battaglia persa contro la calvizia e il peso...) Per quanto riguarda la D'Avena, lo trovo ridicolo e triste..."
    ]
]