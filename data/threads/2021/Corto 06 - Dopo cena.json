[
    [
        "152260",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:06 - Dopo cena)Ultima modifica di:AdrianoFeb-22-21 14:26:10"
    ],
    [
        "152297",
        "GGigassi",
        "Opera quantomeno interessante, che per\u00f2 non c\u2019azzecca molto con il concorso di quest\u2019anno (o mi sono perso qualcosa?). Mi immaginavo un colpo di scena pi\u00f9 estremo, magari fantascientifico.Peccato che l\u2019autore abbia \u201cbruciato\u201d cos\u00ec un\u2019idea tanto valida."
    ],
    [
        "152588",
        "sancio",
        "Cominciando la lettura ho pensato: fuori tema al 100% dar\u00f2 mezzo voto meno per questoPoi ho capito... uomini, donne.. due mondi diversi... bravo autore, ottima pensata!Continuando la lettura scopro invece che non era proprio cos\u00ec"
    ],
    [
        "152593",
        "GGigassi",
        "sancio ha scritto:Poi ho capito... uomini, donne.. due mondi diversi... bravo autore, ottima pensata!anche cos\u00ec sarebbe stato fuori concorso, almeno secondo me"
    ],
    [
        "152684",
        "sancio",
        "RECENSIONEQuesto corto senza regolamento, con solo i bivi a fare da comparto ludico tratta un argomento contemporaneo senza nessun orpello fantasy. L'attualit\u00e0 non \u00e8 proprio il mio campo preferito, e nemmeno le storie d'amore in questo genere di letteratura. La scrittura per\u00f2 non \u00e8 male ma il difetto maggiore \u00e8 senza dubbio la lunghezza: quattordici paragrafi sono pochi anche per un corto. Pur offrendo tre finali, i soli bivi, senza ad esempio degli enigmi, rendono l'esperienza di gioco troppo breve. Lo spazio limitato imposto dal bando doveva essere sfruttato meglio.L'idea di rappresentare i due mondi del tema come i due sessi non \u00e8 male, ma temo che essendo elementi astratti non sia considerato tema valido."
    ],
    [
        "152741",
        "Zakimos",
        "FINALMENTE un racconto a bivi senza enigmi e meccaniche di gioco cervellotiche! Questi sono i miei corti preferiti e il fatto che si tratti di uno slice of life rende il tutto ancora pi\u00f9 gradito.Eppure... seppur sia partito carichissimo per queste ragioni, la lettura mi ha divertito ma non esaltato. Il corto infatti \u00e8 debole nelle scelte a fine paragrafo, che appaiono spesso simili tra loro e che non indirizzano - salvo alcuni casi - la conversazione in una direzione da noi voluta. Sono a tutti gli effetti \"scelte al buio\", quindi non scelte, il che \u00e8 un peccato in un racconto a bivi; come lettore non mi sono sentito al centro della conversazione ma un suo semplice spettatore. Potrebbe anche essere esattamente ci\u00f2 che voleva trasmettere l'autore, ma in parte mi \u00e8 dispiaciuto.Sgombrato il campo da queste piccole delusioni, il corto ha evidenti pregi tra cui lo stile di scrittura, il modo in cui \u00e8 reso il rapporto tra i personaggi, il twist finale tutt'altro che scontatoSpoileril pensiero non pu\u00f2 che correre a Lili Elbe al film \"The Danish Girl\"e chicche letterarie come un certo nome. Lo spazio c'era, si poteva fare di pi\u00f9; ma ci\u00f2 che \u00e8 stato fatto \u00e8 comunque molto valido, per cui bene cos\u00ec. Complimenti all'autore."
    ],
    [
        "152747",
        "GGigassi",
        "Rileggendolo mi sono accorto di alcuni errorini, come all\u20191 la concordanza sbagliata tra \u201cpancia\u201d e \u201cgola\u201d \u201ccontratta\u201d e non \u201ccontratte\u201d al plurale, e poi la punteggiatura \u00e8 molto eclettica. Al 5 era poi necessario ripetere \u201cmano\u201d nella frase \u201ctendendo la mano verso la sua mano\u201d?Ho trovato tutti e tre i finali, forse l\u2019autore avrebbe potuto rendere pi\u00f9 difficile trovare quello che rivela il retroscena."
    ],
    [
        "152761",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):06 Dopo Cena: Un racconto veramente grazioso. Semplice corto a bivi senza regolamento e senza fronzoli che ci mette di fronte a una vicenda della vita che tutti noi abbiamo passato almeno una volta. Le lunghe discussioni che fanno da preludio alla fine di una storia d\u2019amore. Ma in questo caso non \u00e8 detto che debba finire, e c\u2019\u00e8 anche un possibile colpo di scena finale.PRO1)\u00a0 \u00a0 Tematica difficile affrontata con grande delicatezza e verosimiglianza. Il punto di vista femminile \u00e8 reso molto bene quasi sempre, e anche i ragionamenti che portano alla discussione e alla possibile rottura sono azzeccatissimi, tanto da far pensare che anche l\u2019autore ci sia passato e citi stralci di confronti che lo hanno visto protagonista. Il racconto ha l\u2019obiettivo di toccare il cuore e farci immedesimare, n\u00e9 pi\u00f9 n\u00e9 meno, e ci riesce molto bene nella sua semplicit\u00e02)\u00a0 \u00a0 Nonostante la struttura basica l\u2019opera riesca a contenere una serie di \u201cistant death\u201d e due finali positivi, di diversa gradazione. In soli 14 paragrafi l\u2019ideatore \u00e8 stato davvero bravo a farci entrare tutto questo senza lasciare traccia di forzature, ridondanze ed evitando di essere frettoloso o impreciso nella descrizione della storia e dei sentimenti (vero punto di forza di Dopo Cena).3)\u00a0 \u00a0 Il ribaltamento di ruoli proprio sul filo di lana, in stile Sesto Senso, sorprende. Lo si intuisce prima in parte, ma io mi aspettavo qualcosa di diverso (avevo speculato su un amore umano-robot in chiave fantascientifica). La realt\u00e0 \u00e8 molto pi\u00f9 semplice ma allo stesso tempo toccante. La sorpresa finale, in generale, mi ha colpito molto.CONTRO1)\u00a0 \u00a0 Dei due epiloghi positivi, quello che chiude, anche fisicamente, la storia, mi ha deluso. L\u2019ho trovato troppo smielato e poco in linea con quanto avevano espresso le due donne fino a quel momento. Ho preferito quello del paragrafo 13, pi\u00f9 secco, ma allo stesso tempo pi\u00f9 equilibrato, realistico e coeso con le protagoniste. Forse l\u2019ultimo passaggio avrebbe potuto essere realizzato meglio.2)\u00a0 \u00a0 \u00c8 un racconto a bivi breve, n\u00e9 pi\u00f9 n\u00e9 meno. Con i suoi pregi e i suoi difetti. A chi cerca dinamiche pi\u00f9 complesse, un regolamento, qualche enigma, degli avversari non piacer\u00e0.3)\u00a0 \u00a0 La semplicit\u00e0 che lo contraddistingue \u00e8 in qualche modo la sua forza, ma anche il suo limite. Nonostante sia ben pensato e adeguatamente confezionato, riesce difficile confrontarlo con altre opere in concorso che hanno un lavoro progettuale molto pi\u00f9 complesso alle spalle.GLOBALE: Mi \u00e8 piaciuto, e l\u2019autore sa decisamente scrivere. Probabilmente non sar\u00e0 il vincitore del concorso, e forse l\u2019eccessiva semplicit\u00e0 non piacer\u00e0 a tutti i votanti, ma, considerato per quello che \u00e8, si presenta come un lavoro validissimo, che merita di raccogliere un giudizio adeguatamente positivo."
    ],
    [
        "152901",
        "F.A.S.",
        "Recensione: questo racconto \u00e8 molto semplice, \u00e8 privo di regolamento o di enigmi, e i bivi sono molto limitati considerati i quattordici paragrafi compresi i tre finali. Inoltre, i bivi a fine paragrafo sono limitanti e non consentono di prendere \u201cvere\u201d decisioni ma solo di assistere alla discussione tra due persone di cui poco sappiamo e di cui scopriamo conoscere ancora meno. Il tema di attualit\u00e0 affrontato da \u201cDopo cena\u201d \u00e8 un ottimo diversivo rispetto ai temi trattati negli altri racconti ed \u00e8 sia il suo punto di forza, sia il suo punto debole. Il punto di forza perch\u00e9 tratta con delicatezza un tema scottante e divisivo a livello politico ed ideologico, svelandolo poco alla volta, in un litigio serale tra due persone che si scoprir\u00e0 solo alla fine essere due donne. Il tema \u00e8 anche il suo punto debole per\u00f2, perch\u00e9 \u00e8 trattato in maniera superficiale e parziale dal punto di vista di una delle due donne che impone la sua \u201ctrasformazione\u201d all\u2019altra e invece di essere comprensiva con il suo smarrimento psicologico e darle il tempo necessario ad accettare il cambiamento, la incalza e la obbliga a subire anche il suo egoistico sfogo in cui non considera la difficolt\u00e0 ad adattarsi ad un cambiamento fisico grande o piccolo che sia. Questa mancanza di empatia di una delle due protagoniste le aliena le simpatie del lettore, a mio avviso. Insomma un tema, probabilmente fuori concorso, sprecato in un corto che poteva \u201cfare di pi\u00f9\u201d, magari scritto frettolosamente, comunque sia un\u2019occasione mancata."
    ],
    [
        "153135",
        "Anima di Lupo",
        "Un racconto molto semplice nella struttura e nella prosa ma invece molto complesso per quanto riguarda l'etica di fondo e la riflessione che ne pu\u00f2 scaturire, se uno ha voglia di farla.Cos\u00ec come non \u00e8 mai facile inserire in un librogame fantastico scene crude, non \u00e8 altrettanto mai facile parlare di argomenti reali che ci toccano tutti i giorni, sia che siamo eterosessuali sia che siano omosessuali. La discussione infatti ricalca quella di una qualsiasi coppia eterosessuale e se sostituissimo il colpo di scena finale al paragrafo 14 con un qualsiasi altro pretesto, la conclusione sarebbe la medesima. Per me il punto \u00e8 come approcciarsi nel rapporto con l'altro, l'importanza delle parole dette senza riflessione e il mettere a nudo i veri sentimenti e non solo le forme esteriori di buona educazione.Senza farla troppo lunga, mi domando quante volte una storia \u00e8 finita per mancanza di sentimenti e quante volte invece \u00e8 finita per mancanza di comunicazione?Assolutamente promosso, voto inviato ad Adriano."
    ],
    [
        "153209",
        "GGigassi",
        "Come Corto non \u00e8 male, solo che ha partecipato al concorso sbagliato. Per me l\u2019aderenza al bando non c\u2019\u00e8, inoltre avrebbe potuto essere pi\u00f9 efficace se avesse avuto maggiore spazio a disposizione. Nulla da dire sulla scrittura e sull\u2019originalit\u00e0 del soggetto, per quanto la prima presenti qualche occasionale formulazione che non mi ha convinto del tutto. Ma con 14 paragrafi, di cui ben 3 sono dei finali, non \u00e8 che si possa leggiocare molto.VIA! (VotoInviato adAdriano)"
    ],
    [
        "153224",
        "Pirata delle Alpi",
        "RECENSIONEPrima di tutto, faccio i miei complimenti all'autore misterioso per aver scelto questo difficile tema: pochi sono gli autori che lo trattano fuori di ogni luogo comune. Se l'argomento interessa gli altri lettori, consiglio la graphic novel \"Cinzia\" di Leo Ortolani (Bao Publishing).Questo corto inizia in media res e non si capisce subito di cosa si tratta. A livello di gioco, ci sono pochi path che s'intrecciano e fanno arrivare a vari finali e credo che spetti al lettore-giocatore di scegliere qual'\u00e8 il \"migliore\"Nonstante la scelta di un tema audace, una bella scrittura e la variet\u00e0 dei finali, penso che questo corto avrebbe potuto essere svilupato di pi\u00f9 per diventare ancora meglio.Voto inviato a\u00a0 Adriano"
    ],
    [
        "153387",
        "EGO",
        "9 pagine, e una comprende soltanto il titolo. Il Corto \u00e8 corto, non c\u2019\u00e8 dubbio.Dialogo a bivi che si esaurisce in pochi minuti. Non \u00e8 troppo difficile prevedere quali risposte portino al finale migliore e quali a quello peggiore. Che poi non doveva essere necessariamente il peggiore: la delicatezza del tema di fondo poteva benissimo portare il personaggio che risponde a essere felice comunque, a a sentirsi un grosso peso scrollato di dosso, invece \u00e8 una conclusione negativa. Magari questa svolta del racconto avrebbe potuto dare accesso a due finali, uno quello effettivamente realizzato e l\u2019altro di tono diverso, magari chiedendo al personaggio stesso \u201cStai bene cos\u00ec?\u201dIl Corto avrebbe avuto spazio per espandersi un po\u2019 di pi\u00f9 e scavare maggiormente, rendersi pi\u00f9 ambiguo e coraggioso, invece l\u2019autore ha voluto mantenersi \u201csul sicuro\u201d, decidendo che c\u2019era un modo \u201cgiusto\u201d e uno \u201csbagliato\u201d di sbloccare l\u2019impasse, e sono i modi pi\u00f9 prevedibili. Considerando che non c\u2019\u00e8 regolamento a rubare righe preziose, penso si sia sprecata un\u2019occasione.Buona la realizzazione, tuttavia \u00e8 un Corto che non sfrutta appieno il potenziale del tema trattato e mi ha lasciato poco."
    ],
    [
        "153393",
        "FinalFabbiX",
        "EGO ha scritto:Il Corto \u00e8 corto, non c\u2019\u00e8 dubbio.aggiungo che \u00e8 ufficialmente, il corto \"tradizionale\" pi\u00f9 corto mai presentato al concorso (il record assoluto lo detiene ancora Origins, 2020, che per\u00f2 non aveva bivi)"
    ],
    [
        "153423",
        "Filippo",
        "Un Corto che inizialmente mi ha spiazzato non sapendo cosa aspettarmi dato che inizia subito dal paragrafo 1, senza introduzione e senza regolamento. Una storia a bivi pura e dal tema impegnativo ma che \u00e8 stato presentato bene.Non \u00e8 detto che per comprendere la storia basti una prima conclusione (nel mio caso non \u00e8 bastata) per\u00f2 con gli altri finali si capisce meglio la vicenda..Mi \u00e8 piaciuto com'\u00e8 scritto anche se forse troppo \"semplice\" come Corto."
    ],
    [
        "153433",
        "Flay4Fight",
        "Non sono riuscito a votarlo, ma volevo comunque lasciare un breve commento su questo \"Dopo Cena\".Corto molto \"book\" e poco \"game\", con una storia inizialmente misteriosa che si apre man mano che si gioca, quando si arriva a comprendere che nella conversazione della coppia si sta affrontando un argomento che riguarda un certo cambiamento di una delle due persone a tavola. Appena arrivano le paroleSpoilerospedale e operazione\u00e8 quasi istintivo capirlo. Molto particolare, molto \"The Danish Girl\" per chi l'ha visto (se non lo avete fatto, fatelo, bellissimo film). I due mondi in questo caso rappresenterebbero il rapporto tra i due sessi. Ci pu\u00f2 stare, e mi \u00e8 piaciuto come viene intavolata la conversazione attraverso la scelta diretta di chi \"gioca\". per\u00f2, il Corto finisce troppo presto e le scelte alla fine non sembrano avere una vera e propria logica, se non quella di modificare l'umore del nostro partner con buone o cattive risposte/affermazioni.Io sono pi\u00f9 per i racconti che hanno una parte ludica pi\u00f9 accentuata, per\u00f2 faccio i complimenti per la buonissima prosa e per l'idea."
    ],
    [
        "153441",
        "Adriano",
        "Voti dei Giudici:Adriano:La quasi totalit\u00e0 di questo corto prevede dei dialoghi. La cosa non \u00e8 negativa in senso assoluto, ma certo rallenta tantissimo il racconto.Credo che, nonostante la sua evidente semplicit\u00e0, questo sia stato uno dei racconti pi\u00f9 complessi da comprendere, un po\u2019 per il discorso del tema, un po\u2019 perch\u00e9 ha richiesto un\u2019immedesimazione totale per poter essere assimilato a pieno.Il tema \u00e8 molto serio ed attuale, quindi intanto faccio un applauso all\u2019autore per aver trovato il coraggio di tirare fuori dal cilindro un\u2019opera come questa, per\u00f2 effettivamente il corto \u00e8 davvero statico...REGOLAMENTO: non sono contrario a prescindere ai librogame privi di regolamento, questo paradossalmente funziona anche senza.TRAMA: argomento delicatissimo, da trattare con le molle. Ho molto apprezzato il coraggio, e il modo in cui procedono i paragrafi permette anche di immedesimarsi nella situazione descritta.C\u2019\u00e8 per\u00f2 un senso di incompiutezza di fondo, come se a tratti non si sapesse dove andare a parare\u2026 Non nascondo che un tema cos\u00ec importante poteva essere sfruttato meglio.Piccola nota sui due epiloghi (par. 9 e 12): praticamente non spiegano quasi nulla, n\u00e9 rivelano particolari che possono aiutare a contestualizzare la vicenda, n\u00e9 aprono ad altri spunti di riflessione: \u00e8 un po\u2019 un peccato, perch\u00e9 la chiusura poteva essere le ciliegina sulla torta. Cos\u00ec mi do l\u2019impressione di un\u2019occasione sfruttata solo parzialmente.STRUTTURA: Ripeto, io non sono contrario ai corti statici e pieni di dialoghi, per\u00f2 i dialoghi devono spiegare qualcosa, devono dare riferimenti che arricchiscono la vicenda, devono fornire elementi di riflessione. Qui non accade niente di tutto questo, ci sono troppi dialoghi che non fanno altro che descrivere la quotidianeit\u00e0, troppe descrizioni minuziose di dettagli. I dialoghi potevano essere utilizzati per creare anche qualcosa di simile a flashback, ricordi, momenti di una certa importanza\u2026 allo stesso modo, le descrizioni minuziose potevano anch\u2019esse generare flashback che potevano aiutare il lettore a contestualizzare meglio l\u2019intera vicenda.Praticamente siamo di fronte ad uno SLATA.PARTE LUDICA: Giuro che la sua assenza non mi \u00e8 pesata.NARRAZIONE: \u00e8 seria e volutamente criptica, per non far capire il sesso dei due interlocutori. Ammetto che mi \u00e8 piaciuto l\u2019escalation di eventi che poi porta alla rivelazione pi\u00f9 importante.Che dire? Una bella storia, triste, cupa, profonda, che per\u00f2 risulta statica nella sua semplicit\u00e0, mentre una struttura pi\u00f9 elaborata con qualche flashback o con spunti di riflessione pi\u00f9 appropriati l\u2019avrebbero reso pi\u00f9 ricco e avrebbero smorzato quel senso di \u201cstaticit\u00e0\u201d che invece ho percepito.Aloona:Caro autore, ti ci sei messo d\u2019impegno a mettermi in difficolt\u00e0. Non per il motivo che si potrebbe pensare, ma perch\u00e9 questo racconto \u00e8 BELLO. Toccante, sviluppato con una delicatezza e una credibilit\u00e0 speciali. E coraggioso, anche in tempi in cui trattare certi argomenti, da tab\u00f9 sta diventando fin troppo scontato. Mi sono morsa le mani: se solo il tema non si fosse limitato a un dialogo di opinione, ma avesse previsto una vera e propria esplorazione nel mondo altrui, magari un incontro concreto con ambienti fino a quel momento sconosciuti, realt\u00e0 insospettate e del tutto nuove per una delle due protagoniste, avrebbe quasi sicuramente guadagnato un posto nel mio podio. Purtroppo, tutti questi elementi oggettivi non ci sono, anche se quasi certamente con la voluta intenzione di concentrare l\u2019attenzione sul conflitto emotivo. Complimenti comunque all\u2019autore, specialmente per l\u2019ottima scrittura, che meriterebbe a questo racconto almeno un posto in una nuova antologia dei corti.FinalFabbiX:\u201cDopo cena\u201d \u00e8 un corto delicato, che riesce a trasmettere il proprio messaggio attraverso le sottili sfumature dei dialoghi. \u00c8 un corto in cui azione, epicit\u00e0 e qualsiasi forma di gioco si fanno da parte, per lasciare spazio a una trama sussurrata, che sboccia e diventa esplicita solo nel finale.Il corto riesce magistralmente nell\u2019intento di raccontare una storia emotivamente forte a partire da elementi all\u2019apparenza poveri di contenuti: un setting casalingo poco caratterizzato e soli due personaggi. Ma \u00e8 proprio avere cos\u00ec pochi elementi che consente all\u2019autore di concentrarsi sulle emozioni dei protagonisti e di focalizzare l\u2019attenzione del lettore, dando al corto un sapore unico nel suo genere e che mi ha ricordato a tratti lo stile di Apologeta (mostro sacro dei primi anni del concorso). Promossa a pieni voti anche la scrittura, leggera e scorrevole, ma allo stesso tempo funzionale, chiara e profonda, che ben rappresenta la scuola di pensiero \u201cshow, don\u2019t tell\u201d.Anche la componente \u201cmystery\u201d \u00e8 ben gestita perch\u00e9 si sente ma non \u00e8 invadente. Spesso, infatti, questo tipo di corti falliscono perch\u00e9 spostano troppo l\u2019attenzione sulla parte non detta, distraendo il lettore dal resto. Qui invece c\u2019\u00e8 un perfetto bilanciamento: si percepisce la presenza di un segreto, ed \u00e8 motivo di curiosit\u00e0, ma il mistero non \u00e8 cos\u00ec sottolineato. Il lettore \u00e8 quindi invogliato a leggere il corto con cura senza avere la smania di scoprire la rivelazione finale.Nonostante la poca interazione (solo 14 paragrafi \u2013 attuale record del concorso se si considerano solo i corti con struttura tradizionale), secondo me l\u2019autore \u00e8 stato saggio nello scegliere il formato racconto-game anzich\u00e9 preferire un racconto tradizionale. Le potenzialit\u00e0 del mezzo, infatti, vengono sfruttate per far capire come le parole nei momenti delicati abbiano un peso enorme. Sicuramente per\u00f2 il corto non sfrutta il mezzo altrettanto bene di altri corti.Non ho gradito per\u00f2 lo stacco che porta al finale del paragrafo 12. \u00c8 una conclusione troppo brusca, soprattutto se rapportata alle altre due. A mio parere (anche se ovviamente \u00e8 molto soggettivo), per coerenza con il resto dell\u2019opera sarebbe stato pi\u00f9 adatto un finale grigio: nel corto vengono trattate tematiche complicate e su cui non tutti la pensano allo stesso modo, un finale cos\u00ec punitivo sembra a tratti una morale non richiesta. Posso accettare che la storia sia incentrata sul \u201cmomento decisivo\u201d della relazione, ma \u00e8 irrealistico pensare che basti qualche parola sbagliata per togliere ogni possibilit\u00e0 di redenzione alla protagonista e condannarla a un\u2019intera vita di rimorsi. Soprattutto considerando che ci viene detto che la protagonista ha ancora interesse nella relazione e ha gi\u00e0 iniziato il percorso di accettazione. A parte questo, non ci sono difetti rilevanti.Ovviamente il corto \u00e8 fuori tema. \u00c8 molto poetica la riflessione su uomo e donna come mondi diversi o meno, ma non \u00e8 in linea con l\u2019idea di spazio fisico proposta dal bando: se abbiamo deciso di escludere questo tipo di corti fin da subito, \u00e8 proprio perch\u00e9 la locuzione \u201csono due mondi diversi\u201d \u00e8 una metafora che in italiano vuol dire tutto e vuol dire niente, si pu\u00f2 applicare in cos\u00ec tanti contesti da annullare completamente il senso di avere un tema. In ogni caso, complimenti vivissimi all\u2019autore."
    ],
    [
        "153571",
        "Periodonikes",
        "Due (mondi di) parole sul corto: Introspettivo e bello tosto. La partenza mi ha spiazzato: n\u00e9 regole n\u00e9 prologo. Se serviva a tenermi sulle spine, ci \u00e8 riuscita! Mentre leggevo la prima run mi facevo tutti i viaggi possibili per capire cos\u2019era successo. Pochi paragrafi, ben incastrati tra loro: non ci sono incoerenze di trama e le scelte che fai ti portano al finale che \u201cmeriti\u201d.La prima cosa bella: Ho apprezzato molto l\u2019interpretazione del tema e il modo in cui \u00e8 sviluppato. L\u2019autore \u00e8 riuscito a tenermi sulle spine e a farmi venire voglia di rileggere la storia pi\u00f9 volte.Il pelo nell\u2019uovo: Non ho molto da dire in negativo sul corto. Purtroppo non \u00e8 il mio genere quindi non risalta su altri corti (nella mia personale e soggettiva classifica).Ricorder\u00f2 questo corto per\u2026 essere riuscito ad appassionarmi alla storia nonostante sia fuori dai miei gusti."
    ]
]