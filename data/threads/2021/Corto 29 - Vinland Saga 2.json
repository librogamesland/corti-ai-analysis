[
    [
        "152284",
        "FinalFabbiX",
        "Scarica il cortoScarica tutti i cortiPurtroppo questo corto ci \u00e8 arrivato in un formato errato per via di una svista dell'autore. Noi organizzatori abbiamo provveduto a reimpaginarlo, ma purtroppo il risultato sfora ampiamente le 2+8 pagine, rendendo il corto automaticamentefuori concorsoper via delle dimensioni.Vi chiediamo di leggerlo comunque, visto che si vede il grande impegno che l'autore ha messo nell'opera, e non tenere conto dell'impaginazione durante le votazioni, in quanto completamente stravolta rispetto a quella originale.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:29 - Vinland saga 2)Ultima modifica di:AdrianoApr-23-21 17:55:45"
    ],
    [
        "152302",
        "GGigassi",
        "Mi sembra un po' troppo lungo per essere in concorsoCos\u00ec, tanto per ribadire l'ovvio"
    ],
    [
        "152433",
        "GGigassi",
        "Non so a voi, a me fa uno strano effetto pensare che due anni fa questo sarebbe stato considerato un Corto normale, forse addirittura pi\u00f9 breve degli altri. L\u2019edizione 2020 ha veramente rivoluzionato il concorso.Mi prendo il mio tempo per leggiocarlo, non perch\u00e9 sia fuori concorso ma perch\u00e9 devo studiarmi per bene le regole."
    ],
    [
        "152434",
        "Adriano",
        "Si, diciamo che prima della 2020 abbiamo assistito ad alcune annualit\u00e0 in cui i racconti tutto erano tranne che Corti. Io mi ricordo file con pi\u00f9 di 150 paragrafi, il che andava anche a intaccare l'inventiva degli autori.Beh si ci vuole un po' per assimilarlo bene, perch\u00e8 rispetto ad altri corti le regole sono pi\u00f9 ricche e sfaccettate."
    ],
    [
        "152793",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):29 Vinland Saga 2: Mi trovo sempre in difficolt\u00e0 a giudicare un racconto palesemente fuori concorso, che ha il triplo delle pagine rispetto a quelle consentite, ne occupa 7 tra mappe, regolamento, registri e introduzione (spazio improponibile per le altre opere in gara) e ha giocoforza una struttura e un approccio completamente differenti rispetto a quello dei concorrenti. Comunque, provo anche in questo caso ad analizzare il corto, perch\u00e9 complessivamente il lavoro mi \u00e8 sembrato valido.PRO1)\u00a0 \u00a0 Se amate i gestionali Vinland Saga 2 vi piacer\u00e0. In uno spazio relativamente contenuto l\u2019autore \u00e8 riuscito a inserire parecchie variabili, sia produttive (cibo, legno, filati, armi, sviluppo dell\u2019accampamento), sia esplorative, con diversi approcci possibili per svelare i segreti della nuova terra, un manipolo di fidi da gestire che potranno conferirci dei vantaggi (e talvolta anche dei malus) e la necessit\u00e0 di potenziarsi e dotarsi di tutto il necessario prima di affrontare un viaggio nell\u2019entroterra della landa che abbiamo scoperto. Insomma, considerando che il titolo occupa meno di trenta pagine il livello di variet\u00e0 offerto (sempre tenendo conto che stiamo parlando di un gestionale) mi sembra veramente alto.2)\u00a0 \u00a0 Mi \u00e8 piaciuta molto l\u2019idea di inserire una doppia possibilit\u00e0 di centrare l\u2019obiettivo \u201celimina la minaccia degli Skraeling\u201d. Si pu\u00f2 fare dichiarando loro guerra e sterminandoli (pi\u00f9 semplice anche perch\u00e9 all\u2019inizio, carenti di risorse come siamo, sar\u00e0 pi\u00f9 facile darsi alla battaglia che cercare di ingraziarci i nemici), oppure convincerli progressivamente e con pazienza che siamo brave persone, un popolo onesto e degno di fiducia. Oltretutto optare per questa modalit\u00e0 di conquista del risultato ci garantir\u00e0 anche maggiore tranquillit\u00e0 nell\u2019esplorazione (se distruggiamo il villaggio un manipolo di ribelli continuer\u00e0 ugualmente a ostacolarci qualora fossimo sfortunati nel lancio della moneta). Questa variet\u00e0 mi ha soddisfatto particolarmente: aumenta la profondit\u00e0 del racconto e lo rende maggiormente longevo.3)\u00a0 \u00a0 Mi sembra molto intelligente la modalit\u00e0 implementata per aumentare le nostre abilit\u00e0 e le nostre risorse. Si possono scoprire dei luoghi che ci consentono di migliorarle, lanciarsi in side quest che ci garantiscono dei bonus di materie prime, oppure sfruttare le stesse per interagire direttamente sulle skill. Il sistema complessivamente appare piuttosto equilibrato e in certi passaggi anche interessante perch\u00e9 operando sulla nostra crescita si fanno anche nuove scoperte.CONTRO1)\u00a0 \u00a0 \u00c8 un gestionale, questo significa che il regolamento tende a essere pi\u00f9 complesso della media. Nonostante la curva di apprendimento non sia elevatissima, anche perch\u00e9 alcuni parametri si possono anche acquisire in un secondo momento, \u00e8 inevitabile trascorrere un tempo congruo studiando le regole prima di lanciarsi nell\u2019avventura. Questo fatto secondo me potrebbe rendere il corto ostico per un certo numero di appassionati che non amano il genere. Inoltre, di per s\u00e9, \u00e8 un difetto, in un contesto narrativo, come quello del racconto breve, che fa dell\u2019immediatezza la sua arma vincente.2)\u00a0 \u00a0 Certi momenti possono essere abbastanza ripetitivi. Quando ci asserragliamo nell\u2019accampamento a curare le nostre risorse, le azioni da compiere sono sempre le stesse, e sar\u00e0 necessario indulgere in dinamiche gi\u00e0 viste pi\u00f9 e pi\u00f9 volte, soprattutto per centrare l\u2019obiettivo sviluppo. Se la sola idea vi annoia e pensate che un racconto debba fare della poliedricit\u00e0 di situazioni la sua caratteristica principale allora difficilmente Vinland Saga 2 sar\u00e0 mai nelle vostre corde.3)\u00a0 \u00a0 Complessivamente, se evitiamo di perseguire il trofeo \u201celimina la minaccia degli Skraeling\u201d in modalit\u00e0 \u201cpace\u201d il racconto mi \u00e8 sembrato tendente a una eccessiva semplicit\u00e0. Non so, forse la sorte, al momento del lancio della moneta, mi ha dato una mano, ma nella prima run che ho fatto sono arrivato a centrare tutti gli obiettivi rapidamente (seppure distruggendo il villaggio dei nativi) in un tempo piuttosto breve e con ancora la met\u00e0 dei paragrafi da visitare. Questo risultato mi ha dato l\u2019impressione che l\u2019equilibrio ludico dell\u2019opera non sia stato perfettamente tarato: non \u00e8 esaltante concludere un corto come questo, al meglio, quasi immediatamente e con tante parti rimaste ancora da esplorare.GLOBALE: Il racconto \u00e8 tanto ben fatto quanto particolare: francamente dubito che possa interessare a un ampio numero di appassionati. Se per\u00f2 i gestionali vi acchiappano e spendere un po\u2019 pi\u00f9 di tempo del normale per padroneggiare il regolamento non vi spaventa allora con Vinland Saga 2 potreste avere parecchio da divertirvi. Io l\u2019ho gradito, l\u2019esperienza di giocolettura \u00e8 stata piacevole: il mio voto pertanto sar\u00e0 saldamente positivo, anche se non lo metter\u00f2, nella mia personalissima classifica, ai vertici (anche perch\u00e9 la maggiore lunghezza, smaccata, rispetto ai concorrenti non pu\u00f2 non essere tenuta in considerazione)."
    ],
    [
        "152891",
        "GGigassi",
        "Finalmente ho preso il coraggio a due mani e mi ci sono messo di buzzo buono ad affrontare questo Corto. Apprese le nozioni di base (e confezionati dei file con Paint per la scheda e la mappa) devo dire che l\u2019ho trovato molto gradevole e interessante, ma l\u2019entusiasmo si \u00e8 un po\u2019 stemperato nel vedere che la qualit\u00e0 della parte letteraria non \u00e8 pari alla cura messa per l\u2019organizzazione delle regole, almeno non sempre (mentre ad esempio i paragrafi 6 e 13 sono nettamente scritti meglio rispetto al resto). Poich\u00e9 l\u2019autore si \u00e8 messo consapevolmente fuori concorso non era il caso di levigare o proprio sviluppare di pi\u00f9 certi passaggi, in particolare le descrizioni di alcuni incontri?Inoltre le regole e le meccaniche non \u00e8 che siano proprio chiarissime: in alcuni paragrafi sembrerebbe che il consumo della carne debba essere esteso anche agli altri membri del gruppo (ed essendomi messo 5 di Leader li ho portati tutti) ma non c\u2019\u00e8 nessuna parte nelle regole che lo indichi chiaramente.All\u20191 si dice di poter usare \u201cun\u201d Ordine per attivare le Strutture e io ho pensato che si intendesse di poterne usare sempre uno solo per visita, magari per non favorire troppo chi come me ha cominciato con Leader 5 o per non creare paradossi temporali del tipo che appena ottenuto il legname si costruisce all\u2019istante (o almeno nella stessa \u201cvisita\u201d) un avamposto aumentando lo sviluppo. Per\u00f2 cos\u00ec non ha senso l\u2019abilit\u00e0 Leader, se non per portarsi dietro pi\u00f9 gente o per altre funzioni in cui non sono ancora incappato nell\u2019avventura. Certo, rileggendo le regole risulta che sia possibile usare pi\u00f9 Ordini in un sol colpo, ma per come \u00e8 scritto il paragrafo 1 il dubbio mi \u00e8 venuto.Sempre all\u20191 si parla di \u201cobiettivi\u201d ma non viene specificato quali siano, a meno che non si intendano le singole tappe. Ma magari anche questa \u00e8 una cosa che capir\u00f2 quando avr\u00f2 proceduto con la lettura. Ma, ripeto, non essendo lo spazio una preoccupazione dell\u2019autore, avrebbe potuto essere un po\u2019 pi\u00f9 chiaro.Sicuramente avrebbe dovuto essere pi\u00f9 chiaro, anche a costo di suonare ridondante, in quei paragrafi in cui ci sono delle condizioni di cui tenere conto e che rimandano apparentemente a paragrafi univoci, ma in cui si deve comunque lanciare la moneta (mi riferisco ad esempio al 15 e al 16): sulle prime non ne avevo capito il senso e solo pensandoci sopra un po\u2019 ho capito che \u201cprosegui\u201d e \u201cvai\u201d non sono sinonimi, ma nel primo caso si intende \u201cprosegui SULLA MAPPA\u201d.Inoltre mi sono accorto molto presto che alcuni sono paragrafi \u201cdi servizio\u201d riutilizzati in contesti diversi: mi riferisco ad esempio al 49 e al fottuto 47. Niente di grave, ma quando ho riletto il paragrafo con l\u2019indiano pensavo di aver sbagliato rimando sulla mappa, visto che lo avevo gi\u00e0 incontrato da un\u2019altra parte. E il riferimento a indicare come \u201cesplorato\u201d un paragrafo diventa quindi superfluo.Sarebbe stato poi utile specificare se il ritorno all\u2019insediamento sia immediato oppure se bisogna necessariamente ripassare per tutte le tappe toccate all\u2019andata, spendendo quindi la carne o la vitalit\u00e0 nel percorso."
    ],
    [
        "152917",
        "Adriano",
        "Adriano ha scritto:Recensione di Prodo (gi\u00e0 pubblicata sulla pagina Fb di LGL, ma la riporto anche qui):29 Vinland Saga 2: Mi trovo sempre in difficolt\u00e0 a giudicare un racconto palesemente fuori concorso, che ha il triplo delle pagine rispetto a quelle consentite, ne occupa 7 tra mappe, regolamento, registri e introduzione (spazio improponibile per le altre opere in gara) e ha giocoforza una struttura e un approccio completamente differenti rispetto a quello dei concorrenti. Comunque, provo anche in questo caso ad analizzare il corto, perch\u00e9 complessivamente il lavoro mi \u00e8 sembrato valido.PRO1)\u00a0 \u00a0 Se amate i gestionali Vinland Saga 2 vi piacer\u00e0. In uno spazio relativamente contenuto l\u2019autore \u00e8 riuscito a inserire parecchie variabili, sia produttive (cibo, legno, filati, armi, sviluppo dell\u2019accampamento), sia esplorative, con diversi approcci possibili per svelare i segreti della nuova terra, un manipolo di fidi da gestire che potranno conferirci dei vantaggi (e talvolta anche dei malus) e la necessit\u00e0 di potenziarsi e dotarsi di tutto il necessario prima di affrontare un viaggio nell\u2019entroterra della landa che abbiamo scoperto. Insomma, considerando che il titolo occupa meno di trenta pagine il livello di variet\u00e0 offerto (sempre tenendo conto che stiamo parlando di un gestionale) mi sembra veramente alto.2)\u00a0 \u00a0 Mi \u00e8 piaciuta molto l\u2019idea di inserire una doppia possibilit\u00e0 di centrare l\u2019obiettivo \u201celimina la minaccia degli Skraeling\u201d. Si pu\u00f2 fare dichiarando loro guerra e sterminandoli (pi\u00f9 semplice anche perch\u00e9 all\u2019inizio, carenti di risorse come siamo, sar\u00e0 pi\u00f9 facile darsi alla battaglia che cercare di ingraziarci i nemici), oppure convincerli progressivamente e con pazienza che siamo brave persone, un popolo onesto e degno di fiducia. Oltretutto optare per questa modalit\u00e0 di conquista del risultato ci garantir\u00e0 anche maggiore tranquillit\u00e0 nell\u2019esplorazione (se distruggiamo il villaggio un manipolo di ribelli continuer\u00e0 ugualmente a ostacolarci qualora fossimo sfortunati nel lancio della moneta). Questa variet\u00e0 mi ha soddisfatto particolarmente: aumenta la profondit\u00e0 del racconto e lo rende maggiormente longevo.3)\u00a0 \u00a0 Mi sembra molto intelligente la modalit\u00e0 implementata per aumentare le nostre abilit\u00e0 e le nostre risorse. Si possono scoprire dei luoghi che ci consentono di migliorarle, lanciarsi in side quest che ci garantiscono dei bonus di materie prime, oppure sfruttare le stesse per interagire direttamente sulle skill. Il sistema complessivamente appare piuttosto equilibrato e in certi passaggi anche interessante perch\u00e9 operando sulla nostra crescita si fanno anche nuove scoperte.CONTRO1)\u00a0 \u00a0 \u00c8 un gestionale, questo significa che il regolamento tende a essere pi\u00f9 complesso della media. Nonostante la curva di apprendimento non sia elevatissima, anche perch\u00e9 alcuni parametri si possono anche acquisire in un secondo momento, \u00e8 inevitabile trascorrere un tempo congruo studiando le regole prima di lanciarsi nell\u2019avventura. Questo fatto secondo me potrebbe rendere il corto ostico per un certo numero di appassionati che non amano il genere. Inoltre, di per s\u00e9, \u00e8 un difetto, in un contesto narrativo, come quello del racconto breve, che fa dell\u2019immediatezza la sua arma vincente.2)\u00a0 \u00a0 Certi momenti possono essere abbastanza ripetitivi. Quando ci asserragliamo nell\u2019accampamento a curare le nostre risorse, le azioni da compiere sono sempre le stesse, e sar\u00e0 necessario indulgere in dinamiche gi\u00e0 viste pi\u00f9 e pi\u00f9 volte, soprattutto per centrare l\u2019obiettivo sviluppo. Se la sola idea vi annoia e pensate che un racconto debba fare della poliedricit\u00e0 di situazioni la sua caratteristica principale allora difficilmente Vinland Saga 2 sar\u00e0 mai nelle vostre corde.3)\u00a0 \u00a0 Complessivamente, se evitiamo di perseguire il trofeo \u201celimina la minaccia degli Skraeling\u201d in modalit\u00e0 \u201cpace\u201d il racconto mi \u00e8 sembrato tendente a una eccessiva semplicit\u00e0. Non so, forse la sorte, al momento del lancio della moneta, mi ha dato una mano, ma nella prima run che ho fatto sono arrivato a centrare tutti gli obiettivi rapidamente (seppure distruggendo il villaggio dei nativi) in un tempo piuttosto breve e con ancora la met\u00e0 dei paragrafi da visitare. Questo risultato mi ha dato l\u2019impressione che l\u2019equilibrio ludico dell\u2019opera non sia stato perfettamente tarato: non \u00e8 esaltante concludere un corto come questo, al meglio, quasi immediatamente e con tante parti rimaste ancora da esplorare.GLOBALE: Il racconto \u00e8 tanto ben fatto quanto particolare: francamente dubito che possa interessare a un ampio numero di appassionati. Se per\u00f2 i gestionali vi acchiappano e spendere un po\u2019 pi\u00f9 di tempo del normale per padroneggiare il regolamento non vi spaventa allora con Vinland Saga 2 potreste avere parecchio da divertirvi. Io l\u2019ho gradito, l\u2019esperienza di giocolettura \u00e8 stata piacevole: il mio voto pertanto sar\u00e0 saldamente positivo, anche se non lo metter\u00f2, nella mia personalissima classifica, ai vertici (anche perch\u00e9 la maggiore lunghezza, smaccata, rispetto ai concorrenti non pu\u00f2 non essere tenuta in considerazione).RISPOSTA DELL'AUTORE ALLA RECENSIONE DI PRODO:Hai detto che hai trovato \"troppo facile\" il corto, concludendo l'obiettivo degli skraeling in modo pacifico ma senza aver esplorato tutta la mappa. Probabilmente non era stato detto in modo abbastanza chiaro nel regolamento, ma in realt\u00e0 tutti e 6 gli obiettivi erano obbligatori per vincere; quindi avrebbe dovuto sia completare lo sviluppo dell'insediamento, sia eliminare la minaccia skraeling sia esplorare tutti i luoghi, il tutto senza mai far arrivare il cibo a 0 e senza sforare il limite di tempo. Non era previsto che si potesse scegliere quale obiettivo perseguire e quale no - altrimenti avrei messo dei limiti di tempo molto pi\u00f9 stringenti. E' chiaro che seguendo queste regole alla lettera e perseguendo tutti gli obiettivi la difficolt\u00e0 e la longevit\u00e0 del corto aumentano molto."
    ],
    [
        "152918",
        "FinalFabbiX",
        "GGigassi ha scritto:Poich\u00e9 l\u2019autore si \u00e8 messo consapevolmente fuori concorso non era il caso di levigare o proprio sviluppare di pi\u00f9 certi passaggi, in particolare le descrizioni di alcuni incontri?Occhio che, come abbiamo gi\u00e0 detto a suo tempo, l'autore ha consegnato il corto senza rendersi conto che la formattazione era errata. Al momento della consegna era purtroppo inconsapevole che il corto sarebbe finito fuori concorso."
    ],
    [
        "152922",
        "GGigassi",
        "Ma come ha fatto a non accorgersene?"
    ],
    [
        "152925",
        "FinalFabbiX",
        "GGigassi ha scritto:Ma come ha fatto a non accorgersene?Capisco benissimo l'autore misterioso: anch'io il primo anno ho sbagliato, e non mi sento un'idiota per questo. Se sono stato ammesso \u00e8 solo perch\u00e9, riformattandolo, il corto sforava solo di qualche riga (facilmente tagliabile) e i giudici furono clementi.Il bando richiede una formattazione molto specifica, \u00e8 facile perdersi un pezzo se non si usa il file preimpostato."
    ],
    [
        "152926",
        "GGigassi",
        "FinalFabbiX ha scritto:GGigassi ha scritto:Ma come ha fatto a non accorgersene?Capisco benissimo l'autore misterioso: anch'io il primo anno ho sbagliato, e non mi sento un'idiota per questo. Se sono stato ammesso \u00e8 solo perch\u00e9, riformattandolo, il corto sforava solo di qualche riga (facilmente tagliabile) e i giudici furono clementi.Il bando richiede una formattazione molto specifica, \u00e8 facile perdersi un pezzo se non si usa il file preimpostato.Beh, non volevo dare dell'idiota a nessuno, ma diamine... qui \u00e8 venuto fuori lungo il triplo di quanto sarebbe stato consentito!Probabilmente sar\u00e0 partito da qualche programma diverso da Word e avr\u00e0 poi riversato il tutto."
    ],
    [
        "153007",
        "Zakimos",
        "Seguo i tentativi del riconoscibilissimo autore di creare un \"librogame che sia un gioco da tavolo in solitaria\" dai suoi albori e devo dire che, dopo tanto penare, finalmente l'autore \u00e8 giunto a un'iconografia chiarissima e a un formato che finalmente funziona. Superata l'inevitabile barriera d'ingresso, ci si accorge inoltre che il tutto non \u00e8 neppure particolarmente complesso e dopo un paio di paragrafi si naviga tranquillamente tra una zona e l'altra, gestendo il proprio villaggio.Detto questo, c'\u00e8 sempre una domanda che pongo al riconoscibile autore da quando ha iniziato questo percorso di sperimentazione, e quella domanda \u00e8: perch\u00e9? Appurato che un \"librogame - gioco da tavolo in solitaria\" sia fattibile (lo \u00e8, e ce lo hai dimostrato con Vinland Saga 2: bravo!), giocarne uno... ha senso? Come dicevo in una precedente recensione, non bisognerebbe mai creare qualcosa solo per dimostrare di poterlo fare. Vinland Saga 2 mi trasmette quella sensazione. Funziona, ma... funzionerebbe molto meglio in formato carte, con testi ancora pi\u00f9 ridotti e maggiore spazio per l'iconografia, e con risorse sagomate da manipolare cos\u00ec da avere un ritorno di soddisfazione immediato quando si svolge un'azione; insomma... quello che succede in Paleo, per dire un gioco da tavolo molto simile a questa esperienza, che funziona nel suo formato molto meglio di quanto Vinland Saga 2 funzioni in formato librogame.A questo punto credo che l'autore abbia due strade: o spingersi finalmente verso il gioco da tavolo (di carte, per la precisione), seguendo l'esperienza di giochi come il citato Paleo, Fuga dal Manicomio e affini, oppure continuare la sperimentazione alla ricerca del perfetto connubio tra i due generi, dando per\u00f2 molto pi\u00f9 spazio ai testi e alle descrizioni e rendendo molto meno ripetitivi gli eventi di gioco. Conoscendolo, sono sicuro che l'autore punter\u00e0 sulla seconda strada e non posso quindi che fargli i miei migliori auguri. Gi\u00e0 Vinland Saga 2 \u00e8 comunque un punto fermo interessante e che insegna molte cose su quanto un'iconografia chiara possa essere d'aiuto nell'apprendimento della parte gioco in un librogame."
    ],
    [
        "153172",
        "F.A.S.",
        "In genere i videogiochi gestionali mi piacciono, per\u00f2 non ho mai pensato che fosse conveniente trasporli su carta rinunciando cos\u00ec alla comodit\u00e0 offerta dall\u2019automazione di un elaboratore e questo racconto credo mi dia ragione con cinque pagine di regolamento, un\u2019infinit\u00e0 di simboli per tenere traccia di risorse, compagni, scelte da compiere, abilit\u00e0, una moneta per generare un minimo di casualit\u00e0, una mappa e una scheda personaggio. Premesso questo, l\u2019idea di un racconto miti-storico ad ambientazione vichinga mi \u00e8 piaciuta, cos\u00ec come lo svolgersi della storia dove possiamo sviluppare buone relazioni con i nativi oppure scendere in guerra contro di loro e sterminarli a seconda dell\u2019umore del giorno, la parte narrativa \u00e8 per\u00f2 molto limitata dalla parte ludico-gestionale e malgrado questo l\u2019autore ha sforato ogni limite previsto dal concorso. Come altri racconti di quest\u2019anno, mi piacerebbe vedere questo racconto trasformato in una applicazione per telefono o per pc che automatizzi il computo delle risorse lasciando al lettore solo l\u2019onere delle scelte morali da compiere."
    ],
    [
        "153173",
        "F.A.S.",
        "Scusate la domanda, ma Vinland Saga 1 esiste? Ricordo un altro racconto \u201cvichingo\u201d qualche anno fa, per\u00f2 non sono certo che fosse lo stesso. Inoltre ho \u201cfrugato\u201d tutto l\u2019hard disk ma non riesco a trovarlo da nessuna parte. Potete aiutarmi?"
    ],
    [
        "153174",
        "GGigassi",
        "La spiegazione del 2 viene svelata alla fine del Corto a pagina 26"
    ],
    [
        "153179",
        "F.A.S.",
        "Per non confonderlo con, e nel contempo omaggiare, il manga quasi omonimo? Sarebbe stato meno fuorviante usare il titolo presente a inizio racconto, \u201cVinland \u2013 un Nuovo Mondo\u201d, titolo che ho considerato ufficiale avendolo stampato e non avendo pi\u00f9 guardato il nome del file fino alla recensione. Sono anche stato tratto in inganno da un paio di racconti a tema vichingo, che non ho mai letto e che non appartengono ai concorsi degli anni passati, di cui pensavo fosse un seguito. Mistero risolto."
    ],
    [
        "153284",
        "Anima di Lupo",
        "Ma che lavorone \u00e8 questo Corto!L'autore, vicino di casa di Zakimos evidentemente... visto che continua a ribadire di conoscerlo bene quando invece io non ho la pi\u00f9 pallida idea di chi sia(per\u00f2 \u00e8 anche vero che frequento molto meno il forum ultimamente), ha fatto un lavorone! Un gestionale bellissimo e curatissimo, davvero. Con tanto di icone colorate e link che rimandano alle spiegazioni enciclopediche. Anche la storia \u00e8 avvincente, non c'\u00e8 che dire. L'unica pecca \u00e8 che, essendo molto tecnico, si trasforma quasi in un gioco e ci\u00f2, anche se divertente, si allontana un po' dall'idea di librogame. Quindi ha ragione ancora una volta Zakimos quando dice che l'autore potrebbe creare un gioco da tavolo.Nonostante ci\u00f2, voglio premiare l'idea e l'impegno profuso con un bel voto.Voto inviato ad Adriano."
    ],
    [
        "153295",
        "sancio",
        "Non me ne voglia l'autore di questo pregevole lavoro, ma essendo oltre il doppio di lunghezza rispetto agli altri corti in gara, che sia stato voluto o meno, non pu\u00f2 competere. Quindi non lo voter\u00f2 perch\u00e9 a mio avviso tanto pi\u00f9 spazio equivale ad un vantaggio, e non di poco."
    ],
    [
        "153376",
        "EGO",
        "Un altro gestionale, un Corto-monstre che non ha nulla di Corto e\u2026 trasecolo all\u2019idea che chi ha saputo concepire tutto ci\u00f2, abbia presentato l\u2019opera bellamente ignaro di avere abbondantemente tracimato i limiti previsti dal bandoSituazioni da fumetto!Come ho gi\u00e0 detto altrove, sono poco attratto da questo genere di opere, o meglio: non me la sento di dedicarci il tempo richiesto al fine di dar loro un voto per il concorso. La cura riversata nel progetto \u00e8 comunque indiscutibile e notevolissima: se fosse un altro tipo di concorso, penso che arriverebbe tranquillamente sul podio. A livello di impostazione mi ha ricordato un connubio tra elementi di Fabled Lands, Partita a Quattro e La Terra di Mezzo. Sfortunatamente l\u2019aspetto narrativo \u00e8 ridotto all\u2019osso, ma questo era da aspettarsi, visto che l\u2019evidente intento era quello di creare un gioco, non un racconto. Non ho idea della difficolt\u00e0 generale o della presenza di eventuali errori. Mi limito a complimentarmi, come sempre in questi casi, per l\u2019impegno e per l\u2019ingegno, ma non ci sar\u00e0 voto da parte mia."
    ],
    [
        "153407",
        "Flay4Fight",
        "Corto che pu\u00f2 tranquillamente essere giocato con il feeling di libro-game, (volendo) board-game e strategico al tempo stesso - visto che l'essere strategici e sapere quanto lontano possiamo muoverci con le risorse attuali \u00e8 uno dei fondamenti di questo super lavoro. Abbiamo una mappa e dei luoghi che inizialmente sono inesplorati, che dobbiamo raggiungere e - appunto - esplorare. L'utilizzo delle risorse, l'energia, il rapporto con gli Skraeling: tutto sembra essere studiato con una certa attenzione e funziona. Spesso si \u00e8 costretti a tornare all'insediamento, dove abbiamo la possibilit\u00e0 di curarci, rimpinguare le risorse perse e radunare i compagni prima di partire di nuovo all'avventura. Ottimo l'uso delle icone e la lista degli obiettivi.Bello, davvero. Peccato abbia superato il limite necessario a restare in concorso. Ma un lavoro del genere va assolutamente provato ed \u00e8 chiaro che l'autore si sia impegnato non poco. Mi \u00e8 piaciuto in particolare il fatto che abbia spiegato, a fine corto, i retroscena del lavoro e le sue ricerche in chiave storica e culturale."
    ],
    [
        "153413",
        "GGigassi",
        "Rispetto agli altri, un Corto mastodontico! Mi sembra quantomeno sospetto che l\u2019autore non abbia saputo contenersi nei limiti imposti dal bando, con tanto di file preimpostato: voglio dire, se ci arrivo io\u2026Sia come sia, lo voter\u00f2 comunque anche se palesemente fuori concorso. Non \u00e8 stata un\u2019impresa facile, vista la sua complessit\u00e0, e confesso di non averlo sviscerato in profondit\u00e0. Tra i suoi punti di forza si segnalano senz\u2019altro la profusione di documentazione nell\u2019ambientazione e lo stile di scrittura a volte molto elevato ed evocativo pur nella stringatezza di certi paragrafi.Non ne ho invece apprezzato molto la complessit\u00e0, ammiro l\u2019autore per aver fatto un lavorone del genere, ma trovo che sia pi\u00f9 adatto a un gioco da tavolo o un videogame. Inoltre i meccanismi di gioco in alcuni punti mi sono sembrati un po\u2019 oscuri.A proposito, poi (ehm\u2026) ho capito quali erano gli Obiettivi.Vinland! (VotoInviato adAdriano)"
    ],
    [
        "153464",
        "Adriano",
        "Voti dei Giudici:Adriano:Devo ammettere che questo corto \u00e8 cresciuto di lettura in lettura.Cercher\u00f2 di analizzarlo per il suo effettivo contenuto, indipendentemente dal fatto che sia fuori concorso.L\u2019eccessiva complessit\u00e0 in un corto (sia a livello di regolamento che di lunghezza) \u00e8 un qualcosa che non sempre digerisco, ma l\u2019autore ci regala un corto gestionale, probabilmente uno dei generi che preferisco. Inoltre, nonostante la lunghezza del racconto e il gran numero di regole, trovo tutto spiegato bene.Certo, a volte leggere i paragrafi pu\u00f2 dare un po\u2019 quell\u2019effetto di scioglilingua, ma l\u2019esposizione secondo me \u00e8 ottima, non si creano bug evidenti, le regole filano, i parametri sono abbastanza ragionevoli, e inoltre l\u2019aspetto generale del corto \u00e8 davvero ottimo, con le icone, i colori, ecc.In questi casi ci sarebbe pi\u00f9 che altro da chiedersi se ha senso giocare un corto del genere nel 2021, con tutti i GdR che ci sono in giro. La mia personale risposta \u00e8: SI. Si, perch\u00e9 secondo me racchiudere il divertimento all\u2019interno di un concetto \u00e8 sbagliato. Se giocando ad un librogame io mi diverto, poco importa se \u00e8 un librogame in stile SLATA, se \u00e8 un Lupo Solitario, se \u00e8 pi\u00f9 simile ad un GdR come un Blood Sword, o se \u00e8 proprio un GdR. Questo corto mi ha fatto divertire, mi ha tenuto occupato per tantissime ore di lettura e gioco.Come se non bastasse, l\u2019autore ha inserito anche degli approfondimenti storici in fondo al racconto.Certo, non si pu\u00f2 non contare il fatto che questo \u00e8 stato possibile proprio andando contro quelle che sono le indicazioni del bando, ma in questo mi sento di spezzare una piccola lancia in favore dell\u2019autore: non si \u00e8 trattato, infatti, di uno scrittore che ha voluto fare il furbo facendoci leggere pi\u00f9 del triplo delle pagine previste dal regolamento, no, si \u00e8 trattato di un semplice errore nell\u2019interpretazione dei vincoli del bando.In pratica, l\u2019autore si \u00e8 sbagliato, quindi questo racconto non \u00e8 frutto di una \u201cparaculata\u201d, ma \u00e8 stato scritto in buona fede.Mi posso solo immaginare cosa ha provato lo scrittore quando gli \u00e8 stato fatto notare che il corto era fuori concorso, e anche un\u2019eccessiva \u201ccompressione\u201d non avrebbe aiutato...\u00c8 un peccato.Esco un po\u2019 dalle classiche voci della recensione, volendo parlare nello specifico di:TRAMA: Sebbene l\u2019intro sia abbastanza semplice, ammetto che questo corto si introduce alla perfezione in quello che \u00e8 il manga Vinland Saga, che guarda caso \u00e8 giunto proprio al punto in cui inizia il corto. Beh, \u00e8 pur vero che chi non legge il manga pu\u00f2 avere una percezione molto ridotta di quella che \u00e8 la storia, i personaggi e il viaggio che gli stessi hanno fatto per arrivare in questa terra promessa, io per fortuna lo leggo e mi sono approcciato al meglio a questo corto.PARTE LUDICA: Personalmente la mia \u201cfollia ludica\u201d mi ha portato fin dall\u2019inizio a voler perseguire tutti gli obiettivi previsti nel regolamento, questo fortunatamente ha sempre reso varie e profonde tutte le mie partite. Certo, ammetto che alcuni aspetti del regolamento potevano essere gestiti meglio, e questo ne \u00e8 un esempio. Il lancio delle monete non \u00e8 proprio entusiasmante, ma mi rendo conto che l\u2019introduzione del dado avrebbe complicato drammaticamente le cose. Inutile dire che la rigiocabilit\u00e0 \u00e8 estrema.NARRAZIONE: Fin troppo semplificata, a dire il vero. In praticamente tutto il corto la narrazione \u00e8 sacrificata alla giocabilit\u00e0, ma alla fine in un gestionale io cerco proprio la giocabilit\u00e0, chi se ne importa della narrazione. \u00c8 come se in un Age of Empire mi vado a lamentare dell\u2019assenza di una trama elaborata.Detto questo, il corto mi \u00e8 piaciuto tantissimo, mi ha impegnato per ore e ore di gioco e mi ha divertito. Credo che, in definitiva, sia stato forse quello che mi ha divertito di pi\u00f9 tra tutti i corti proposti.Aloona:Caro autore, volevi colpirmi negli affetti con un bel gestionale, cio\u00e8 quel genere di giochi che solitamente evito di iniziare in formato videoludico per mantenere una vita sociale. Un regolamento cos\u00ec corposo e dettagliato non lasciava spazio a una grande narrazione, ma anche i paragrafi brevi rivelano una mano dal pennello abile; lode all\u2019impresa e alla cura del dettaglio, con l\u2019inserimento dei graziosi simboli e della bella mappa. Unico problema: tutto ci\u00f2 non mi basta per avvertire in modo convincente i due mondi a confronto. Non mi accontento di sapere che gli autoctoni parlano un\u2019altra lingua o vivono in caverne, se a mancare \u00e8 il loro punto di vista, purtroppo carente; e le reazioni dei protagonisti non hanno abbastanza spazio ed incisivit\u00e0 per salvare del tutto la situazione. Neanche il sistema aiuta, privilegiando il lato strategico, senza alcun cambio di prospettiva. In sostanza, come racconto-game non soddisfa i requisiti desiderati, ma lode all\u2019impegno e alla conoscenza del materiale di ispirazione.FinalFabbiX:Ammetto che, se non fossi stato un organizzatore, probabilmente avrei saltato questo corto: alla vista di oltre 20 pagine di racconto quasi esclusivamente game, mi sono sentito male.Invece, questo mio pregiudizio si \u00e8 rivelato infondato: di tutti i corti presentati quest\u2019anno (e in generale nel concorso) Vinland Saga 2 \u00e8 uno di quelli che maggiormente \u00e8 riuscito a proporre un sistema di gioco convincente.Sono convinto che parte del merito sia dovuto al maggiore spazio a disposizione rispetto a quello concesso ai corti standard. Qui infatti, l\u2019autore ha avuto la possibilit\u00e0 di dare profondit\u00e0 al gioco senza ricorrere a stratagemmi come aumentare a sproposito la componente aleatoria, ma fornendo una serie diversa e imprevedibile di scenari.L\u2019ambientazione storica \u00e8 il solito pretesto per dare uno sfondo al gioco; per quanto la scelta degli scenari nordici sia suggestiva e riesca a dare atmosfera, rimane un elemento di contorno sacrificato per dare pi\u00f9 spazio al gioco. La scrittura \u00e8 asciutta e semplice. Trama e personaggi inesistenti.Il racconto \u00e8 storicamente accurato, ma ci\u00f2 non basta a rendere la componente storica convincente: la documentazione che l\u2019autore riporta in appendice \u00e8 stata sfruttata solo in superficie, senza mai approfondire veramente o aggiungere qualche dettaglio che potesse incuriosire, visto che \u00e8 sconosciuta alla maggior parte del pubblico. Ad esempio, sarebbe stato interessante se l\u2019autore avesse accennato all\u2019importanza che ha avuto la variet\u00e0 di grano \u201cVinland\u201d che d\u00e0 il nome al corto.Nonostante ci\u00f2, i vari eventi sono comunque abbastanza differenti l\u2019uno dall\u2019altro e, soprattutto, si poggiano su un sistema di gioco molto solido. Il corto, pertanto, nel complesso mi \u00e8 piaciuto.Mi chiedo per\u00f2 quanto senso abbia accostare questo voto a quello degli altri corti:- il racconto ci \u00e8 arrivato in un formato A4 anzich\u00e9 A5. Pazienza che c\u2019erano ben due template preformattati, mi rendo perfettamente conto che fosse comunque possibile sbagliare (come ho detto nelle discussioni, anche io al primo anno ho consegnato con un\u2019imperfezione nella formattazione, anche se molto pi\u00f9 sottile). Per\u00f2 qui l\u2019errore \u00e8 cos\u00ec grossolano che viene da chiedersi se l\u2019autore abbia letto un corto negli ultimi 5 anni.- come se non bastasse, questa mole di contenuto \u00e8 stata affiancata da una serie di riferimenti storici per caratterizzare ulteriormente l\u2019ambientazione, quando era stato chiesto di non inserire collegamenti a risorse esterne, il bando addirittura specificava di non inserire link a pagine webCon queste premesse, abbiamo (ovviamente) escluso il corto a priori.Aggiungo per\u00f2 che, in ogni caso, per me il corto non sarebbe stato comunque a tema. Abbiamo ripetuto fino alla nausea, nel bando e nei vari canali di comunicazione, che s\u00ec: con uno sforzo interpretativo, lo scontro fra due popoli che vivono in territori diversi pu\u00f2 essere fatto passare come incontro fra due mondi, purch\u00e9 il corto abbia il focus sulle differenze culturali. Se tralasciamo le informazioni esterne, gli Skraeling qui sono caratterizzati come una fazione ostile a quella del protagonista, ma sicuramente il corto non si ferma mai a ragionare sul perch\u00e9 siano culturalmente diversi dal popolo guidato dal protagonista, se non per qualche sporadico particolare (fumano erba, adorano un luccio, si tingono il volto in modo diverso). Allo stesso modo non c\u2019\u00e8 alcuno sforzo per differenziare il mondo che andiamo ad esplorare, anche solo a livello di atmosfere e paesaggi."
    ],
    [
        "153540",
        "Periodonikes",
        "Due (mondi di) parole sul corto: Ho lasciato questo corto per ultimo, spaventato dalla mole di regole e preparazione che mi avrebbe richiesto concentrazione e tempo dedicato. In realt\u00e0, giocandolo, mi sono reso conto che era tanto rumore per nulla: le regole sono tante, s\u00ec, ma molto semplici e non ho mai dovuto tornare sul regolamento per dei dubbi. Quindi sono partito per l\u2019esplorazione di questo nuovo mondo. Nonostante i tanti luoghi da esplorare, non ho trovato molta variet\u00e0 negli incontri: o lupi, o indigeni che vogliono commerciare. In qualche zona +1 alle caratteristiche, ma la parte narrativa, seppur scritta abbastanza bene, non mi ha detto molto.La prima cosa bella: la componente gestionale mi \u00e8 piaciuta davvero tanto! Ogni volta che tornavo all\u2019accampamento sceglievo con attenzione quali edifici attivare per essere performante, ogni incontro dovevo scegliere se sprecare preziose risorse per andare avanti o ritirarmi nell\u2019accampamento e sprecare tempo altrettanto prezioso.Un pelo nell\u2019uovo: Il bilanciamento. Essendo un corto pi\u00f9 gioco che libro, avrei preferito una maggiore cura su questo lato. La caratteristica \u201cLeader\u201d mi \u00e8 sembrata nettamente pi\u00f9 utile rispetto a tutte le altre gi\u00e0 dalla lettura delle regole, impressione poi confermata dalla partita. Non solo ti permette di attivare pi\u00f9 edifici durante la fase Insediamento (e gi\u00e0 per questo io l\u2019avrei preferita ad ogni altra caratteristica, poich\u00e8 ottimizza tempo e risorse), ma ti permette di portare pi\u00f9 compagni E ci sono pure dei check. Trovo a dir poco indispensabile mettere almeno 4 punti gi\u00e0 nel momento della creazione.Ricorder\u00f2 questo corto per\u2026 Thorhall Gamlisson. Chi ha provato la via pacifista sa di cosa parlo."
    ]
]