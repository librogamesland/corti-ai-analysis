[
    [
        "152282",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:27 - Superfire Pro-Fighters Premium Version)Ultima modifica di:AdrianoApr-18-21 17:50:57"
    ],
    [
        "152337",
        "Pirata delle Alpi",
        "Hehehehe, quanti ricordi... \"Hadoken!\" \"Sonic Boom!\" (che chiamavamo \"Anekfu\" a causa del pessimo audio...) oh, se siete nostalgici,ascoltate questo!"
    ],
    [
        "152403",
        "GGigassi",
        "Final score: 12Corto simpatico che si legge con piacere anche se la meccanica pu\u00f2 essere un po\u2019 noiosetta con tiri di dado avversi (oh, non venivo fuori da quel 9-14 al 43). Per fortuna l\u2019aspetto letterario-narrativo, con tanto di colpo di scena finale, controbilancia la cosa. Certo, le bizze si \u201cfanno\u201d, non si \u201cdanno\u201d\u2026 magari \u00e8 una forma regionale (forse la usano, che ne so, a Genova e dintorni). E poi perch\u00e9 Gino all\u2019inizio dice di potersi muovere autonomamente se siamo noi che lo manovriamo?Geniale nella sua semplicit\u00e0 il bilanciamento della Forza: con un semplice punteggio in positivo o in negativo si definiscono due abilit\u00e0 e le conseguenti prove.Nessuna difficolt\u00e0 a gestire i dati questa volta, siamo ben lontani da DESLAGRATE: si vede che l\u2019autore \u00e8 una persona completamente diversa.Spoiler(seguir\u00e0 figura di merda in cui dimostrer\u00f2 ancora una volta la mia incapacit\u00e0 a individuare gli autori. Ma no, dai, \u00e8 lui, \u00e8 lui)"
    ],
    [
        "152410",
        "GGigassi",
        "Ci sto rigiocando privilegiando la forza sulla destrezza, mi sembra che sia molto pi\u00f9 difficile cos\u00ec."
    ],
    [
        "152412",
        "Zakimos",
        "GGigassi ha scritto:Ci sto rigiocando privilegiando la forza sulla destrezza, mi sembra che sia molto pi\u00f9 difficile cos\u00ec.L'ho notato anche io, \u00e8 pi\u00f9 semplice all'inizio perch\u00e9 puoi fare le prese, ma verso la fine \u00e8 pi\u00f9 facile buscarle."
    ],
    [
        "152507",
        "GGigassi",
        "Ops, rigiocandolo mi sono accorto che ho sbagliato a calcolare il punteggio finale la prima volta. Non era 12 ma un ben pi\u00f9 umiliante 18.In compenso stamattina di punti ne ho fatti 10! Ho avuto anche un po\u2019 di fortuna coi dadi, lo ammetto.\u00c8 solo una mia impressione o l\u2019autore ha voluto tenderci dei tranelli facendoci credere che usando degli attacchi avremmo usato la forza quando invece avremmo usato la destrezza e viceversa? Io l\u2019ho notato al 28, non ho controllato pi\u00f9 di tanto."
    ],
    [
        "152791",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):27 Superfire Pro Fighter Premium Version: Un racconto-game che simula un combattimento one-o-one in stile videogioco, con un sistema ludico raffinato, ma allo stesso tempo semplice da apprendere e agile da padroneggiare durante le run di giocolettura. Idea geniale e anche molto ben sviluppata, supportata pure da alcune chicche narrative che ci riportano di colpo nella sale giochi/oratori, all\u2019inizio degli anni \u201990 del secolo scorso\u2026PRO1)\u00a0 \u00a0 Quest\u2019opera con me sfonda una porta aperta: come molti dei miei coetanei nati alla fine degli anni\u201970 o all\u2019inizio degli anni \u201980 io sono un patito di Street Fighter 2. L\u2019ho giocato in tutte le sue incarnazioni, ore e ore in sala giochi all\u2019epoca (mi recavo a Luneur, il luna park di Roma situato all\u2019EUR, quartiere dove abitavo e abito ancora oggi, all\u2019epoca covo malfamato ma talmente pieno di videogiochi che noi ragazzini ci andavamo lo stesso) e in tempi pi\u00f9 recenti tramite gli emulatori. L\u2019ho finito in tutti i modi, con quasi tutti i personaggi e a distanza di decadi ricordo ancora perfettamente le varie mosse. Questo lavoro non solo riesce a catturare tutta l\u2019essenza del videogioco e trasportarla su carta, ma lo fa con un livello di fedelt\u00e0 e realismo incredibili. \u00c8 sufficientemente divertente da acchiappare chiunque, ma per noi che abbiamo visto e vissuto l\u2019originale Superfire Pro Fighter Premium Version parte gi\u00e0 da una posizione di vantaggio.2)\u00a0 \u00a0 Il sistema di gioco \u00e8 veramente molto intelligente. Con poche caratteristiche riesce a impossessarsi dell\u2019essenza del videogioco, e l\u2019autore (facilmente riconoscibile se seguite abitualmente LGL), \u00e8 riuscito intorno a queste skill a sviluppare una modalit\u00e0 ludica veramente oliata. Non mancano alcuni tocchi di classe, come la possibilit\u00e0 di scegliersi autonomamente i punteggi (se fate i gradassi con la forza avrete di che pentirvene) settando al contempo anche il livello di difficolt\u00e0, e l\u2019eventualit\u00e0 di poter infliggere colpi dannosissimi anche quando le cose si mettono veramente male, esattamente come accadeva nell\u2019originale. Presente persino un modo per determinare il punteggio finale. Rispetto e applausi.3)\u00a0 \u00a0 Le chicche anni \u201980 abbondano. Non solo nello scontro, in cui il nostro avversario ripropone le mosse classiche di Mike Bison, il cattivo finale del gioco (ma che sagacemente l\u2019autore chiama Mister, perch\u00e9 all\u2019inizio in sala giochi si era diffusa la diceria che la M puntata stesse appunto per Mister), arricchendola con alcune di altri personaggi dell\u2019universo SF (i pugni roteanti sono di Zangief per esempio), ma anche in generale riferite alla cultura anni \u201980: troviamo le tartarughe ninja, lo scantinato della parrocchia con il cassone del videogioco, le parole inglese urlate dai personaggi digitali che i ragazzini storpiavano, le tamarrate al lido d\u2019estate dove chi si imponeva come re dei videogiochi diventata VERAMENTE qualcuno e molto altro\u2026 Stupendo anche l\u2019epilogo, con il prete che salta fuori dal cabinet e poi ci apostrofa, con la tipica verve del parroco da oratorio.CONTRO1)\u00a0 \u00a0 La componente casuale del gioco ha un\u2019importanza preponderante. Se i dadi ci voltano le spalle possiamo sbatterci all\u2019infinito con le nostre conoscenze del videogame e le nostre mosse tattiche, non ne usciamo vivi. Mi ha sorpreso un po\u2019 una scelta simile, cos\u00ec marcata, conoscendo l\u2019autore, ma tant\u2019\u00e8: stavolta ha optato per un approccio in cui l\u2019alea la fa da padrona. C\u2019\u00e8 chi adora tirare tanti dadi, io alla lunga, soprattutto perch\u00e9 sono stato sfortunato, l\u2019ho trovato frustrante (e talvolta ho cominciato a barare).2)\u00a0 \u00a0 A volte c\u2019\u00e8 un po\u2019 di confusione tra forza e agilit\u00e0. Nel senso che in determinate mosse viene premiata smaccatamente l\u2019agilit\u00e0 a scapito della forza quando non \u00e8 cos\u00ec evidente la differenziazione. Faccio un esempio: se salto in aria e sferro un calcio dovr\u00f2 necessariamente essere agile, ne convengo, ma se poi il calcio diventa una carezza non far\u00f2 comunque danni. Mi rendo conto che era difficilissimo rendere una situazione simile e l\u2019autore ha dovuto compiere delle scelte, ma in taluni passaggi mi sono sorpreso a pensare che il risultato scarso o fallace di un attacco in cui la forza era preponderante non fosse molto credibile.3)\u00a0 \u00a0 Vincere il combattimento \u00e8 complesso. Come ho gi\u00e0 detto se i dadi vi voltano le spalle \u00e8 un disastro, ma anche se vi aiutano il rovescio \u00e8 sempre dietro l\u2019angolo. Dovrete essere sagaci nello scegliere le vostre tecniche di attacco, e in certe occasioni anche mosse apparentemente intelligenti potranno potenzialmente ritorcersi contro. Se infilate un loop negativo rischiate di rimanere bloccati nella stessa fase di gioco veramente per lungo tempo, e se questo accade il racconto pu\u00f2 diventare tremendamente ripetitivo, tanto da spingervi a mollare anzitempo (oppure a barare, come se non ci fosse un domani, per vederne l\u2019epilogo).GLOBALE: Per ambientazione, personaggi, amarcord, meccaniche ludiche e trovate divertenti siamo ai vertici assoluti, questo racconto \u00e8 un capolavoro. Peccato che a livello strutturale ci sia qualche magagna che ne mina in parte la godibilit\u00e0, soprattutto se siete sfortunati con i dadi o rimanete \u201cincastrati\u201d a lungo in qualche fase della storia. Al netto di tutto questo per\u00f2 i pregi di Superfire Pro Fighter Premium Version sono evidenti e complessivamente parliamo di un\u2019opera di altissimo livello: per me pu\u00f2 competere per il podio e anche vincere questa edizione del concorso."
    ],
    [
        "152862",
        "Librogame Digitali",
        "Ma che succede in questo forum? Sar\u00e0 la terza volta che provo a scrivere questa recensione, la invio e poi...\u00e8 sparita.Ho letto questo librogame con l'entusiasmo di un vecchio appassionato di videogiochi. In fin dei conti il librogame nasce proprio per emulare su carta i videogame, quindi questa ne era la logica evoluzione. Sbaglio o c'era qualcosa di simile nella serie Ninja? Non ne ho mai letto uno quindi non ne sono sicuro.Ho apprezzato molto l'adrenalina della battaglia, le reminiscenze anni '80 e l'ironia del corto. Era anche molto originale nelle meccaniche, e decisamente longevo: per finirlo c'\u00e8 voluto un tempo assolutamente sproporzionato alla quantit\u00e0 di testo. D'altra parte c'era una fastidiosa ripetitvit\u00e0, con molti round che si ripetevano quasi identici - ovviamente alla fine neanche li leggi, vai direttamente alla scelta...ma non \u00e8 necessariamente un lato negativo, fa parte di questo tipo di gioco.C'erano anche degli aspetti che potevano essere migliorati senza uscire dai limiti imposti dal concorso. Ad esempio, il paragrafo centrale con cui si determinava la mossa dell'avversario era semplice ed originale, ma il lancio di due dadi statisticamente porta molto pi\u00f9 spesso dei risultati tra il 6 e l'8 quindi i risultati erano spesso ripetitivi. Si poteva usare solo un d6, incrociato in una tabella con il totale dei danni; avrebbe reso pi\u00f9 equa la distribuzione dei risultati su tutto lo spettro delle possibilit\u00e0 previste.Inoltre se da una parte il fatto di scegliere una sola variabile per determinare l'equilibrio tra due abilit\u00e0 era una scelta elegantemente geniale, dall'altra lasciava perplessi scoprire quanto inutile fosse la Forza. Un alto valore di forza avrebbe permesso di aumentare il danno, ma solo a patto di assestare effettivamente un colpo - il che diventava impossibile senza un valore decente di Destrezza. Nessun tipo di attacco, nemmeno quelli che sembravano pi\u00f9 correlati alla forza bruta si basavano sulla Forza; probabilmente bastava mettere\u00a0 che almeno un attacco su tre lo fosse per dare un senso a quella meccanica. Oppure si poteva dire semplicemente che il valore di Forza si sommava al danno in ogni caso. Insomma si poteva evitare che ogni punto speso in Forza alla fine apparisse come una fregatura; se un gioco ti chiede di scegliere tra alcune variabili dovrebbero essere quantomeno paragonabili come utilit\u00e0."
    ],
    [
        "152868",
        "GGigassi",
        "Librogame Digitali ha scritto:Ma che succede in questo forum? Sar\u00e0 la terza volta che provo a scrivere questa recensione, la invio e poi...\u00e8 sparita.succede anche a me da un paio di giorni: non mi salva pi\u00f9 in automatico il log in e dopo un po' mi \"sputa\" fuori"
    ],
    [
        "152915",
        "Flay4Fight",
        "Corto eccezionale sotto molti aspetti. L'autore \u00e8 riuscito a simulare un mini libro-coin-op da combattimento, sulla falsa riga di MK e SF, con annessi riferimenti comici e altri rimandi ai cabinati pi\u00f9 blasonati degli anni 80.Davvero fantastico ed estremamente coinvolgente. L'idea di gestire le nostre caratteristiche di Forza ed Energia in piena autonomia, ma con la consapevolezza che un punteggio alto di forza ci render\u00e0 pi\u00f9 vulnerabili ai colpi del nemico, \u00e8 geniale. Cos\u00ec come il punteggio finale da calcolare in base all'Energia e ai crediti spesi, che aumenta la longevit\u00e0 di questo Corto.Il rapporto tra lettura e giocabilit\u00e0 verte pi\u00f9 sulla seconda, essendo i paragrafi ridotti agli eventi di gioco (provo a colpirti, mi difendo, salto, etc... e relative conseguenze/check di prove), ma \u00e8 chiaro che era questa l'intenzione, ovvero puntare molto sulla giocabilit\u00e0. Alla fine risulta divertente far combattere Gino contro MR Bis.. pardon, Vision. A volte i dadi la fanno da padrone, quindi il fattore fortuna \u00e8 ben presente alla fine, ma del resto \u00e8 giusto che sia cos\u00ec - sarebbe troppo facile cavarsela sempre a buon mercato.Il mio punteggio finale \u00e8 10, con Energia iniziale +6 e 4 monete spese. Ma cercher\u00f2 di far meglio.Per me promosso alla grande!"
    ],
    [
        "153008",
        "Zakimos",
        "Apprezzo tantissimo l'idea alla base di questo corto, meno l'esecuzione. Come ho detto parlando di In/Out, adoro il \"demaking\" fatto bene, ossia il riuscire a far funzionare un certo tipo di esperienza (in questo caso un picchiaduro 2D) in un formato completamente diverso.Il problema \u00e8 che Superfire Profighter non \u00e8 fatto particolarmente bene; la fortuna ha un'incidenza davvero troppo eccessiva, la durata della partita \u00e8 troppo lunga (con quindi rischio di \"piantarsi\" sempre sulle stesse mosse da parte di Mister Vision) e, soprattutto, la scelta di un personaggio mediano rende quasi impossibile portare a casa la vittoria. Questo \u00e8 l'errore pi\u00f9 grave, a mio avviso, perch\u00e9 come dico sempre quando si parla di Fighting Fantasy o Lupo Solitario non ha senso dare la possibilit\u00e0 di partire con determinati punteggi, se poi quella scelta rende impossibile, o estremamente difficile, raggiungere la vittoria.Il corto ha comunque svariate idee interessanti, su tutte la caratteristica \"speculare\" e il citazionismo che strappa un sorriso. Invito l'autore a lavorare ancora sulla sua idea, che al momento \u00e8 curiosa ma troppo acerba per elevarsi sugli altri corti in gara."
    ],
    [
        "153091",
        "sancio",
        "GGigassi ha scritto:Librogame Digitali ha scritto:Ma che succede in questo forum? Sar\u00e0 la terza volta che provo a scrivere questa recensione, la invio e poi...\u00e8 sparita.succede anche a me da un paio di giorni: non mi salva pi\u00f9 in automatico il log in e dopo un po' mi \"sputa\" fuoriA me da almeno dieci giorni succede la stessa cosa. Pensavo fosse\u00a0 colpa del mio dispositivo.Per sicurezza copiate sempre i messaggi prima di inviare.Approfitto anche per chiedere sul corto in questione: se l'energia arriva a zero sono morto o devo andare in negativo?"
    ],
    [
        "153092",
        "Zakimos",
        "8il regolamento dice che l'energia pu\u00f2 diminuire senza limiti e che scendere a zero non determina una sconfitta immediata. Io ho dedotto che possa andare in negativo, rendendo pi\u00f9 difficile superare le prove di Energia. Mi sembra abbia senso, anche perch\u00e9 come vedrai giocando non esiste game over, ma l'autore magari potrebbe chiarire se ho ragione."
    ],
    [
        "153093",
        "FinalFabbiX",
        "Risposta ufficiale:L'autore misterioso ha scritto:confermo che quanto scritto da Zakimos \u00e8 corretto"
    ],
    [
        "153098",
        "GGigassi",
        "sancio ha scritto:GGigassi ha scritto:Librogame Digitali ha scritto:Ma che succede in questo forum? Sar\u00e0 la terza volta che provo a scrivere questa recensione, la invio e poi...\u00e8 sparita.succede anche a me da un paio di giorni: non mi salva pi\u00f9 in automatico il log in e dopo un po' mi \"sputa\" fuoriA me da almeno dieci giorni succede la stessa cosa. Pensavo fosse\u00a0 colpa del mio dispositivo.Per sicurezza copiate sempre i messaggi prima di inviare.Non \u00e8 tanto per quello, \u00e8 che son qua bello pacifico che mi faccio un giro sul forum e poi scopro che in realt\u00e0 non sono pi\u00f9 logato"
    ],
    [
        "153126",
        "sancio",
        "Un bel corto molto anni '80 dove il mondo alternativo \u00e8 dentro un videogioco da bar in cui \u00e8 misteriosamente finito il nostro amico. Dovremmo manovrarlo e cercare, vincendo, di tirarlo fuori. La caratteristica peculiare \u00e8 la possibilit\u00e0 di assegnare un valore a piacere (entro un certo range) alle due caratteristiche; sembrer\u00e0 strano ma \u00e8\u00a0 tutto ben tarato e al netto della sorte che influir\u00e0 tramite i molti lanci di dadi, anche scegliere valori bassi avr\u00e0 i suoi vantaggi. Lo spazio \u00e8 ottimamente sfruttato con ben cinquanta paragrafi di una prosa semplice ma ben adatta alla vicenda trattata. Ci sar\u00e0 anche la possibilit\u00e0, una volta perso, di inserire un'altra moneta e continuare! Molto carina come idea e il numero di monete usate contribuir\u00e0 poi al punteggio finale. Quest'ultimo stona per\u00f2 perch\u00e9 un risultato migliore equivale a un punteggio minore possibile, l'esatto contrario dei videogiochi!Tutto sommato un corto che diverte con semplicit\u00e0, soprattutto chi ama tirare spesso i dadi."
    ],
    [
        "153144",
        "F.A.S.",
        "In questo corto veniamo catapultati in un picchiaduro a incontri degli anni \u201880 e dobbiamo sconfiggere proprio il temuto boss finale. Evito di parlare diffusamente di poco edificanti ricordi come l\u2019aver imparato ad usare i 50 lire al posto dei 500 e le bestemmie del prete quando la sua macchina da soldi ha fallito per la nostra malevola furbizia. Lo stile di scrittura molto scarno e i paragrafi molto sintetici rendono bene l\u2019azione concitata di giochi di questo tipo e consentono di portare il numero di paragrafi a cinquanta permettendo un\u2019alta giocabilit\u00e0. Il regolamento \u00e8 costruito in maniera intelligente, con due soli valori a caratterizzare il nostro personaggio e il valore di danno del nemico di cui tenere traccia, e prevede l\u2019impiego di almeno un dado a sei facce. Con queste caratteristiche, il corto mi ha assicurato molte ore di divertimento in cui ho provato varie combinazioni di valori e l\u2019aleatoriet\u00e0 ha assicurato che nessuna partita fosse identica alle altre, anche il rimanere bloccati in un loop rende bene le meccaniche dei videogiochi dell\u2019epoca e ricorda molto situazioni vissute davanti ai cabinati. Un ottimo racconto."
    ],
    [
        "153187",
        "GGigassi",
        "Un altro Corto bellissimo. L\u2019ambientazione \u00e8 decisamente originale e lo stile frizzante e divertente. E alla fine c\u2019\u00e8 anche un simpatico colpo di scena. Le regole sono geniali nella loro semplicit\u00e0: un unico punteggio che a secondo del suo valore ci rende pi\u00f9 forti o pi\u00f9 agili; soprattutto, niente \u201cmuori e ricominci\u201d: inserisci altre monete e al massimo avrai un punteggio meno buono alla fine. Questa cosa del punteggio finale a me non importa molto, ma ho notato che per alcuni utenti \u00e8 un grande valore aggiunto per un Corto o un librogame. Carino anche il meccanismo con cui sbloccare la mossa finale.Io non amo molto il citazionismo nostalgico nerd, ma \u00e8 innegabile che cogliere questi riferimenti condivisi permette di visualizzare meglio quello che succede nel Corto e farsi un\u2019idea visiva dei personaggi. C\u2019\u00e8 una forte componente aleatoria, ma alla fine trovo giusto che sia cos\u00ec, visto che ci viene data la possibilit\u00e0 di \u201caddomesticarla\u201d con la scelta dei punteggi. Certo, se ci si mette la sfortuna non \u00e8 che si possa far molto\u2026 E lanciare i dadi pu\u00f2 diventare parecchio emozionante!Pi\u00f9 che altro, quello che ho trovato un po\u2019 (ma poco poco) debole in questo Corto \u00e8 la parte testuale che qualche rara volta zoppica un po\u2019 (\u201cdare\u201d invece che \u201cfare\u201d le bizze, all\u2019inizio Gino dice di potersi muovere da solo anche se siamo noi che lo manovriamo, ecc.) e a volte, forse per rendere pi\u00f9 difficile la vita al leggiocatore, \u00e8 quantomeno ambigua o addirittura fuorviante sull\u2019abilit\u00e0 che sar\u00e0 messa alla prova: insomma, se mi si dice di tentare un salto a me viene spontaneo pensare che sar\u00e0 pi\u00f9 vantaggioso avere Forza bassa.VIA! (VotoInviato adAdriano)"
    ],
    [
        "153277",
        "Anima di Lupo",
        "L'idea \u00e8 davvero molto carina e mi sembra che le meccaniche funzionino bene anche se poi i dadi hanno la loro importanza...Ammetto di non aver afferrato tutte le citazioni ma l'atmosfera degli anni passati l'ho comunque percepita. L'autore ha fatto un bel lavoro di incastro, creando un'opera matura. Il problema \u00e8 che ho pagato un po' in termini di divertimento la ripetitivit\u00e0, forse eccessiva.Voto inviato ad Adriano."
    ],
    [
        "153298",
        "giax",
        "Corto divertentissimo, che ricrea davvero l'atmosfera della mitica partita al cabinato.Ho apprezzato soprattutto i commenti del protagonista e del suo amico, davvero calzanti, oltre al fantastico \u00abUelcom tu ior duuum!\u00bbIl gioco si basa molto (forse troppo) sul lancio di dadi, ma alla fine rispecchia anche la sensazione data dal videogioco. Purtroppo arrivati a un certo paragrafo si rischia di finire in alcuni loop con scene ripetitive e questo un po' fa perdere l'esaltazione iniziale.Il corto risulta pi\u00f9 facile se si conosce bene il videogioco, ma ci pu\u00f2 stare.In definitiva, alcune cose andavano bilanciate un po' meglio, ma mi sono divertito molto a giocarlo."
    ],
    [
        "153312",
        "Pirata delle Alpi",
        "RECENSIONEQuante ore passate a giocare a \"Street Fighter II\", provare tutte le tecniche speciali di ogni personaggio e bestemmiare quando si arriva in Thailandia per fare a botte con Sagat e Mr. Bison...E quanti codici utilizzati con il Game Genie o il Game Shark per sbloccare tutti i livelli segreti e altri bonus pazzeschi di \"SFII\" (un mio amico si vantava di poter utilizzare la versione topless di Chun-Li, ma non l'ha mostrato a\u00a0 nessuno).Questo corto gioca sulla nostalgia di noi veterani dei giochi arcade o della Super Nintendo, provando di far vivere le stesse sensazioni che abbiamo avute da ragazzi facendo a botte in tutto il mondo contro pittoreschi nemici (vi ricordate Vega? Nel mio paesino, nessuno capiva se fosse maschio o femmina) e lo fa bene.La scrittura \u00e8 divertente e rende bene l'idea di una partita di \"SFII\", il sistema di gioco \u00e8 interessante, ma presenta qualche errore (bug?) che fanno s\u00ec che il gioco svantaggia il povero Gino e noi di conseguenza. All'inizio, questo corto \u00e8 divertente, ma diventa rapidamente frustante e ripetitivo se uno \u00e8 sfortunato ai dadi.Quindi, una buona idea, ma questo corto ha qualche difetto nelle sue meccaniche. Per\u00f2, per me \u00e8 un s\u00ec!A proposito di \"Street Fighter II\": nessuno ha mai risposto a questa importantissima domanda:SpoilerPerch\u00e9 tutti vogliono Ryu, ma sputano su Ken che ha esattamente le stesse tecniche?Voto inviato a Adriano"
    ],
    [
        "153336",
        "GGigassi",
        "Pirata delle Alpi ha scritto:SpoilerPerch\u00e9 tutti vogliono Ryu, ma sputano su Ken che ha esattamente le stesse tecniche?Spoileril fascino dell'Oriente"
    ],
    [
        "153367",
        "EGO",
        "Che Corto carino! Rende molto bene l\u2019idea di una partita a\u2026 s\u00ec, insomma, quel gioco l\u00ec, anche se in quel gioco l\u00ec, Gino andrebbe al tappeto moooolto prima di quanto riesca a resistere qui! Bella l\u2019idea che non basta finire l\u2019energia per perdere il credito, ma accumulando danni si va ad alimentare un malus che poi influisce sui lanci di dado: una trovata che non sarebbe male anche in molti librogame meno Corti! Molto buona anche l\u2019idea di poter scegliere i punteggi, specialmente la Forza per differenziare le nostre chance di mandare a segno o evitare gli attacchi, ma anche l\u2019Energia per ottenere un punteggio migliore una volta presa dimestichezza con i bivi. In questo modo si incoraggia anche la rigiocabilit\u00e0, e il Corto mantiene dignit\u00e0 anche se lo abbiamo gi\u00e0 esplorato a fondo; proprio come un bel videogioco, a cui ritorni volentieri anche se l'hai finito. Ben fatto! Simpaticissimo anche il finale, mi ha strappato una risata."
    ],
    [
        "153425",
        "Filippo",
        "Un Corto piacevole e dallo stile simpatico, ha riportato alla mente dei vecchissimi ricordi d'infanzia.Moltissime le citazioni e parte regolistica semplice ma efficacie nel ricreare l'atmosfera del relativo videogioco.Se avete giocato a Street Fighter 2 (e correlati di quegli anni) non potrete che apprezzarlo. Forse un po' troppo dipendente dai dadi, quella parte potrebbe essere rivista e gestita meglio."
    ],
    [
        "153462",
        "Adriano",
        "Voti dei Giudici:Adriano:Ho provato pi\u00f9 e pi\u00f9 volte a rileggere questo corto nella speranza di cambiarne la valutazione. Autore, mi dispiace, non volermene, ma proprio non sono riuscito a farmelo piacere.Qui per\u00f2 non c\u2019entrano strutture alla SLATA e storie di stampo storico, no: \u00e8 proprio il corto in se che non convince.REGOLAMENTO: Uno stranissimo prologo ci introduce alla vicenda: il nostro amico Gino viene catapultato all\u2019interno di un videogioco, e noi dobbiamo giocare col suo corpo, facendolo combattere contro l\u2019avversario di turno.Segue il regolamento tecnico, con i classici parametri Forza, Energia e Danno.TRAMA: Sembrava forte sentirne parlare, ma la partita smorza l\u2019entusiasmo. Il protagonista non ha un accenno di paura o timore nel muovere Gino all\u2019interno del videogioco, lo fa con naturalezza, lo fa senza paura di procurargli danni, lo fa senza neanche pensare che una morte pu\u00f2 voler dire la morte dell\u2019amico. No, lui gioca, si diverte. Chi se ne frega dell\u2019amico. E anzi, alla fine della partita, quando Gino torna nel mondo reale, c\u2019\u00e8 forse un accenno di astio? No, tutto a tarallucci e vino. Ok, \u00e8 un corto che parla del fatto che un ragazzo finisce in un videogioco, non deve essere credibile scientificamente in ogni sua parte, per\u00f2 cavolo, come non pu\u00f2 trasparire preoccupazione da parte del protagonista??Per il discorso della trama, questo dovrebbe essere uno di quei racconti che non ce l\u2019ha. \u00c8 una dimostrazione del fatto che un corto pu\u00f2 aver ragione d\u2019esistere anche senza una trama canonica, per\u00f2 voglio vedere in quanti lo giudicheranno in maniera molto critica, perch\u00e9 ultimamente il discorso dell\u2019esistenza della trama sta diventando un po\u2019 delicato.PARTE LUDICA: per quanto riguarda il gioco, \u00e8 un corto su un combattimento, quindi vengono descritti alla perfezione i vari passaggi dello scontro: colpi, schivate, parate, ecc. Non mi \u00e8 piaciuto perch\u00e9 e monotematico: su 50 paragrafi, 38 (!!) sono check o contengono lanci di dado o modifiche di caratteristiche. 38 su 50. Cio\u00e8 praticamente per l\u201980% il corto ti fa lanciare dadi, calcolare danni e punteggi, ti fa fare prove di Forza e di Energia... Ci sono sequenze micidiali come 1-10-36-6-43, che praticamente diventano una sessione di calcolo e lanci di dado. Si ok, non dico che \u00e8 noioso impersonare un pg di un videogioco, per\u00f2 tutto il corto a fare questo \u00e8 stato pesante.NARRAZIONE: \u00e8 molto semplice e adatta all\u2019et\u00e0 dei ragazzi protagonisti, oltre che all\u2019ambientazione scelta. Ma se la confrontiamo con quella di altri corti, si nota la differenza.Il corto, a mio parere, non va sotto la sufficienza, ma non ho neanche trovato niente che mi faccia alzare il voto per farlo salire in classifica. Le idee ci sono, le capacit\u00e0 anche (il corto \u00e8 ben bilanciato, segno che c\u2019\u00e8 stato un buon lavoro dietro), ma purtroppo un librogame non riesce ad emulare l\u2019azione di un videogioco, n\u00e9 la sua tensione, quindi anche l\u00ec dove il corto punta forte ad andare bene, secondo me zoppica troppo.Aloona:Non so se il termine \u201csdrumare\u201d si usi fuori Roma, ma supponendo che il goliardico autore sia un compaesano, gli risponder\u00f2 a tono: te pijasse n\u2019corpo, m\u2019hai fregata per poco. Personalmente, ero indecisa se considerarlo pienamente in concorso, dato che l\u2019azione si svolge quasi tutta sul piano reale, ma in effetti comprende la presenza di alcune interazioni realmente significative tra noi e lo sventurato amico per la risoluzione dell\u2019avventura, per di pi\u00f9 comunicate direttamente da lui; diciamo che la possibilit\u00e0 di switchare anche sul piano di Gino/Raju sarebbe stata il top e avrebbe anche ricalcato a perfezione lo stile dei classici film anni \u201980 che abbondano di protagonisti finiti per sbaglio nei videogames, ma capita di vincere per un paio di mosse ben piazzate. Lo stile non \u00e8 il massimo, ma l\u2019immagine del povero Gino, che muove disperatamente un braccio pixelato, affidandoci il proprio destino, mi ha fatto ridere come i cretini. Non sono una cima nei calcoli per gli equilibri di un sistema, quindi non ho ben capito perch\u00e9 prevedere punteggi in negativo, ma alla fine funziona e la possibilit\u00e0 di respownare prima del Game Over \u00e8 realistica e simpatica. Altrettanto, non sono una grande esperta di \u201cpicchiaduro\u201d, avendo gradito giusto Tekken, da non perdermi sicuramente un mare di riferimenti, che sono sicura l\u2019autore abbia incluso. Nel complesso, divertente e promettente, anche se con c\u2019\u00e8 ancora del lavoro da fare.FinalFabbiX:Sar\u00e0 che a me gli anni \u201880 per ovvi motivi non dicono niente, sar\u00e0 che ritengo obsoleti i corti basati sulla fortuna, ma per me \u201cSuperfire Pro Fighter Premium Version\u201d \u00e8 probabilmente il peggior corto mai consegnato da questo autore misterioso. Mi sono stupito nel vedere cos\u00ec tanti recensori entusiasti, anche se mi rendo conto che agli appassionati del genere questo corto susciti grande emozione: nonostante il corto non mi sia piaciuto, devo quindi fare in ogni caso i complimenti all\u2019autore per essere riuscito a interpretare i gusti del pubblico.Se il concept pu\u00f2 sembrare interessante anche a chi come me non \u00e8 amante del genere, l\u2019esecuzione presenta parecchi difetti.La scrittura non mi ha convinto per via di una scelta stilistica che \u00e8 comprensibile, ma personalmente non condivido: i paragrafi sono secchi, asciutti, barattano il colore con una maggiore frenesia dell'azione. \u00c8 un escamotage che funziona se si ha un\u2019ambientazione forte e un gioco ben congegnato, ma che delude chi non \u00e8 stato convinto da questi due elementi, rivelandosi quindi un\u2019arma a doppio taglio.Ammiro chi si \u00e8 divertito a leggere lo slang dell\u2019epoca e cogliere i vari riferimenti. Io al terzo \u201cUelcom tu ior duuum\u201d, \u201cOh, caspio/ci sdrumano\u201d, \u201cPsaicocruscia\u201d avevo l\u2019impulso di lanciare il computer.Anche in questo corto la trama \u00e8 inesistente ed \u00e8 il solito sfondo per la parte game, con tutti i difetti che questa scelta porta.Ho trovato il tema debolissimo: i due mondi sono sfruttati solo e unicamente per giustificare che il personaggio all\u2019interno del videogioco parla (vi faccio notare che tranne per questo elemento si muove esattamente come il personaggio di prima), elemento che poteva essere giustificato in mille altri modi diversi ed egualmente efficaci. Discutendone con i miei colleghi organizzatori, abbiamo per\u00f2 convenuto che l\u2019interazione presente fosse un elemento sufficiente, anche se al limite, per l\u2019ammissione in concorso.Disegnando l\u2019albero del corto, ci si accorge che la struttura \u00e8 stata sviluppata usando tutti i classici trucchi del mestiere (paragrafo di raccordo, paragrafo a 3 uscite, finto paragrafo, \u2026); un approccio che sicuramente funziona; mi riesce per\u00f2 difficile pensare che il corto abbia avuto una fase di progettazione importante, anche perch\u00e9 alcune scelte dell\u2019autore dimostrano la loro inefficacia gi\u00e0 dopo qualche minuto di gioco. Ad esempio, alcuni paragrafi, come il 43, sono snodi in cui si capita fin troppo frequentemente.Il sistema di gioco \u00e8 altrettanto classico: un unico cursore che determina se il nostro personaggio \u00e8 sbilanciato verso forza o destrezza e una badilata di lanci di dadi che, associata alle scelte, determina l\u2019esito degli eventi. Ho per\u00f2 gradito il sistema di punteggio complessivo basato sui gettoni, a mio parere uno dei pochi elementi veramente ben riusciti del corto.Purtroppo, risulta un po\u2019 sprecato considerando che il bilanciamento del gioco \u00e8 un completo disastro: come gi\u00e0 fatto notare da altri, i personaggi mediani sono completamente inutili e i veri giocatori sono i dadi, che scelgono i risultati molto pi\u00f9 di quanto possa fare il lettore. A questo si aggiunge che alcune scelte portano a conseguenze che in molti hanno ritenuto controintuitive.Al netto di tutti questi difetti, mi sembra per\u00f2 ingiusto dare un\u2019insufficienza: il corto ha comunque una sua coerenza interna, un inizio e una fine e soprattutto le regole snelle rendono meno pesante effettuare numerosi tentativi in attesa che arrivi la fortuna ai dadi. Tuttavia, secondo me \u00e8 sicuramente fra i corti pi\u00f9 deboli dell\u2019edizione."
    ],
    [
        "153544",
        "Periodonikes",
        "Due (mondi di) parole sul corto: Storia carina per un corto che \u00e8 un bel sistema di combattimento. Hai le tue tre mosse e ogni tanto ti viene chiesto di reagire ai colpi dell\u2019avversario. Si respira la salsedine dei pomeriggi ai cabinati nel bar gi\u00f9 al mare. \u00c8 anche ben scritto.La prima cosa bella: La gestione della \u201cscheda\u201d, che punta sulla semplicit\u00e0. Un solo parametro per due statistiche, Energia che \u00e8 sia vita che statistica anch\u2019essa, e infine i gettoni che ti permettono di non interrompere mai la lettura ma di darti un punteggio.Pelo nell'uovo: Forse un po' troppo lungo? Tra infiniti lanci di dadi e affrontare sempre le stesse dinamiche dell'avversario, dopo la prima partita (terminata con punteggio 10) ero troppo stanco per farne una seconda.Mi ricorder\u00f2 questo corto per\u2026 aver mostrato come rendere i combattimenti dinamici anche nei librigame."
    ],
    [
        "153556",
        "Zakimos",
        "Questo corto \u00e8 stato un disastro su tutta la lineama mi ha fatto piacere \"scombinare\" le cose presentando un qualcosa che non avrei mai fatto.Sono anni ormai che mi arrabatto sul concetto di \"combattimenti narrativi\", cercando di renderli parte del gioco e svincolarli dal mero lancio di dadi tipico dei librogame. Ninja dopotutto era una delle mie serie preferite, pur con tutti i suoi limiti.Gi\u00e0 l'anno scorso volevo presentare un corto che fosse un unico combattimento chiamato \"Il Cacciatore dei Venti\". Anche quest'anno ho deciso di provarci... ma ho creato il tutto di corsa nell'ultima settimana, e si \u00e8 visto!Il corto non \u00e8 stato bilanciato a dovere; \u00e8 troppo lungo, si pianta su determinate mosse, \u00e8 troppo dipendente dal caso (l\u00ec ammetto di aver sofferto il limite di pagine) e, nella sua stesura iniziale... era troppo facile! Perch\u00e9 bastava saltare sempre se si era agili per vincere. Resomi conto di questo fatto, ho cambiato le reazioni mettendole un po' a caso, contando sul fatto che anche i videogiochi dopotutto avevano una forma di trial and error; pessima idea.Per il resto, all'inizio il protagonista doveva essere Gino ma mi sono reso conto che era impossibile descrivere le cose dal punto di vista di un personaggio in 2D. Avrei dovuto rendere il tutto 3D, alla Tekken, ma il corto avrebbe perso il pregio di rifarsi a Street Figher.Grazie a questo corto ho imparato che:- un sistema di combattimento narrativo mangia un numero di paragrafi mostruoso ed \u00e8 fattibile solo per delle boss battle, non di pi\u00f9;- un sistema di caratteristiche \"contrastanti\" \u00e8 interessante, ma la sua applicazione va dosata moltissimo per non rendere la vita impossibile ai personaggi mediani;- un combattimento deve sempre risolversi nel giro di tre/quattro round al massimo, e la cosa non cambia se \u00e8 narrativo.Un'ultima risposta a GGigassi: \"mi muovo da solo!\" per me era un modo colloquiale di dire \"le mie gambe si muovono da sole\", ma in effetti non ha senso. Non so perch\u00e9 mi sia uscita cos\u00ec."
    ]
]