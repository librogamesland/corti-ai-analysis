[
    [
        "152262",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:08 - Escape - Labirinto infernale)Ultima modifica di:AdrianoFeb-28-21 16:04:54"
    ],
    [
        "152345",
        "GGigassi",
        "Altro Corto molto bello. Si avverte la necessit\u00e0 di pi\u00f9 spazio (ci si pu\u00f2 ritrovare catapultati nella parte col sarcofago senza che in un paragrafo di partenza vi sia mai fatto cenno) bilanciata per\u00f2 da un ritmo frenetico e da una stile secco e diretto che riesce per\u00f2 a essere molto evocativo, laddove nell\u2019introduzione dilungarsi troppo ha fatto male all\u2019autore (perch\u00e9 sia \u201cinvocare\u201d che \u201cevocare\u201d i demoni nella stessa frase? Non \u00e8 la stessa cosa?).Ottima la trovata di permettere di giocare diceless."
    ],
    [
        "152391",
        "Flay4Fight",
        "Corto numero 8 sorteggiato oggi. Ammetto di non essere un fan degli \"Escape\" (a meno che il titolo non sia fuorviante), ma sono abbastanza curioso. Il titolo \u00e8 intrigante e sbirciando ho visto anche una piccola mappa (adoro!)."
    ],
    [
        "152392",
        "GGigassi",
        "Flay4Fight ha scritto:Ammetto di non essere un fan degli \"Escape\" (a meno che il titolo non sia fuorviante)per fortuna lo \u00e8, come ti sarai gi\u00e0 accortoNiente a che vedere con Blue Screens."
    ],
    [
        "152396",
        "Flay4Fight",
        "GGigassi ha scritto:Flay4Fight ha scritto:Ammetto di non essere un fan degli \"Escape\" (a meno che il titolo non sia fuorviante)per fortuna lo \u00e8, come ti sarai gi\u00e0 accortoNiente a che vedere con Blue Screens.Lo sto giocando e in effetti mi sta piacendo, anche se continuo a morire male. Intuisco cheSpoilerdevo cercare di recuperare il maledetto grimorio. Solo che non ci sono ancora riuscito."
    ],
    [
        "152397",
        "GGigassi",
        "Flay4Fight ha scritto:Spoilerdevo cercare di recuperare il maledetto grimorio. Solo che non ci sono ancora riuscito.SpoilerFigurati che io invece il grimorio lo avevo trovato, ma mi mancava qualcos'altro (se non ricordo male)"
    ],
    [
        "152399",
        "Flay4Fight",
        "GGigassi ha scritto:Flay4Fight ha scritto:Spoilerdevo cercare di recuperare il maledetto grimorio. Solo che non ci sono ancora riuscito.SpoilerFigurati che io invece il grimorio lo avevo trovato, ma mi mancava qualcos'altro (se non ricordo male)Forse ilSpoilernumero delle stalagmiti da indovinare nella sala?Comunque finito! Ho toccato tutti i finali, tranne uno. Mi \u00e8 piaciuto, anche se un po' di interazione in pi\u00f9 non sarebbe guastata. Alla fine, le azioni per uscirne bene da quello che ho capito sono due. Bella la duplice visione del mondo infernale alternato a quello normale.Non ho capitoSpoilercon quale nesso si sceglie proprio quel numero di LS piuttosto che altri. Ma forse mi sono perso un suggerimento...Per quanto riguarda le stalagmiti, invece, ho contato le sedie attorno al tavolo. Anche qui l'ho fatto di istinto ma non ho trovato suggerimenti a riguardo. Forse un input ci sarebbe stato bene.In generale l'ho trovato piacevole e originale. Interessante anche il sistema dei Punti Stabilit\u00e0."
    ],
    [
        "152400",
        "GGigassi",
        "L'ho leggiocato solo un paio di volte e purtroppo non ho colto molti dei riferimenti che hai fatto.Mi \u00e8 venuta ancora pi\u00f9 voglia di cimentarmi, per\u00f2Secondo me questo \u00e8 uno dei migliori dell'annata."
    ],
    [
        "152437",
        "GGigassi",
        "Rigiocandolo mi sono accorto che le altre volte il Grimorio lo avevo trovato, ma non preso\u2026 a furia di tentativi sono riuscito a capire come impossessarmene (cosa che comunque non sono riuscito a fare le prime volte: si possono perdere un sacco di PS a gironzolare senza l\u2019obiettivo chiaro in mente!): a un certo punto si entra nel loop da cui scegliere il libro e da l\u00ec si pu\u00f2 andare avanti a tentativi per trovare quello giusto. Non ho capito il collegamento con quel libro, per\u00f2. Concettualmente, titoli comeSpoilerTraversata Infernale, Nel Regno del Terrore e Morte dell\u2019Abisso mi sembravano pi\u00f9 adatti alla circostanza, ma forse l\u2019autore ha scelto proprio un altro per complicarci la vita, o magari c\u2019entra il fatto che \u00e8 quello centrale.Certo, anche se si trova il Grimorio solo met\u00e0 del percorso \u00e8 fatto, forse anche meno se non si \u00e8 ancora visitato il resto. Fottute stalattiti\u2026Stavolta ho notato un certo compiacimento nerd che nelle precedenti leggiocate non avevo colto, ma se inizialmente mi ha un po\u2019 infastidito alla fine mi \u00e8 sembrato un bel contrappunto ironico per sdrammatizzare la situazione.Al di l\u00e0 di \u201cinvocare ed evocare i demoni\u201d, mi \u00e8 sembrato un ottimo Corto con una meccanica semplicissima ma funzionale nobilitata dalla possibilit\u00e0 di giocare diceless. A livello letterario non \u00e8 nulla di eccezionale ma il suo porco lavoro lo fa alla perfezione, con una prosa chiara ed evocativa. L\u2019aspetto ludico \u00e8 chiaramente il pezzo forte, io ci ho perso un bel po\u2019 di tempo per finirlo e ho voluto trovare tutti i finali (beh, il 47 e il 49 sono facili). Ottima anche la variet\u00e0 di opzioni nell\u2019affrontare Valefor, e la gestione dei passaggi da un mondo all\u2019altro \u00e8 encomiabile."
    ],
    [
        "152440",
        "Adriano",
        "Per la precisione, come anche specificato dall'autore, \"invocazione\" ed \"evocazione\" sono due discipline ben distinte in demonologia.L'invocazione assomiglia a una preghiera, si chiede/supplica il demone di dirci qualcosa. Nei casi estremi il demone prende temporaneamente possesso del corpo dell'invocatore (la classica scena della medium che durante la seduta spiritica si mette a parlare con voce demoniaca).L'evocazione invece ha lo scopo di materializzare il demone. Ci sar\u00e0 quindi un'interazione fisica tra l'evocatore e il demone, che compare con il suo vero aspetto.Ecco spiegato il perch\u00e8 dei due termini."
    ],
    [
        "152441",
        "GGigassi",
        "Adriano ha scritto:Per la precisione, come anche specificato dall'autore, \"invocazione\" ed \"evocazione\" sono due discipline ben distinte in demonologia.L'invocazione assomiglia a una preghiera, si chiede/supplica il demone di dirci qualcosa. Nei casi estremi il demone prende temporaneamente possesso del corpo dell'invocatore (la classica scena della medium che durante la seduta spiritica si mette a parlare con voce demoniaca).L'evocazione invece ha lo scopo di materializzare il demone. Ci sar\u00e0 quindi un'interazione fisica tra l'evocatore e il demone, che compare con il suo vero aspetto.Ecco spiegato il perch\u00e8 dei due termini.Ottimo, pensavo di dare mezzo punto in meno per quello.Di certo la vecchia scuola unica invocation/evocation di AD&D 2a edizione mi ha influenzato"
    ],
    [
        "152473",
        "ERROR",
        "Finito! Questo corto ha davvero molti punti a suo favore (le recensioni dettagliate le poster\u00f2 quando li avr\u00f2 letti tutti) per\u00f2 a mio avviso gli manca quel twist che - per mio gusto - lo candiderebbe alla vittoria.Per quanto riguarda gli enigmi, metto sotto spoiler come li ho risolti io.SpoilerSono partito dal presupposto che i due mondi che visitiamo sono uno la \"faccia\" demoniaca dell'altro e, come suggerisce il cerchio d'evoacazione,cerchio ha scritto:Per capire un oggetto, devi guardarlo nell\u2019altro mondo.Quando trovi il Grimorio nel mondo demoniaco viene indicato cheautore misterioso ha scritto:Nel ripiano di mezzo,al centro esatto, c\u2019\u00e8 il Grimorio.Quindi, essendo la collezione di LS completa fino al trentesimo numero, il centro esatto \u00e8 il 15.Per le stalagmiti sono un po' impazzito: pensavo di dover trovare un paragrafo che mostrasse il salotto nel mondo normale. Poi ho realizzato che l'autore ci fornisce una mappa: nella descrizione del mondo demoniaco si parla diDuca di Valefor ha scritto:un altare circondato da stalagmiti cave ricolme di magmache altro non \u00e8 che il tavolo con le sedie in versione demoniaca!"
    ],
    [
        "152486",
        "GGigassi",
        "Periodonikes ha scritto:SpoilerQuando trovi il Grimorio nel mondo demoniaco viene indicato cheautore misterioso ha scritto:Nel ripiano di mezzo,al centro esatto, c\u2019\u00e8 il Grimorio.Quindi, essendo la collezione di LS completa fino al trentesimo numero, il centro esatto \u00e8 il 15.come avevo vagamente intuito, ma confesso che l'imbeccata mi era passata quasi inosservata.Ottimo Corto, secondo me."
    ],
    [
        "152634",
        "sancio",
        "GGigassi ha scritto:Secondo me questo \u00e8 uno dei migliori dell'annata.Concordo! Sto apprezzandolo in questi giorni, mi sorge solo una perplessit\u00e0: al par 43 come si fa a riuscire al check e non perdere punti visto che [6+ 1 PS]. Se si perde per forza non mi sembra una bella trovata"
    ],
    [
        "152635",
        "GGigassi",
        "sancio ha scritto:al par 43 come si fa a riuscire al check e non perdere punti visto che [6+ 1 PS]. Se si perde per forza non mi sembra una bella trovataBasta fare da 1 a 5 col dado, una volta che ho giocato coi dadi anche io pensavo che per non perdere PS bisognasse fare uguale o minoreEppure \u00e8 scritto chiaramente che bisogna fare da quel numero in su per subire il danno, e c'\u00e8 pure il + a chiarirlo. Forse non ha avuto molto senso metterlo in quel caso specifico, visto che pi\u00f9 di 6 con un dado non si pu\u00f2 fare, ma \u00e8 un peccato veniale"
    ],
    [
        "152637",
        "sancio",
        "GGigassi ha scritto:sancio ha scritto:al par 43 come si fa a riuscire al check e non perdere punti visto che [6+ 1 PS]. Se si perde per forza non mi sembra una bella trovataBasta fare da 1 a 5 col dado, una volta che ho giocato coi dadi anche io pensavo che per non perdere PS bisognasse fare uguale o minoreEppure \u00e8 scritto chiaramente che bisogna fare da quel numero in su per subire il danno, e c'\u00e8 pure il + a chiarirlo. Forse non ha avuto molto senso metterlo in quel caso specifico, visto che pi\u00f9 di 6 con un dado non si pu\u00f2 fare, ma \u00e8 un peccato venialeBoja che cantonata ho preso! Hai ragione.. il bello \u00e8 che gli altri check li ho fatti correttamente"
    ],
    [
        "152646",
        "GGigassi",
        "Dalla lettura delle soluzioni di questo Corto si evince ancora di pi\u00f9 l\u2019accurato lavoro dell\u2019autore."
    ],
    [
        "152725",
        "sancio",
        "RECENSIONEIn questo corto l'autore \u00e8 riuscito non solo ad inserire tutte o quasi le caratteristiche di un librogame canonico (un parametro da gestire, check con dado, deduzioni da ricavare nel testo per alcune scelte, mappa) ma le ha anche calibrate in modo perfetto, nessuna sovrasta sulle altre. Inoltre lo spazio limitato dal bando \u00e8 stato sfruttato perfettamente a mio avviso, paragrafi (ben 51!)\u00a0 brevi, 5 finali: longevit\u00e0 assicurata! Difatti ci ho speso con voglia e divertimento il tempo equivalente ad almeno altri 3 corti messi insieme. La prosa \u00e8 buona ed ho apprezzato particolarmente i passaggi repentini e realistici tra i due mondi, reale e infernale, che si sovrappongono. Alcune inezie da segnalare proprio per trovare il pelo nell'uovo sono: \"26 euro\" scritto in numero anzich\u00e9 lettere e la dicitura nei check [5+ : 1PS] che avrei rappresentato pi\u00f9 chiaramente con [5+ : -1 PS].La pista che porta all'epilogo migliore mi ha ricordato vagamente la \"scuola Jackson\", deduco che l'autore sia tutt'altro che esordiente e gli faccio i pi\u00f9 sinceri complimenti per la sua opera."
    ],
    [
        "152748",
        "Zakimos",
        "Questo corto \u00e8 davvero bello, impossibile girarci intorno. Il movimento libero \u00e8 ben reso. Non ci sono particolari incongruenze, a parte il Grimorio ancora visibile nel mondo infernale dopo che \u00e8 stato ottenuto (ma potrebbe essere giustificato dal fatto che... non lo abbiamo preso l\u00ec!), grazie a un sistema anti-loop rudimentale ma efficace. Due modalit\u00e0 di gioco, normale e diceless, un livello di sfida pi\u00f9 che adeguato, enigmi intriganti e con i giusti suggerimenti... e finali multipli!Come si pu\u00f2 criticare un racconto cos\u00ec? Beh, con pi\u00f9 spazio e righe per i testi la narrazione ne avrebbe guadagnato; cos\u00ec \u00e8 davvero molto scarna e forse l'autore avrebbe potuto sacrificare qualche paragrafo \"trappola\" per rendere pi\u00f9 approfonditi quelli davvero utili al gioco, ma \u00e8 una scelta di design che non mi sento di criticare al 100%. Per me, uno dei possibili candidati alla vittoria e di certo un lavoro che vorrei vedere espanso in qualcosa di pi\u00f9 corposo. C'\u00e8 una cosa per\u00f2 che non ho capito: se il rituale viene svolto nella sala da pranzo, perch\u00e9 l'azione comincia in camera?"
    ],
    [
        "152763",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):08 Escape Labirinto Infernale: Bel racconto a tema horror-infernale, con elementi labirintici, molte buone idee e ben cinque epiloghi. Non per i puristi della narrazione visti i molti paragrafi microscopici, ma chi ama i librogame a tutto tondo con questo lavoro si divertir\u00e0.PRO1)\u00a0 \u00a0 L\u2019autore dimostra di conoscere i librogame sia per come struttura il corto, sia per il numero di citazioni che ci infila dentro, sia per una certa atmosfera da volume interattivo anni \u201980-\u201990 che permea tutta l\u2019opera. Elementi questi che la rendono molto divertente da leggere e giocare. Anche a livello strutturale ha agito bene: \u00e8 riuscito a inserire i dadi (seppure la composizione del lavoro fosse gi\u00e0 sufficientemente complessa da garantire il grado di sfida, i punti stabilit\u00e0 sono un di pi\u00f9), ma soprattutto giocando con la cartina della casa e i mondi che si sovrappongono ha inserito componenti strategiche che aumentano la godibilit\u00e0 dell\u2019avventura.2)\u00a0 \u00a0 L\u2019idea del doppio mondo \u00e8 molto divertente: aiuta a immedesimarsi nell\u2019atmosfera infernale, lasciandoci spaesati per il continuo salto da un ambiente all\u2019altro. Attenzione perch\u00e9 ha anche un\u2019utilit\u00e0 pratica, non serve solo come abbellimento. Mi \u00e8 piaciuta questa sua doppia funzione e la capacit\u00e0 dell\u2019ideatore di sfruttarla a dovere. \u00c8 probabilmente l\u2019elemento chiave del racconto, quello che gli fa fare il salto di qualit\u00e0.3)\u00a0 \u00a0 L\u2019enigma finale \u00e8 delizioso. Ci ho messo un po\u2019 a capire, ma poi mi ha colpito constatare come l\u2019autore sia riuscito, in pochissimo spazio, a sfruttare vari elementi per sbloccare il finale pi\u00f9 completo (anche se non necessariamente il migliore, non ho molta voglia di diventare il signore di un mondo infernale a dirla tutta). Ha combinato la parte narrativa con quella grafica, sfruttando l\u2019idea del mondo doppio. Ne \u00e8 scaturito un problema complesso senza essere frustrante e allo stesso tempo diabolicamente concepito. E poi per arrivarci bisogna recuperare il grimorio, che si nasconde in mezzo ai Lupo Solitario. Come si fa a non esaltarsi? Applausi.CONTRO1)\u00a0 \u00a0 50 paragrafi erano necessari? L\u2019autore dimostra nell\u2019introduzione di saper scrivere, ma non ne troviamo conferma nel racconto vero e proprio. Inserire tutte queste varianti lo ha costretto a optare per una lunghezza media, per paragrafo, di due righe. Capisco che la struttura labirintica richiedesse molte diramazioni, ma fermandosi magari a 35-40 la parte narrativa poteva essere meno mortificata.2)\u00a0 \u00a0 I finali sono un po\u2019 deludenti. Sia per la brevit\u00e0 a cui \u00e8 stato costretto lo scrittore, avendone inseriti ben 5, sia perch\u00e9 non ne esiste uno veramente appagante. Quello \u201cmigliore\u201d secondo me \u00e8 pi\u00f9 punitivo che premiante, mentre i primi tre sono abbastanza piatti. Mi \u00e8 piaciuto il quarto e salvo in parte il terzo, ma se \u00e8 vero che un brutto racconto con un magnifico epilogo \u00e8 meglio talvolta dell\u2019inverso, in questo specifico campo si poteva fare qualcosa di pi\u00f9.3)\u00a0 \u00a0 I punti stabilit\u00e0 alla fine finiscono per diventare pi\u00f9 un fastidio che altro. Capisco che sono un modo per soddisfare i malati dei dadi (anche se esiste l\u2019opzione per non usarli), ma alla fine forse sono un\u2019aggiunta ridondante: il racconto funziona benissimo anche senza.GLOBALE: Un gran bel lavoro, l\u2019autore ha dimostrato di avere classe e di saper anche scrivere, oltre che strutturare adeguatamente le proprie opere. Rimane la curiosit\u00e0 di vederlo in azione su un testo dove la parte narrativa sia pi\u00f9 presente: nell\u2019attesa Il Labirinto Infernale si dimostra, a mio parere, uno dei migliori corti in concorso."
    ],
    [
        "152821",
        "Adriano",
        "Zakimos ha scritto:C'\u00e8 una cosa per\u00f2 che non ho capito: se il rituale viene svolto nella sala da pranzo, perch\u00e9 l'azione comincia in camera?L'autore ha risposto:Il rituale comincia in camera perch\u00e9 nell'introduzione hai disegnato il pentacolo minore \"in caso qualcosa fosse andato storto\". Il lettore che capisce il collegamento fra i due pentacoli pu\u00f2 sfruttare il passaggio segreto descritto nelle soluzioni. Forse una spiegazione in pi\u00f9 avrebbe facilitato la comprensione, per\u00f2 \u00e8 un aiuto aggiuntivo, non necessario."
    ],
    [
        "152903",
        "F.A.S.",
        "Recensione: in questo corto ci caliamo nei panni di un improvvido evocatore di demoni e ci troviamo intrappolati in un labirinto infernale da cui dovremo trovare il modo di fuggire. L\u2019autore ci fornisce un regolamento semplice con un solo valore di cui tenere traccia e l\u2019impiego di un dado a sei facce, la parte narrativa \u00e8 limitata per lasciare spazio a un maggior numero di paragrafi e offrire un\u2019esperienza ludica pi\u00f9 avvincente che assicura una buona longevit\u00e0. Infatti mi ci sono voluti diversi tentativi per completarlo senza \u201cimpazzire\u201d per gli orrori visti nel labirinto. Mi domando quanto l\u2019autore sia addentro a certe tematiche demonologiche."
    ],
    [
        "153080",
        "giax",
        "Questo corto sfrutta bene la dualit\u00e0 fra i due mondi, in un modo simile ad altri racconti in concorso, facendo saltare continuamente il lettore da un mondo all'altro.Corto \u00e8 corto, nel senso che rispetta il limite, ma sembra pi\u00f9 lungo degli altri a causa di una parte narrativa davvero limitata all'essenziale.Non capisco il motivo di inserire la parola Escape nel titolo, quando il corto chiaramente non \u00e8 un Escape book, anche se presenta alcuni enigmi abbastanza sfidanti.Pu\u00f2 darsi che mi sbagli, ma addirittura cinque finali sono davvero tanti per un corto, e questo \u00e8 sicuramente un gran pregio.Vincere credo per\u00f2 che sia fuori dalla portata di questo corto, anche se mi ha dato comunque molta soddisfazione nel giocarlo."
    ],
    [
        "153146",
        "Anima di Lupo",
        "Un Corto davvero straordinario, ben equilibrato tra la parte emotiva e quella ludica.Addirittura esiste un certo livello di complessit\u00e0 nel muoversi, il che non \u00e8 facile ed \u00e8 stato ottenuto fondamentalmente riducendo la prosa al minimo e sacrificando i finali che si esplicitano in pochissime parole.Come per tutte le altre opere in concorso quest'anno e l'anno scorso, da quando ci sono i Cortissimi, la parte narrativa \u00e8 sacrificata e non si pu\u00f2 pretendere dagli autori il livello delle vecchie edizioni. Credo che ormai si punti tutto sull'innovazione, sull'idea scelta e sulla capacit\u00e0 dell'autore di emozionare scrivendo pochissime parole. Questo autore ce l'ha fatta e ha scritto un Corto meraviglioso, logico negli incastri e dotato di una base horror solida.Molto bello l'enigma finale, soprattutto perch\u00e9 \u00e8 logico. Dovendo puntare sulla corrispondenza tra i due mondi ci si pu\u00f2 arrivare alla soluzione.Molto bene, dunque. Voto altissimo inviato ad Adriano."
    ],
    [
        "153175",
        "GGigassi",
        "Altro bellissimo Corto per me candidato alla vittoria, ottimamente strutturato e con una lodevole possibilit\u00e0 di movimento che viene data al leggiocatore. Lo scrupoloso lavoro di progettazione si nota anche dalle soluzioni. Molto buono il regolamento, semplice e comprensivo di una versione diceless. Enigmi complessi (ma risolvibili con la giusta capacit\u00e0 di osservazione) e ben cinque finali si aggiungono ai suoi pregi. Prosa \u201conesta\u201d senza voli pindarici ma anche senza errori.La commistione di elementi horror/drammatici con altri nerd non si \u00e8 rivelata affatto fastidiosa, anzi. Forse il Corto non \u00e8 proprio il colmo dell\u2019originalit\u00e0, ma ha saputo usare con abilit\u00e0 l\u2019argomento della pandemia come scaturigine del classico canovaccio horror.E adessoVIA! (VotoInviato adAdriano)"
    ],
    [
        "153223",
        "Pirata delle Alpi",
        "RECENSIONECosa? Torniamo all'Inferno?Dopo una casa infestata da un demone nel televisore (potrei fare nomi i alcuni VIP), troviamo un corto nel quale un perfetto imbecille non ha di meglio da fare che tentare di ammaestrare un vero demone durante il primo lockdown...Questo corto somiglia molto a \"Presenze Demoniache\" e credo che siano scritti dallo stesso autore, che non ho identificato. Lo stile mi piace e ho avuto l'impressione di rivivere le mie prime esperienze con i LG: situazioni pericolose, \"boss\" che pu\u00f2 essere vinto solo se si ha l'oggetto magico, Inferno da cartolina...Per quanto riguarda l'aspetto ludico, \u00e8 un buon corto a mappa con degli elementi di avventura \"a puzzle\", che non mi dispiace. Bene la strizzatina d'occhio ai vecchi LS.Per me \u00e8 un s\u00ec.Voto inviato a Adriano"
    ],
    [
        "153388",
        "EGO",
        "Il primo Corto che mi ha genuinamente coinvolto in questa edizione! Un\u2019ottima impostazione di gioco che mi ha ricordato pi\u00f9 che vagamente alcuni micidiali labirinti di Herbie Brennan, con passaggi che portano in posti diversi a seconda della direzione in cui li si percorre.Per nulla facile 1) raccapezzarsi nel labirinto, 2) trovare l\u2019oggetto chiave (carinissima l\u2019idea), ma soprattutto 3) riuscire a concludere tutto senza perdere tutti i PS. Eccellente l\u2019idea di poter giocare senza dadi: forse per\u00f2 rende un po\u2019 ridondante, a questo punto, l\u2019opzione del dado (se posso farne a meno, perch\u00e9 complicarsi la vita?). Ho dovuto fare 5 o 6 partite per vedere tutto quel che il Corto ha da offrire. Complimenti anche per essere riusciti a offrire ben 5 finali differenti a un gioco tanto interessante, pur negli strettissimi limiti dei Corti 2021!"
    ],
    [
        "153427",
        "Filippo",
        "Questo \u00e8 tra i Corti che mi sono piaciuti particolarmente, inizialmente la mappa iniziale mi ha un po' spiazzato (a livello di ambientazione) ma leggendo il Corto tutto si \u00e8 fatto pi\u00f9 chiaro.Ho apprezzato la parte regolistica non impegnativa (vi \u00e8 possibilit\u00e0 di giocarlo anche senza dadi), l'easter egg dei libri mi \u00e8 piaciuto (anche se in quel caso non ho capito la logica e sono andato a caso..) e l'enigma finale \u00e8 stato impegnativo il giusto."
    ],
    [
        "153443",
        "Adriano",
        "Voti dei Giudici:Adriano:Questo corto cresce di partita in partita.Ci vuole un po\u2019 di tempo per assimilarlo e comprenderne gli aspetti positivi, ma una volta trovati si ha tra le mani una piccola gemma in grado di regalare tante belle partite, anche perch\u00e9 il meccanismo di cambio dei mondi richiede numerose letture per capire quali sono le conseguenze e le possibili sequenze utili a sbloccare le varie sezioni di gioco.Una delle cose che pi\u00f9 mi \u00e8 piaciuta di questo titolo \u00e8 l\u2019effetto \u201cspaesamento\u201d che si ha in numerosi passaggi, soprattutto nei cambi di mondo.REGOLAMENTO: poche righe introducono al gioco, ma sono pi\u00f9 che sufficienti per capire che non sar\u00e0 affatto una passeggiata, anzi... La mappa, sebbene sia fin troppo semplice, da un piccolo tocco di eleganza al corto, tra l\u2019altro aiuta anche il lettore a schematizzare le varie azioni e a dare un\u2019immagine a quello che poi ci viene descritto nei paragrafi.Il racconto offre anche la possibilit\u00e0 di giocare senza dadi, per\u00f2 bisogna dire che la partita e le sue dinamiche cambiano completamente: ho provato a giocare alcune partite senza i dadi, ma gli esiti sono cos\u00ec diversi rispetto al loro uso che ho desistito. Ripeto, bella l\u2019idea, ma secondo me superflua.TRAMA: un pochino vacillante, devo ammetterlo... cio\u00e8, praticamente il protagonista trasforma casa sua in un ambiente infernale per affrontare un demone. Mmhhh\u2026 come finir\u00e0? Con te che mangi un bign\u00e8 al cioccolato, o che te che rischi di crepare? Ammetto quindi che ho faticato molto ad entrare nei panni del protagonista, anche se poi la parte ludica \u00e8 stata divertente.STRUTTURA: il racconto ripercorre la soluzione che hanno usato in diversi autori, cio\u00e8 i salti da un mondo all\u2019altro, in cui compiere in un mondo un\u2019azione che poi ha conseguenze sull\u2019altro, e cos\u00ec via. Tra i vari titoli che hanno proposto questo schema, questo \u00e8 comunque quello che pi\u00f9 mi ha appassionato.C\u2019\u00e8 comunque da dire che, avendo una struttura a mappa ed essendo quindi possibile ripercorrere pi\u00f9 volte le sezioni dell\u2019appartamento nei due mondi, c\u2019\u00e8 il fastidioso effetto-loop tipico di quando, in una mappa, non ci sono i codici. Questo \u00e8 un problema che, personalmente, toglie fascino alle strutture a mappa nei corti con cos\u00ec poche pagine, struttura che secondo me non ha senso. Cerco di spiegarmi meglio. Nelle strutture a mappa, i codici (o le parole d\u2019ordine, o qualsiasi altro artificio utile allo scopo) servono proprio a questo: poter ripassare in un ambiente e affrontarlo con altri occhi. Passi di nuovo in un corridoio? La prima volta il tasto diceva tipo \u201cEntri in un corridoio dalle pareti nere come la pece, che ti fanno rabbrividire\u201d. Bene, se passi di nuovo in questo corridoio, la sensazione non dovrebbe essere pi\u00f9 quella, ma tipo \u201cRipercorri il corridoio dalle pareti nere di poco fa\u201d, perch\u00e9 non ha senso che il tasto al 50\u00b0 passaggio specifichi che continuiamo a rabbrividire\u2026 Ecco, qui questo piccolo effetto-loop si percepisce.PARTE LUDICA: divertente e per nulla facile. Certo, dopo varie partite si capiscono i meccanismi e tutto diventa pi\u00f9 facile, ma comunque ha rappresentato una bella sfida.Buona l\u2019idea dei cinque finali, che danno ulteriore giocabilit\u00e0 a questo titolo.E mi \u00e8 piaciuto anche il richiamo ai titoli dei librogame, decisamente una bella trovata.NARRAZIONE: niente di aulico, ma l\u2019ho trovata estremamente funzionale al racconto, semplice, godibile e scorrevole al punto giusto.Un buon racconto, quindi, che se avrete la pazienza di approfondire a dovere vi dar\u00e0 molte soddisfazioni.Aloona:Ah, i bei tempi in cui mi rinchiudevo in cameretta a disegnare pentacoli\u2026 cio\u00e8, a giocare ai librigame, sognando di dominare un demone! Al tempo non l\u2019avrei evocato, anche perch\u00e9 non avevo una collezione cos\u00ec nutrita di Lupo Solitario da salvarmi la vita, ma chiss\u00e0 che l\u2019isolamento non mi faccia venire la voglia a scoppio ritardato. In fondo, come ci fa notare l\u2019autore, su Amazon si trova di tutto. Scherzi a parte, non riesco a esprimere meglio questo genere di \u201cepicit\u00e0\u201d, con cui l\u2019autore dimostra di non aver dimenticato il ragazzino di allora; scanzonata quanto un demone che si esprime in perfetto \u201ccattivese\u201d da gdr, ma quando sei dentro l\u2019avventura con tutte le scarpe \u00e8 sempre la minaccia pi\u00f9 terrificante del mondo. E in una certa fase della vita sono sofferenze pi\u00f9 tangibili del reale. Nel complesso, simpatico e senza troppe pretese, se non quella di regalare un piacevole quarto d\u2019ora; il sistema \u00e8 ben strutturato per rendere il senso di ansia e smarrimento e l\u2019interazione ben congeniata. La chicca del Grimorio/Lupo Solitario, che buca la quarta parete, mi ha strappato un sorrisone.FinalFabbiX:\u201cEscape \u2013 Labirinto infernale\u201d \u00e8 un corto che, pur presentando l\u2019abusato dualismo mondo reale/inferno, fin da subito si distingue dagli altri: non saremo il solito protagonista sfortunato che deve viaggiare nel mondo demoniaco perch\u00e9 costretto, questa volta siamo noi ad aver forgiato il nostro destino e saranno solo le nostre scelte a determinare se ne usciremo vincitori o se la nostra arroganza ci si rivolger\u00e0 contro.Se la sinossi mi ha incuriosito, alla stesso tempo l\u2019introduzione mi ha immediatamente messo in difficolt\u00e0, perch\u00e9 non capivo se la storia andasse presa seriamente oppure no.Il racconto, infatti, oscilla fra sezioni serie, epiche e drammatiche (il protagonista rischia continuamente di morire in preda a una pazzia che lo sta consumando lentamente!), e i continui easter egg che cercano di strappare un sorriso, strizzando l\u2019occhio al mondo nerd, uno fra tutti la presenza dei volumi di Lupo Solitario.So che a molti il corto \u00e8 piaciuto e hanno addirittura gradito questo contrasto. Io, al contrario, mi sono sentito a disagio perch\u00e9 non riuscivo a capire con che spirito affrontare la lettura.Oggettivamente, la parte game del corto \u00e8 quasi ineccepibile: la struttura a paragrafi \u00e8 organizzata benissimo, gli spazi del dungeon sono descritti con chiarezza e sintesi. Il tema del doppio mondo \u00e8 centrale e viene coniugato in maniera originale, visto che la chiave per la soluzione degli enigmi \u00e8 proprio il confronto fra le due realt\u00e0. L\u2019autore si \u00e8 dimostrato un maestro nel gestire un complicato dedalo di scelte, offrendo numerose possibilit\u00e0 di esplorare e interagire e un\u2019altissima rigiocabilit\u00e0.Buona anche l\u2019aggiunta della modalit\u00e0 Diceless.Al netto di questi pregi, non posso non tenere conto che a me la storia proprio non \u00e8 piaciuta. Ho trovato la trama poco interessante, piena di elementi visti e rivisti e scritta con uno stile che non \u00e8 stato in grado di coinvolgermi o emozionarmi. Alcune scelte, che pure aumentano la rigiocabilit\u00e0 e l\u2019interazione, le ho trovate superflue.Anche gli enigmi non mi hanno convinto molto- il primo mi \u00e8 sembrato ragionevole, non troppo facile ma neanche troppo difficile e con una logica solida alle spalle- il secondo, al contrario, non mi era chiaro prima della lettura delle soluzioni. Purtroppo, l\u2019ho indovinato con un ragionamento sbagliato, per cui non sono in grado di valutarlo.- quello che veramente non mi convince \u00e8 il terzo pseudo-enigma, di cui non sospettavo minimamente l\u2019esistenza durante la lettura. La scoperta di un collegamento fra sala e camera d\u00e0 un senso all\u2019introduzione del gioco, ma allo stesso tempo porta a chiedersi perch\u00e9 a inizio corto questo teletrasporto avvenga automaticamente e a fine corto no. In ogni caso, per come posto, l\u2019enigma \u00e8 praticamente irrisolvibile: \u00e8 irrealistico pensare che un lettore decida di sua spontanea volont\u00e0 di muoversi da un paragrafo a un altro senza nessuna indicazione in tal proposito o alcun tipo di feedback, solo sulla base di un\u2019intuizione e seguendo un meccanismo che non viene usato in nessuna altra parte del testo.In definitiva, un corto che, pur essendo sicuramente sopra alla sufficienza, non riesco ad approvare completamente nonostante i meriti oggettivi."
    ],
    [
        "153499",
        "giax",
        "Adriano ha scritto:\u00e8 irrealistico pensare che un lettore decida di sua spontanea volont\u00e0 di muoversi da un paragrafo a un altro senza nessuna indicazione in tal propositoSciolto il mistero sugli autori, rispondo direttamenteIl passaggio si attiva quando dal paragrafo 14 scegli di andare al paragrafo 8. E' una scelta scritta esplicitamente nel testo (tuffarti nella pozza alla tua sinistra (8)), non viene richiesto al lettore di muoversi spontaneamente (sarebbe folle, sono d'accordo con te!).Sicuramente \u00e8 l'enigma pi\u00f9 difficile da cogliere (perch\u00e8 non viene presentato come un enigma!) ma non essendo necessario non \u00e8 richiesto al lettore di risolverlo per completare con successo il Corto."
    ],
    [
        "153503",
        "FinalFabbiX",
        "giax ha scritto:Adriano ha scritto:\u00e8 irrealistico pensare che un lettore decida di sua spontanea volont\u00e0 di muoversi da un paragrafo a un altro senza nessuna indicazione in tal propositoSciolto il mistero sugli autori, rispondo direttamenteIl passaggio si attiva quando dal paragrafo 14 scegli di andare al paragrafo 8. E' una scelta scritta esplicitamente nel testo (tuffarti nella pozza alla tua sinistra (8)), non viene richiesto al lettore di muoversi spontaneamente (sarebbe folle, sono d'accordo con te!).Sicuramente \u00e8 l'enigma pi\u00f9 difficile da cogliere (perch\u00e8 non viene presentato come un enigma!) ma non essendo necessario non \u00e8 richiesto al lettore di risolverlo per completare con successo il Corto.Hai perfettamente ragione! Rileggendo i miei appunti, fra l'altro, vedo che alla prima lettura avevo interpretato il testo correttamente. Ho sbagliato a trascrivere nel passaggio da carta a digitale perch\u00e9 era passato un po' di tempo e non ho affrontato quel passaggio nelle ultime letture.Scusami tanto. Se ti consola, non ne ho tenuto particolarmente conto nel giudizio, e in ogni caso mezzo punto non avrebbe cambiato la classifica."
    ],
    [
        "153506",
        "giax",
        "Non preoccuparti, era solo per precisare. Tralasciando la parte degli enigmi, le altre critiche contenute nella tua recensione sono condivisibili e ne terrei conto se dovessi rimettere mano al Corto. Grazie comunque per le diverse letture e l'analisi!"
    ],
    [
        "153569",
        "Periodonikes",
        "Due (mondi di) parole sul corto: Un bel corto che ha di tutto! Enigmi, statistiche, possibilit\u00e0 di giocare con o senza dadi, mappa da esplorare, ben cinque finali e due mondi che si intrecciano. Quest'ultimo punto \u00e8 reso in modo ottimo: \u00e8 l'autore a gestire i passaggi ma con una logica; una volta che il lettore la capisce pu\u00f2 trarne vantaggio.La prima cosa bella: Ho adorato gli enigmi, che vengono sviluppati su pi\u00f9 livelli: tramite il testo, tramite la mappa, tramite il prologo, Un ottimo lavoro.Il pelo nell'uovo: Mi ripeto, \u00e8 un corto davvero ben fatto. Ma per il mio gusto personale, non osa. Non ha quella scintilla di originalit\u00e0, quel twist che mi fa dire \"wow\".Ricorder\u00f2 questo corto per\u2026 l\u2019epifania quando ho capito cosa triggerava il passaggio tra i mondi."
    ]
]