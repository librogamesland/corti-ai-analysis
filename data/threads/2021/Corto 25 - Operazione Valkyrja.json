[
    [
        "152280",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:25 - Operazione Valkyrja)Ultima modifica di:AdrianoApr-13-21 22:50:54"
    ],
    [
        "152307",
        "GGigassi",
        "Soggetto non certo originale, per\u00f2 ben sviluppato. La struttura reiterativa ha un che di ipnotico che si fa apprezzare."
    ],
    [
        "152510",
        "GGigassi",
        "Paragrafo 9: \u201cCon un lampo e uno sbuffo di fumo il sottile ronzio si stoppa\u201d. Ma si stoppa un\u2019azione nel calcio, un ronzio si blocca o si arresta o semplicemente cessa. Anche \u201cprendere\u201d una scelta piuttosto che \u201cfare\u201d mi suona malino.La struttura labirintica/reiterativa mi ha preso molto, ma vorrei muovere un appunto all\u2019autore, diciamo che approfitto per chiedere un chiarimento: non sono ancora riuscito a finirlo del tutto, ho notato comunque che \u00e8 inevitabile che tra uso del Faro e passaggio al paragrafo 2 si perda almeno un po\u2019 di Energia. Quando ricomincio dall\u20191 recupero l\u2019Energia oppure devo contare solo su quella che mi \u00e8 rimasta? Da quello che leggo nelle regole credo (temo) che la seconda opzione sia quella giusta."
    ],
    [
        "152514",
        "FinalFabbiX",
        "Risposta:L'autore misterioso ha scritto:tornare indietro all'interno della stessa iterazione utilizzando il Faro non ripristina Energia, la linea temporale \u00e8 la stessa e la situazione non cambia. Arrivare ad un Epilogo e ricominciare da capo la ripristina invece, come allo stesso modo la ripristina fallire e ricominciare."
    ],
    [
        "152517",
        "GGigassi",
        "Ottimo, grazie.Cos\u00ec posso tornare bello carico a cercare l'unico (?) pezzo che ancora mi manca.I codici sono pochi e se li rileggo me li ricordo. E poi dovrei averli beccati tutti."
    ],
    [
        "152529",
        "GGigassi",
        "Finito! Pensavo che bisognasse fare chiss\u00e0 quali ricerche, invece ricominciando con l\u2019imbeccata giusta (che \u00e8 inevitabile avere se si arriva alla \u201cfine\u201d) si trova facilmente quello che manca, anche se poi bisogna pur sempre rifare il percorso e anche uscire dal complesso! A questo punto mi viene da chiedere se anche il Faro si resetta una volta ricominciato il Corto, in modo da poterlo piazzare in un altro paragrafo pi\u00f9 conveniente per velocizzare le leggiocate successive.Un Corto ottimo, penalizzato forse solo dal poco spazio consentito, che non ha permesso all\u2019autore di sviluppare le descrizioni dei vari ambienti in cui ci muoviamo come forse sarebbe stato necessario. Io, almeno, ne ho avvertito un po\u2019 la mancanza.E poi quel riferimento a \u201clinee temporali alternative che si generano attivando il Faro\u201d mi mette la pulce nell\u2019orecchio che forse non sia in concorso."
    ],
    [
        "152745",
        "Flay4Fight",
        "Corto a tema Stealth dove noi, in veste di sicari mandati indietro nel tempo, avremo l'incarico di assassinare niente meno che il F\u00fchrer! Concept davvero bello che mi ricorda una battuta di un film visto recentemente (La Zona Morta: \"se tu potessi tornare indietro nel tempo per uccidere Hitler, lo faresti?\").Sistema di regole striminzito ma efficace: Abbiamo un punteggio di resistenza e il solito sistema di parole chiave, questa volta da raccogliere in una sezione Appunti. Abbiamo poi la chicca vera e propria del Corto: il Faro, un ingegnoso strumento con il quale possiamo spostarci da una linea temporale all'altra raccogliendo prove e indizi per avanzare nella storia. Personalmente l'ho trovato una genialata, anche se come \u00e8 stato pensato allo stato attuale \u00e8 \"solo\" un elemento di contorno e forse avrei apprezzato qualche riferimento in pi\u00f9 durante l'avventura (oltre a una migliore spiegazione di come usarlo). Ho provato a sperimentare diverse possibilit\u00e0, ma alla fine la strada \u00e8 pi\u00f9 o meno evidenziata e individuati i Capitoli-chiave si va abbastanza lisci. Ho trovato difficolt\u00e0 soltanto nelSpoilercercare di recuperare il dossier, scoprendo poi che l'intuizione scartata inizialmente era invece correttaFinale diretto, brutale come giusto che sia. Ovviamente c'\u00e8 anche la possibilit\u00e0 di sbagliare l'azione che sostiene tutta la missione e fare una figura di xxxxx con la nipote di Tesla. Molto apprezzato il finale buono e quello cattivo, oltre aSpoilerquello che senza dubbio \u00e8 il miglioreVoto altino, non troppo, ma di certo uno dei migliori Corti che ho giocato finora."
    ],
    [
        "152787",
        "Adriano",
        "Commento di Prodo (gi\u00e0 pubblicato sulla pagina Fb di LGL, ma la riporto anche qui):25 Operazione Valkyria: Questo racconto ha partecipato al Trofeo Teseo, con un altro nome e abbastanza diverso in alcune scelte formali e narrative (anche se nella sostanza dei pregi e difetti dell\u2019opera la situazione \u00e8 rimasta abbastanza invariata). Io sono stato tra coloro che hanno letto i racconti in gara nel trofeo e deciso quali sono stati i vincitori. Per questo motivo mi trovo in una situazione antipatica: non solo mi sono imbattuto gi\u00e0 in quest\u2019opera (e l\u2019ho potuta leggere in netto anticipo rispetto al concorso dei Corti di quest\u2019anno), ma sono a conoscenza anche dell\u2019identit\u00e0 dell\u2019autore. Per questo motivo ho deciso di non valutare questo specifico lavoro come tutti gli altri in gara, visto che il regolamento dei Corti prevede, da sempre, che l\u2019identit\u00e0 degli autori rimanga ignota. Far\u00f2 solo un breve commento, senza inviare alcuna votazione ai giurati, per trasmettere all\u2019ideatore la mia opinione sul suo lavoro, qualora ovviamente gli interessi.L\u2019idea di fondo, tornare indietro nel tempo per uccidere Hitler \u00e8 molto buona. Il racconto \u00e8 una ragnatela di enigmi da risolvere concatenati per raggiungere l\u2019epilogo migliore, pu\u00f2 piacere agli appassionati del genere. Il sistema regolamentare e strutturale \u00e8 complesso, troppo. Non solo non \u00e8 facile da comprendere, ma anche applicarlo durante il gioco risulta ostico. Padroneggiare soprattutto le evoluzioni che garantisce l\u2019impiego del faro finisce per diventare preponderante, a livello di impegno e tempo, e mettere in secondo piano tutta la parte narrativa e strutturale dell\u2019opera. \u00c8 probabile che ci siano appassionati che di fronte a un\u2019evoluzione simile si sentano pienamente appagati ed entusiasti, ma non \u00e8 il mio caso: personalmente avrei gradito un racconto dal regolamento pi\u00f9 gestibile e questo fiacca un po\u2019 la godibilit\u00e0 del lavoro, lo ripeto perch\u00e9 \u00e8 importante che sia chiaro, a mio personalissimo gusto.Complessivamente l\u2019autore ha dimostrato di saperci fare e l\u2019opera ha delle grosse potenzialit\u00e0 ed alcuni elementi validi (la prosa, il contesto storico riproposto con perizia, l\u2019idea ludica di fondo, anche l\u2019avvincente crudezza dell\u2019epilogo). Tirando le somme per\u00f2, pur valutandolo positivamente, non lo vedo nelle primissime posizioni della classifica, a causa della \u201cconfusione\u201d regolamentare che lo contraddistingue e che lega l\u2019esperienza di gioco-lettura a dinamiche eccessivamente elaborate in una situazione, come quella di un lavoro brevissimo, in cui immediatezza e semplicit\u00e0 di utilizzo sono caratteristiche di grande importanza."
    ],
    [
        "152794",
        "GGigassi",
        "Adriano ha scritto:Commento di Prodo:Questo racconto ha partecipato al Trofeo Teseo, con un altro nome e abbastanza diverso in alcune scelte formali e narrative .Non ne avevo idea, forse che non sar\u00e0 in concorso?Resto comunque dell'idea che sia uno dei migliori (che comunque quest'anno sono parecchi)."
    ],
    [
        "152860",
        "Librogame Digitali",
        "L'idea mi sembrava veramente affascinante, e mi sono tuffato nella lettura con entusiasmo. Per\u00f2 non sono riuscito a capire come si potesse andare avanti. Mi sono trovato intrappolato in un loop in cui andavo avanti e indietro, ritrovavo sempre le stesse situazioni con poche variazioni e non riuscivo a capire come progredire. Ho capito che c'erano degli enigmi - perch\u00e8 ho letto arbitrariamente tutti i paragrafi - ma non sono riuscito in alcun modo ad orientarmi nella meccanica di gioco. Anche dopo aver letto in ordine tutti i paragrafi non ho capito quale fosse il percorso, e la frustrazione alla fine mi ha fatto abbandonare la battaglia. Probabilmente era un gioco per un giocatore con un carattere diverso, o un QI pi\u00f9 alto, non lo so. So solo che dopo diversi tentativi mi sono arreso."
    ],
    [
        "152867",
        "GGigassi",
        "Librogame Digitali ha scritto:L'idea mi sembrava veramente affascinante, e mi sono tuffato nella lettura con entusiasmo. Per\u00f2 non sono riuscito a capire come si potesse andare avanti. Mi sono trovato intrappolato in un loop in cui andavo avanti e indietro, ritrovavo sempre le stesse situazioni con poche variazioni e non riuscivo a capire come progredire. Ho capito che c'erano degli enigmi - perch\u00e8 ho letto arbitrariamente tutti i paragrafi - ma non sono riuscito in alcun modo ad orientarmi nella meccanica di gioco. Anche dopo aver letto in ordine tutti i paragrafi non ho capito quale fosse il percorso, e la frustrazione alla fine mi ha fatto abbandonare la battaglia. Probabilmente era un gioco per un giocatore con un carattere diverso, o un QI pi\u00f9 alto, non lo so. So solo che dopo diversi tentativi mi sono arreso.Hai usato il Faro?"
    ],
    [
        "152872",
        "Librogame Digitali",
        "S\u00ec ma non riuscivo ad andare avanti lo stesso..."
    ],
    [
        "152997",
        "sancio",
        "\u00c8 possibile che senza avere ottenuto la parola \"Rapporto\" si possa finire in un loop bloccante 2-26-22-24 ?Inoltre..SpoilerHo dato una sbirciata alla prima riga delle soluzioni che indica il nome di Magda reperibile al capitolo 5.. l'ho letto e riletto ma non ci ho cavato nessuna Magda"
    ],
    [
        "153002",
        "Zakimos",
        "Un corto dalle premesse estremamente interessanti, sia come storia che come gameplay. Mi ha sorpreso leggere nella recensione di Prodo una critica a un'eccessiva complessit\u00e0 che non ho trovato (e io di solito sono allergico perfino ai corti mediamente complessi): qui la meccanica da gestire \u00e8 soltanto una, l'utilizzo del Faro e il capire dove sia meglio piazzarlo per tornare indietro, tutto il resto viene da s\u00e9, anche se a farla da padrone sono gli enigmi. Sembrano tutti perfettamente realizzati, per\u00f2... c'\u00e8 qualcosa che non va, o forse il livello di difficolt\u00e0 \u00e8 troppo alto, perch\u00e9 non sono riuscito a risolvere il corto - e le soluzioni non mi hanno aiutato in tal senso. Io sono una notoria pippa per quanto riguarda i corti complessi, come dicevo, per\u00f2 visto che anche altri lettori hanno avuto problemi mi chiedo se l'autore avrebbe fatto meglio a tarare un po' pi\u00f9 verso il basso il livello di difficolt\u00e0 (attenzione, non di complessit\u00e0) dell'intreccio.Piccola aggiunta: se votassi, avendo scoperto che questo corto \u00e8 una riproposizione, ne terrei conto per avvantaggiare chi ha creato qualcosa dal nulla per questo concorso, invece di adattare un'opera gi\u00e0 esistente. Non mi sento di criticare tout court la scelta dell'autore, ma neanche di premiarla."
    ],
    [
        "153016",
        "sancio",
        "sancio ha scritto:\u00c8 possibile che senza avere ottenuto la parola \"Rapporto\" si possa finire in un loop bloccante 2-26-22-24 ?\u00c8 un loop Jacksoniano!Molto impegnativo questo corto, bisogna leggere bene il testo e piazzare il \"Faro\" ad hoc"
    ],
    [
        "153020",
        "sancio",
        "RECENSIONEIn quest'opera si ripropone il classico viaggio nel tempo per modificare il passato e creare un presente migliore, uccidendo nientemeno che Hitler. Il genere \u00e8 fantascienza ma non troppo futuristica. La prosa non ha nulla di eccezionale ma \u00e8 comunque piacevole e corretta. La vicenda avvince subito dalle premesse. Il punto di forza di questo corto \u00e8 per\u00f2 la parte ludica che con un regolamento contenuto (un parametro, una sorta di segnalibro e parole chiave) e perfettamente amalgamato col testo, lascia poco scampo al lettore, che si deve impegnare non poco per risolverlo. Mi ha appassionato molto, e tenuto occupato per un bel po di tempo in proporzione alla lunghezza limitata dei suoi 26 paragrafi. L'autore, evidentemente esperto, crea un corto \"alla Jackson\" dove il testo \u00e8 parte fondamentale del gioco. Come difetti, forse la difficolt\u00e0 pu\u00f2 risultare eccessiva per un lettore poco esperto e il tema dei due mondi \u00e8 poco marcato. Per il resto un lavoro veramente ottimo."
    ],
    [
        "153021",
        "Zakimos",
        "Stimolato dalla recensione di Sancio, ho deciso di riprendere in mano il corto e stavolta sono riuscito ad arrivare in fondo. Ieri - complice forse il pranzo di Pasqua? - mi ero incartato in quello che credevo essere un rimando sbagliato, mentre invece ero stato io a spostarmi in modo errato. In realt\u00e0 un problema il corto ce l'ha ed \u00e8 nelle Soluzioni: infatti sempre ieri, dopo essere rimasto bloccato, mi sono bloccato di nuovo alla fine perch\u00e9... il numero di cella di Hitler era sbagliato. Oggi giocando senza mai aprire le soluzioni ce l'ho fatta paradossalmente con meno problemi.Non mi \u00e8 inoltre chiaro che senso abbia piazzare il faro in qualunque paragrafo che non sia l'1, motivo per cui sarebbe stato forse pi\u00f9 immediato donare un potere di \"rewind\" all'inizio senza decidere dove piazzare l'aggeggio, ma forse mi sfugge ancora qualcosa. Confermo che il corto \u00e8 davvero interessante e per nulla difficile da navigare, l'assenza per\u00f2 di check che dicano se lo spostamento \u00e8 avvenuto correttamente pu\u00f2 far cadere il lettore in errore e complicare oltremodo le cose."
    ],
    [
        "153022",
        "sancio",
        "Zakimos ha scritto:Non mi \u00e8 inoltre chiaro che senso abbia piazzare il faro in qualunque paragrafo che non sia l'1, motivo per cui sarebbe stato forse pi\u00f9 immediato donare un potere di \"rewind\" all'inizio senza decidere dove piazzare l'aggeggio, ma forse mi sfugge ancora qualcosa.SpoilerAnch'io alla fine ho trovato quasi obbligatorio piazzarlo all'1. All'inizio il giocatore ignaro per\u00f2 con la regola cos\u00ec posta ha l'idea di avere un ventaglio pi\u00f9 ampio di possibilit\u00e0.Ecco infine il mio percorso per risolvere questo cortoSpoiler1(piazzo Faro) - 21 - 25 (le celle di Hitler e Zimnermann hanno i numeri invertiti) - 21 - 3 - 11 - 9 - 22 - 26 - 24 (Magda) - 26 - 1 (uso Faro -1 en.) - 15 - Magda 5 (mazzo di 6 chiavi. Una \u00e8 dei servizi stanza 4) - 15 - 3 - 11 - 9 - 22 - 2 (stanza 4x2=8) - 8 (numero chiavi x 2= 12) - 12 (Hitler cella 40. Zimmerman cella 20. Gli scritti sequestrati sono nell'ufficio di Leybold. \"Rapporto\") - 2 (-1 en.) - 22 - \"Rapporto\" 14 (-1 en.) - 17 - (cella Hitler\u00f72=10) 10 - 23 (Main kampf) - 1 - 21 - (ufficio Leybold) 7 - (Main kampf x 2 =18) 18\u00a0 \"Dossier\" - 21 - 3 - (\"rapporto\") 14 - 17 - 10 - 23 - \"Dossier\" 16"
    ],
    [
        "153023",
        "GGigassi",
        "Mi fate venire il dubbio di aver sbagliato qualcosa o di aver barato senza volere, io non ricordo di aver avuto tutti questi problemi (certo, sono stato a lungo per finirlo) e il Faro lo posizionavo in posti diversi dall'1"
    ],
    [
        "153026",
        "FinalFabbiX",
        "GGigassi ha scritto:Mi fate venire il dubbio di aver sbagliato qualcosa o di aver barato senza volere, io non ricordo di aver avuto tutti questi problemi (certo, sono stato a lungo per finirlo) e il Faro lo posizionavo in posti diversi dall'1Quoto, anch'io non ho avuto tutti questi problemi.Il faro l'ho piazzato all'1 perch\u00e9 mi sembrava matematicamente la scelta pi\u00f9 giusta (pi\u00f9 tardi lo metti, pi\u00f9 strade ti precludi)."
    ],
    [
        "153125",
        "F.A.S.",
        "In questo corto interpretiamo un mercenario \u201cspecializzato in infiltrazioni temporali\u201d e gi\u00e0 questo lo rende accattivante, se poi aggiungiamo che lavoriamo per la Lega di Atlantropa, un\u2019utopia immaginata da un architetto tedesco, Herman S\u00f6rgel, all\u2019inizio del XX secolo che trov\u00f2 l\u2019opposizione del Nazismo per via della collaborazione tra stati che sarebbe stata necessaria per realizzarla, il corto diventa molto interessante. Il regolamento \u00e8 ridotto ad un unico valore, abbiamo un aiuto da videogioco tipo salvataggio, e possiamo ricordare tutte le informazioni raccolte in diverse linee temporali, il tutto senza alcun lancio di dado. Molto intelligentemente concepita \u00e8 la struttura del corto che consente di ripassare dagli stessi paragrafi per raccogliere indizi diversi e trovare paragrafi nascosti prima di giungere al paragrafo conclusivo, aumentando la durata del gioco e rendendolo una sfida appagante. Una struttura del genere su un racconto molto pi\u00f9 lungo consentirebbe di sviluppare una storia molto pi\u00f9 articolata, con diversi finali raggiungibili da percorsi diversi."
    ],
    [
        "153176",
        "GGigassi",
        "Questo Corto parte da premesse decisamente banali (tornare indietro nel tempo per ammazzare Hitler), e all\u2019inizio presenta anche qualche formulazione un po\u2019 dubbia (\u201cprendere\u201d una scelta invece che farla, un ronzio che\u2026 \u201csi stoppa\u201d) ma per me \u00e8 uno dei migliori di questa edizione.Le poche regole sono semplici ed efficaci, la struttura reiterativa del Corto ha qualcosa di ipnotico che ho molto apprezzato, ed \u00e8 uno dei Corti che offre di pi\u00f9 da leggere, visto che dovremo tornare sui nostri passi molte volte!La struttura \u00e8 complessa ma perfettamente navigabile e gli \u201cenigmi\u201d non sono insormontabili, anche se le scelte sbagliate possono essere comunque punitive e quindi il livello di sfida non \u00e8 basso.Io ho avvertito la costrizione del limite delle pagine nelle descrizioni dei vari luoghi, piuttosto scarne se non proprio assenti, ma capisco la situazione e non credo sia il caso di penalizzarlo. Riflettendoci sopra un attimo, non capisco perch\u00e9 \u201cValkyrja\u201d sia stato scritto cos\u00ec nel titolo, ma si parla di mondo alternativi, pu\u00f2 starci.Resta il dubbio che non sia in concorso, un po\u2019 perch\u00e9 si possono creare molte realt\u00e0 alternative e non solo le due previste dal bando, un po\u2019 perch\u00e9 non \u00e8 esattamente un\u2019opera inedita. In ogni caso,VIA! (VotoInviato adAdriano)"
    ],
    [
        "153203",
        "giax",
        "Un corto impegnativo e sfidante, che per\u00f2 regala grandi soddisfazioni nel completarlo con successo.Mantenendo un numero di paragrafi non troppo elevato, l'autore regala molte scene/luoghi diversi, tanto che il racconto sembra pi\u00f9 lungo di quanto in effetti sia, complice anche l'utilizzo del Faro e il rimando al primo paragrafo in caso di fallimento.Questa \u00e8 la cosa che mi ha fatto storcere il naso, cos\u00ec mi sono riletto il Corto, dopo averlo finito, concentrandomi su questo. Fin dall'introduzione si parla di una linea temporale diversa, un Mondo Adiacente, e non si capisce bene come modificare delle cose in un altro mondo possa aver effetto sul nostro (finch\u00e8 si parla di linee temporali ci sta, ma mondi diversi...). O forse lo scopo della nostra associazione non \u00e8 quello di risolvere problemi del nostro mondo, ma risolvere problemi di altri? Non chiaro.Inoltre, quando si ricomincia, ci viene detto chiaramente che finiremo in un altro Mondo Adiacente... quanti mondi visiteremo durante la nostra giocata dipende quindi da quante volte falliamo la missione.Leggendo altri commenti, l'idea che mi sono fatto \u00e8 che il corto originario parlasse solo di linee temporali, e sia stato aggiunto successivamente il concetto di Mondo Adiacente per farlo rientrare nel bando... obbiettivo ottenuto a met\u00e0 e a discapito di una certa chiarezza di fondo del Corto.In definitiva uno dei migliori corti del concorso, con enigmi validi e una struttura ben elaborata, che per\u00f2 sfiora soltanto il tema del concorso senza centrarlo davvero."
    ],
    [
        "153270",
        "Anima di Lupo",
        "Questo Corto mi \u00e8 piaciuto, essenzialmente per due motivi: l'idea di fondo (raccontata anche abbastanza bene) e la giocabilit\u00e0 solo apparentemente difficile. Ho trovato tutta la parte tecnica basata su ragionamenti interessanti e piccoli calcoli non impossibili. Non so quanto potrebbe appassionarmi un'espansione di tutto ci\u00f2 perch\u00e9 ho paura che alla lunga il sistema mi stanchi ma su piccola scala l'ho trovato un rompicapo divertente. Assegno quindi con piacere un buon voto.Voto inviato ad Adriano."
    ],
    [
        "153311",
        "Pirata delle Alpi",
        "RECENSIONEMi \u00e8 piaciuta l'ambientazione di questo Corto, anche se non sono particolarmente fan dei viaggi nel tempo.Che cosa sarebbe successo al mondo se qualcuno avesse ammazzato Adolf Hitler prima che diventi il Fuhrer? Bella domanda e numerose sono le opere che tentano di rispondervi.Un regolamento semplice, uno stile narrativo non male e un gioco claustrofobico con tanto di paragrafi sa sbloccare cn dei calcoli e delle parole-chiavi che permettono di andare avanti, con qualche trabocchetto.Purtroppo, i meccanismi di questo corto fanno s\u00ec che il lettore-giocatore pu\u00f2 facilmente inciamparsi in un loop sterile e frustrante e questo azzera le qualit\u00e0 di questa opera.E poi, perch\u00e9 nessuno ha pensato aSpoileranestetizzare il padre di Adolf Hitler e castarlo chimicamente? Oppure sparare loro mentre stavano concependo il futuro ditattore? Se uno pu\u00f2 viaggiare come gli pare nello spazio e nel tempo, pu\u00f2 farloVoto inviato a Adriano."
    ],
    [
        "153349",
        "FinalFabbiX",
        "Anche qui l'autore ha inviato risposte:L'autore misterioso ha scritto:Alla domanda di GGigassi su \"non capisco perch\u00e9 \u201cValkyrja\u201d sia stato scritto cos\u00ec nel titolo, ma si parla di mondo alternativi, pu\u00f2 starci\" \u00e8 perch\u00e9 \u00e8 la forma in Old Norse invece di quella Inglese. Fa riferimento all'ambientazione originale in cui \u00e8 inserito questo corto, un mio vezzo di coerenza narrativa in pratica.Per Giax. Infatti non influisce sul nostro. Strige \u00e8 inviato per rendere un Mondo Adiacente simile a quello da cui proviene, una sorta di \"Conquista Temporale\". Influenzo la timeline finch\u00e9 un Mondo Adiacente non diventa cos\u00ec adiacente al mio da essere accumunabile. E poi si passa al successivo. L'inverso della teoria del Multiverso.Per Anima di Lupo. Facendolo pi\u00f9 esteso potrei usare tutto il resto della Prigione da cui ho preso ispirazione ma ho tagliato perch\u00e9 non c'entrava e potrei aggiungere di nuovo le altre meccaniche che ho dovuto tagliare.Per il discorso di Pirata delle Alpi: Per come funziona il Viaggio nel Tempo in questa mia ambientazione originale non si pu\u00f2 fare questa cosa. Ho dovuto tagliare l'inizio per colpa del poco spazio ma visto che si viaggia tra \"wormhole stabili\" stile Ponte di Einstein-Rosenberg puoi viaggiare indietro soltanto fino alla costruzione del primo Wormhole stabile, che si collega con quello/i nel futuro. Quindi non si pu\u00f2 andare pi\u00f9 indietro del 1924. Poi certo, andare a cercare Hitler \u00e8 solo per flavour. Andare a cercare il Padre non sarebbe molto divertente."
    ],
    [
        "153365",
        "EGO",
        "Uno dei primi commenti che mi sono venuti in mente durante la lettura \u00e8 stato che l\u2019elevato ricorso alla \u201cd\u201d eufonica avrebbe fatto venire un colpo a certi lettori che so ioUnito a(d?) una discreta quantit\u00e0 di refusi, mi ha leggermente distratto.Problemi grammaticali a parte, il Corto \u00e8 interessante, ma ha un grande difetto: il regolamento ha dei punti oscuri, e lo stesso autore mi sembra propenso a confonderevolutamentele acque con alcuni suoi interventi. L\u2019esempio principe \u00e8 il fatto chenella stessa soluzione postata nel thread\u00e8 contenuto un errore (il numero delle celle); ma c\u2019\u00e8 anche il fatto che arrivare all\u2019Epilogo e ricominciare, secondo l\u2019autore, ripristinerebbe l\u2019energia, cosa non detta dal regolamento e che personalmente trovo addirittura in contrasto con lo spirito del Corto. Infatti, se non ripristiniamo l\u2019energia, l\u2019avventura diventa un true path dove bisogna fare sempre la mossa giusta al momento giusto, arrivando al finale con una briciola di energia rimasta; e in questo modo la trovo pi\u00f9 interessante.Anche il fatto di poter usare le chiavi liberamente (vedi soluzione) non \u00e8 in accordo con la coerenza interna del testo, il quale ti suggerisce sempre e comunque di usare un certo indizio in un preciso momento, senza lasciare briglia sciolta a iniziative personali. A questo proposito, non mi \u00e8 ben chiaro come mai l\u2019infermeria si trova nell\u2019Edificio del Personale, la guardia al 24 \u00e8 nello stesso edificio e dice che \u201clei \u00e8 dietro questa porta blindata\u201d, ma la persona nascosta si trova poi nell\u2019Edificio Servizi.Queste incoerenze mi costringono ad abbassare il voto finale di un mezzo punto rispetto a quanto avrei voluto dare, specialmente se \u00e8 vero che \u00e8 una versione alternativa di un altro racconto proposto altrove e, dunque, non dovrebbe affatto avere problemi del genere, avendo probabilmente alle spalle una serie di critiche che avrebbero dovuto portare a perfezionare questi aspetti. Non ho neppure amato particolarmente il fatto che le varie sezioni del testo abbiano ricevuto uno spazio non degno del loto contenuto: i dialoghi delle guardie sono pi\u00f9 lunghi di quelli che fanno da base alla storia, le descrizioni di ambienti vuoti sono pi\u00f9 corpose di quelle delle scene d\u2019azione. Insomma, un lavoro sbilanciato l\u00e0 dove contava di pi\u00f9. Peccato, perch\u00e9 l\u2019impianto di gioco funziona davvero bene, senza gli enigmi astrusi che infiammarono il pubblico del concorso di alcuni anni fa (quelli s\u00ec che erano difficili, miei cari\u2026), e leggiocarci mi \u00e8 piaciuto davvero."
    ],
    [
        "153394",
        "FinalFabbiX",
        "EGO ha scritto:specialmente se \u00e8 vero che \u00e8 una versione alternativa di un altro racconto proposto altrove e, dunque, non dovrebbe affatto avere problemi del genere, avendo probabilmente alle spalle una serie di critiche che avrebbero dovuto portare a perfezionare questi aspettiOcchio che, se non sbaglio, l'autore non ha ancora avuto modo di leggere il parere della giuria del concorso Teseo: la fiera in cui dovevano essere pubblicate le votazioni, infatti, \u00e8 stata rinviata (mi sembra causa Covid - non ho seguito molto la vicenda)."
    ],
    [
        "153399",
        "giax",
        "FinalFabbiX ha scritto:Per Giax. Infatti non influisce sul nostro. Strige \u00e8 inviato per rendere un Mondo Adiacente simile a quello da cui proviene, una sorta di \"Conquista Temporale\". Influenzo la timeline finch\u00e9 un Mondo Adiacente non diventa cos\u00ec adiacente al mio da essere accumunabile. E poi si passa al successivo. L'inverso della teoria del Multiverso.Idea davvero interessante e azzeccata, in effetti risolve il mio dubbio. Non se ne parla per\u00f2 nel Corto, almeno mi sembra. Comunque una bella trovata."
    ],
    [
        "153460",
        "Adriano",
        "Voti dei Giudici:Adriano:Purtroppo non sono riuscito ad appassionarmi di questo corto.Dal titolo immaginavo qualcosa di storico, ma non \u00e8 questo il punto: le prime partite hanno evidenziato una struttura piena di avanti/indietro, riletture multiple degli stessi paragrafi, ricerca esasperata di parole che spesso servivano solo ad escludere paragrafi...Ma cerco di andare per ordine:REGOLAMENTO: il corto parte benissimo con due aspetti molto interessanti, cio\u00e8 il Faro e le linee temporali. Il primo, in particolare, mi ha fatto brillare gli occhi per la sua originalit\u00e0 e, unito alle linee temporali, ha fatto presagire un corto ricco di spunti e contorto al punto giusto.Una piccola scheda e un Prologo arricchiscono il tutto, anche se alcune indicazioni fornite sono in effetti abbastanza surreali (vieni catapultato a qualche km dalla prigione, e ok, ma in che modo il suggerimento \u201cnon farti scoprire\u201d dovrebbe esserci utile, visto che dobbiamo infiltrarci in una prigione?).Prime due pagine da 9.TRAMA: La trama, purtroppo, non \u00e8 riuscita ad appassionarmi. L\u2019idea di impersonare un mercenario che obbedisce ciecamente ad un ordine ha impedito che potessi immedesimarmi nel protagonista. Praticamente \u00e8 crollato tutto il castello su cui si regge il corto, almeno il \u201cmio\u201d.STRUTTURA: Non mi \u00e8 piaciuta. Inizialmente sembrava ci fosse un loop, poi ho realizzato che deve esserci qualche problema di rimandi, nel senso che il numero della cella in cui si trova il nostro obiettivo si capisce nei paragrafi 6 e 12, ai quali non c\u2019\u00e8 accesso dai paragrafi percorribili. Anche la parola Rapporto si pu\u00f2 prendere solo da quei due paragrafi, quindi anche il 14 \u00e8 bloccato. Se non sbaglio, quindi, resta l\u2019enigma del 15, ma affidare il proseguimento di un corto ad un enigma obbligatorio non mi sembra la scelta pi\u00f9 felice... Inoltre, tantissimi paragrafi sono un avanti/indietro continuo, e se ci mettiamo che col faro torniamo indietro di default le riletture sono davvero tantissime, troppe...Vale poi il discorso fatto per altri corti sulla struttura a mappa senza i relativi codici, con percorsi che si ripetono ma le descrizioni sarebbero dovute essere differenti.PARTE LUDICA: le continue ripetizioni di cui sopra hanno portato ad una mappa completa del corto, ma questa operazione a ritroso ha rovinato l\u2019esperienza di gioco, che si \u00e8 ridimensionata non poco.Certo, resta la bellezza di fondo del dove piazzare il faro, e questa \u00e8 stata la sfida pi\u00f9 intrigante di questo corto.NARRAZIONE: La scrittura \u00e8 buona, non ci sono errori e tutti \u00e8 adeguato al ritmo del racconto e all\u2019ambientazione, quindi bravo autore.Visti i presupposti, questo corto poteva essere davvero eccellente, invece la sua struttura ed un Prologo che non mi ha convinto hanno fatto crollare un po\u2019 il castello di carte.Aloona:Sar\u00f2 onesta: non avrei saputo che giudizio assegnare, senza confrontarmi con altri per capire se ad incastrarmi in loop infiniti fossi solo io, per mancanza di adeguate facolt\u00e0 mentali, o ci fosse davvero un errore da qualche parte; sollevata di sapere che, in effetti, uno ci fosse (niente di personale, mi ha ridato autostima). Non posso certo bocciare il corto intero, ma nemmeno riesco a giudicarne troppo l\u2019effettiva efficacia, dato che anche un solo errore in un sistema \u201ca orologio\u201d rischia di farti frullare il libro per la frustrazione dopo il 3\u00b0/4\u00b0 loop senza uscita. La costruzione \u00e8 interessante, sentir tirare in ballo Tesla mi emoziona sempre e il viaggio nel tempo sar\u00e0 sempre il mio punto debole. L\u2019idea del Faro \u00e8 originale, anche se non devo aver colto a pieno la strategia migliore nel posizionamento o abbiamo il primo modello di \u201cTrue-Faro\u201d, cio\u00e8 ne esiste una precisa da seguire? L\u2019errore di cui sopra ha vanificato i miei ragionamenti? Nota dolente: veder accorpare un sistema cos\u00ec strategico a enigmi sempliciotti, quali contare le lettere per trovare i paragrafi, mi fa storcere la bocca:\u201cdall\u2019Alpi alle Piramidi\u201d, diceva qualcuno. Scrittura senza lode n\u00e9 infamia: avrei evitato i dialoghi \u201cspiegone\u201d, funzionali agli enigmi, ma fin troppo artificiosi (sicuro, poi, che l\u2019infermiera non si chiami Corinna?). Si poteva fare di meglio. Nel complesso, merita comunque un buon giudizio per l\u2019impegno indiscutibile e la buona trovata del Faro. L\u2019idea di mondi alternativi in cui i peggiori criminali della storia siano stati fatti fuori prima di fare danno \u00e8 stata gi\u00e0 sfruttata molte volte dalla letteratura e dal cinema, ma fa sempre piacere crederci.FinalFabbiX:Questo corto mi \u00e8 piaciuto, anche se, a mio parere, non \u00e8 fra i migliori del concorso.Se non fossi organizzatore, penso che avrei passato molto tempo a chiedermi perch\u00e9 alcuni aspetti e spunti del corto non vengono approfonditi (anche se, ovviamente, ci ho dato pi\u00f9 rilevanza sapendo la storia del corto prima della lettura).La risposta \u00e8 che, probabilmente questi elementi sono stati approfonditi, ma nella versione estesa del corto che ha partecipato al torneo Teseo.La societ\u00e0 per cui lavoriamo non viene mai caratterizzata in alcun modo, non ci viene mai spiegato come siamo giunti a lavorare per essa, n\u00e9 tantomeno perch\u00e9 sia necessario uccidere Hitler in un\u2019altra dimensione temporale. Il resto della trama \u00e8, purtroppo, un pretesto per permetterci di risolvere gli enigmi ambientali. L\u2019atmosfera, per\u00f2, \u00e8 descritta con grande efficacia e l\u2019ambientazione, nel complesso, risulta facile da immaginare e molto suggestiva.Anche nella parte game qualcosa scricchiola: a mio parere, la meccanica del faro non \u00e8 adeguatamente sfruttata. Non esiste alcun vantaggio nel piazzarlo in un paragrafo diverso dall\u20191, se non arrivare pi\u00f9 in fretta ai paragrafi di destinazione.Non mi era chiaro come andasse usata l\u2019energia prima dei chiarimenti dell\u2019autore.Un plauso agli enigmi che, invece, sono ben distribuiti all\u2019interno del corto e riescono a dare molta soddisfazione al lettore, pur nella loro semplicit\u00e0. Non si tratta di indovinelli o ragionamenti matematici, ma principalmente di semplici associazioni fra gli indizi che si possono trovare nella prigione.Le soluzioni, purtroppo, sono scarne. Probabilmente questo problema \u00e8 dovuto all\u2019inesperienza dell\u2019autore; personalmente, non ne terr\u00f2 conto nel voto."
    ],
    [
        "153546",
        "Periodonikes",
        "Due (mondi di) parole sul corto: Davvero un ottimo corto. Ben scritto, ottima giocabilit\u00e0 e RI-giocabilit\u00e0, una bella idea innovativa, qualche enigma che non guasta mai. Al netto di tutto per\u00f2, non mi ha fatto provare quel brividino da innovazione che lo fa candidare per la vittoria, a mio gusto.La prima cosa bella: Il modo in cui \u00e8 amalgamata la meccanica di loop con gli enigmi \u00e8 da lode. Anche se...Il pelo nell'uovo: \u2026 poteva essere sfruttata meglio. Di fatto basta fissarla una volta (al paragrafo 1) e tornare indietro ad ogni nuova informazione.Mi ricorder\u00f2 questo corto per\u2026 il tranello delle camere. Diabolico."
    ]
]