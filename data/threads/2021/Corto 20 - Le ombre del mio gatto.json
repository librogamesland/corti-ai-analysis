[
    [
        "152275",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:20 - Le ombre del mio gatto)Ultima modifica di:AdrianoApr-01-21 08:56:25"
    ],
    [
        "152313",
        "GGigassi",
        "Ci sto leggiocando adesso: sembrava una favoletta ma ha dei risvolti horror niente male."
    ],
    [
        "152328",
        "GGigassi",
        "Finito, veramente molto bello. Soggetto originale, buona meccanica che favorisce la reiterativit\u00e0 e stile di scrittura asciutto ma gradevole, perfetto per una storia di questo tipo.L\u2019autore per\u00f2 ha commesso un errore:Spoilerse nel mondo delle ombre non ci sono colori come mai la nonnina si lamenta che il marito vede i \"puntini sul verde\"?"
    ],
    [
        "152500",
        "Flay4Fight",
        "Oggi il caso ha scelto questo Corto.Nome molto particolare.. non vedo l'ora di affrontarlo"
    ],
    [
        "152504",
        "FinalFabbiX",
        "GGigassi ha scritto:L\u2019autore per\u00f2 ha commesso un errore:Spoilerse nel mondo delle ombre non ci sono colori come mai la nonnina si lamenta che il marito vede i \"puntini sul verde\"?No, GGigassi, non \u00e8 cos\u00ec.Il testo ha perfettamente senso: quando vai nel mondo delle ombre, diventi letteralmente una delle ombre sulla parete del mondo normale.Il mondo delle ombre in s\u00e8 \u00e8 in due dimensioni e in bianco e nero, ma i suoi abitanti possono guardare ci\u00f2 che accade all'interno della stanza (le ombre si trovano sulle pareti!), come confermato esplicitamente dal testo:L'introduzione ha scritto:Le Ombre che in esso vivono guardano con invidia al mondo della Luce.Il testo fa appositamente un commento per farti capire che non sta parlando dell'ombra del televisore, ma del\u00a0 televisore vero e proprio."
    ],
    [
        "152506",
        "GGigassi",
        "Buono a sapersi, altro mezzo in punto in meno risparmiato"
    ],
    [
        "152519",
        "Flay4Fight",
        "Questo Corto \u00e8 fantastico, ci mette negli ipotetici panni di una bambina (figlia? nipotina?)che deve salvare il suo micio dal mondo delle ombre, un universo bidimensionale e privo di colori. Abbiamo una specie di lanterna fatta con 9 globi luminosi, che saranno fondamentali per trasferire la nostra protagonista da un mondo all'altro (una sorta di contatore, analogamente al Corto Demoniache presenze, solo che in questo caso potremo farlo un numero di volte maggiore in rapporto con gli enigmi da risolvere).Cosa mi \u00e8 particolarmente piaciuto?- l'atmosfera generale del Corto, soprattutto quei paragrafi che riguardano le ombre. Anche se in certi punti poteva essere fatto qualcosa di pi\u00f9, ma c'\u00e8 la solita incognita dello spazio che forse in certi casi ha limitato parti di testo pi\u00f9 approfondite.- Il fatto che possiamo muoverci liberamente nelle due realt\u00e0, visitando paragrafi gi\u00e0 visti con il sistema classico ma sempre vincente delle parole-chiave- Gli enigmi, alcuni dei quali interessanti e stimolanti (personalmente penso che il migliore sia quello di dover trovareSpoileril modo di sloggiare il nonno da davanti la tv per concedere alla nonna (e ombra) di vedere la sua \"opera soap\" preferita.Simpatica anche l'illustrazione a inizio Corto che dimostra l'impegno dell'autore anche nei piccoli dettagli.In una prossima run vorrei provare a finirlo con pi\u00f9 globi possibili, ho visto che c'\u00e8 la possibilit\u00e0 di averne anche 6 alla fine, e la cosa mi sembrava un po' ardua. Il numero massimo di globi che alla fine sono riuscito a salvare \u00e8 4."
    ],
    [
        "152780",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):20 Le ombre del mio gatto: Un racconto dal taglio infantile, ma la cui struttura non \u00e8 affatto cos\u00ec semplice come potrebbe sembrare in prima battuta. Arrivare in fondo conquistando l\u2019epilogo migliore non sar\u00e0 per niente facile. La storia si pone come un ibrido quindi: tematica perfetta per avvicinare un giovanissimo alla narrativa interattiva, ma difficolt\u00e0 da adulto. Che sia stato pensato per far leggiocare insieme genitori e figli?PRO1)\u00a0 \u00a0 La struttura ludica \u00e8 ottima. Poche regole ma abilmente sfruttate. I globi che servono per passare dal mondo della luce a quello del buio sono una bella idea, oltretutto il quantitativo fornito (con la possibilit\u00e0 di recuperarne uno in un determinato passaggio) \u00e8 sufficiente per portare a termine l\u2019avventura purch\u00e9 ci si impegni nel farlo (leggi, se li sprechiamo perdiamo ogni possibilit\u00e0 di conquistare l\u2019epilogo migliore e rischiamo anche di rimanere incastrati nel mondo delle ombre). Le parole chiave sono impiegate adeguatamente. L\u2019approccio regolistico lo promuovo con convinzione: \u00e8 perfettamente equilibrato e adatto anche a un pubblico molto giovane, se aiutato da un adulto.2)\u00a0 \u00a0 Un racconto per bambini \u00e8 merce rara nel concorso: sono veramente felice che Le ombre del mio gatto colmi questa lacuna. E riesce a farlo con garbo e risultando divertente. La storia \u00e8 ben congegnata, in grado di far trapelare quella meraviglia della quotidianit\u00e0 che \u00e8 caratteristica dei giovanissimi. Il mondo che li circonda nasconde mille avventure e sorprese: gli adulti man mano ne perdono ricordo, ma evidentemente non l\u2019autore (o forse autrice? Mi sembra di cogliere una mano femminile dietro l\u2019opera). Tutto questo viene trasmesso con grande capacit\u00e0 e il lavoro ne guadagna.3)\u00a0 \u00a0 \u00c8 quasi incredibile come, nella semplicit\u00e0 e brevit\u00e0 del corto, l\u2019autore/trice sia riuscito a racchiudere tutto. C\u2019\u00e8 un simpatico disegno all\u2019inizio, un buon regolamento, una storia divertente, parole chiave impiegate con raziocinio, un piccolo indovinello da risolvere, con tanto di penalit\u00e0, una sfida finale con bonus e malus da appuntare, una moltitudine di epiloghi (non manca persino quello pi\u00f9 crudo e negativo!). Veramente bravissimo/a, non era facile mantenere il taglio stabilito per l\u2019opera, conservandola equilibrata, inserendo tanti elementi: tutta questa variet\u00e0 la rende molto divertente e superiore alla media.CONTRO1)\u00a0 \u00a0 Gli epiloghi, sebbene molteplici e vari, sono troppo secchi. In due righe veniamo liquidati e la storia finisce. In linea di massima \u00e8 anche accettabile visto il poco spazio a disposizione, ma avrei gradito che, almeno quello principale, fosse un pochino pi\u00f9 approfondito e \u201cpirotecnico\u201d. In fin dei conti non \u00e8 semplicissimo da raggiungere, ci sta che il lettore si aspetti di essere gratificato se riesce a farlo (soprattutto se piccolino!).2)\u00a0 \u00a0 Il gatto Berry \u00e8 un comprimario e poco pi\u00f9. Visto che il suo rapimento \u00e8 il fulcro della vicenda, ci sarebbe stata una sua maggiore partecipazione. Magari una collaborazione finale con la padroncina per sconfiggere le ombre oscure che minacciano la serenit\u00e0 della casa. Si tratta di un\u2019opinione personale chiaramente, ma credo che un\u2019interazione simile avrebbe aggiunto interesse e profondit\u00e0 a tutta la vicenda.3)\u00a0 \u00a0 Questo forse non \u00e8 neppure un vero e proprio difetto, pi\u00f9 una curiosit\u00e0. Mi sono chiesto chi fossero i destinatari ultimi di questo racconto. Se l\u2019idea di fondo \u00e8 che adulti e bambini giochino insieme allora \u00e8 perfetto. Se invece mirasse a una sola delle due categorie allora la sua natura ibrida potrebbe penalizzarlo: la storia \u00e8 forse troppo \u201cinfantile\u201d perch\u00e9 un adulto la trovi interessante, e il regolamento troppo complesso perch\u00e9 un bambino (under 9) possa riuscire a padroneggiarlo da solo.GLOBALE: Come una ventata di aria fresca quest\u2019opera porta il refolo del rinnovamento sul concorso. Non per la struttura, che anzi \u00e8 piuttosto classica, ma per le tematiche affrontate e il target di riferimento. Oltre a questo, c\u2019\u00e8 da considerare che il lavoro in s\u00e9 e per s\u00e9 \u00e8 stato fatto davvero molto bene. A me \u00e8 piaciuto, lo promuovo con convinzione: voto alto e secondo me pu\u00f2 lottare per la vittoria finale (o quantomeno per centrare un posto sul podio)."
    ],
    [
        "152890",
        "sancio",
        "RECENSIONEQuesto corto si fa apprezzare molto per il taglio semplice e scorrevole della prosa che sembra proprio uscire dalla mente della giovane protagonista: una bambina che deve ritrovare il suo amato gatto. L'autore se la cava bene anche con il comparto ludico, inserendo enigmi, oggetti da trovare e sezioni di una lampada da annerire ad ogni passaggio tra i due mondi che simuleranno anche lo scorrere del tempo. Il tema \u00e8 molto ben reso nella storia, i due mondi appaiono molto vivi e interlacciati. La difficolt\u00e0 \u00e8 ben tarata pi\u00f9 per un giovane lettore, anche se dar\u00e0 un bello svago anche ad un adulto. Piccoli difetti: mancanza dell'apostrofo prima dei numeri rimandi che cominciano con vocale come 8 e 11, e almeno un bivio poco utile che dall' 1 porta all' 8 anche se al primo paragrafo si fa l'altra scelta.In definitiva un lavoro molto valido, apprezzabile e divertente."
    ],
    [
        "153009",
        "Zakimos",
        "Uno dei corti che mi ha sorpreso di pi\u00f9: complice il disegno iniziale, mi aspettavo una gradevole storia per bambini, invece ho trovato il primo corto \"stile Escape Book\" del concorso ad avere implementate correttamente dei sistemi anti-loop, con un uso delle parole-chiave perfetto e una struttura che, pur assomigliando moltissimo a Demoniache Presenza e Labirinto Finale, riesce ad apparire pi\u00f9 curata dei diretti avversarsi, con un punteggio e relativi finali multipli in grado di rendere rigiocabile un genere di corti che per loro natura difficilmente sopravvivono alla prima partita.Al corto manca qualcosa a livello di \"storia\" per puntare dritto alla vittoria, ma se sommiamo tutte le sue caratteristiche (precisione della parte gioco, meccaniche della stessa, stile narrativo e pure una piccola illustrazione) Le ombre del mio gatto \u00e8 forse l'opera pi\u00f9 \"completa\" tra quelle in gara, e merita sicuramente di finire tra i primi classificati. Complimenti all'autore."
    ],
    [
        "153036",
        "F.A.S.",
        "Recensione: In questo corto vestiamo i panni di una bambina che entra nel mondo delle ombre per salvare il suo gattino, come si pu\u00f2 resistere ad un obiettivo tanto nobile? Il linguaggio utilizzato dall\u2019autore \u00e8 adeguato al personaggio e a giocatori giovani, cos\u00ec come il simpatico disegno iniziale. Di conseguenza anche il regolamento \u00e8 molto semplice, con un solo valore di cui tenere traccia assieme a delle parole chiave che evitano i loop, e l\u2019assenza di aleatoriet\u00e0. Per\u00f2 arrivare al finale migliore non \u00e8 proprio semplice e questo presuppone forse che il racconto sia destinato a un genitore oltre che ad un bambino. Nell\u2019insieme l\u2019ho trovato molto gradevole, ben equilibrato tra lettura e gioco, con diversi finali e bivi che influenzano l\u2019evolversi della storia."
    ],
    [
        "153180",
        "giax",
        "Un bel racconto che ondeggia tra tematiche da bambino e un'ambientazione dark. La contrapposizione a volte lascia un po' perplessi, con la sensazione che sia qualcosa che non possa soddisfare in pieno n\u00e8 un adulto n\u00e8 un bambino, ma tralasciando le questioni di target il risultato complessivo \u00e8 molto positivo.L'autore fa capire di non essere alle prime armi (o quantomeno di aver studiato), con un buon uso delle parole chiave, anche se a volte hanno l'effetto di spoilerare cosa serve per superare un certo ostacolo (la cosa si sarebbe potuta evitare se l'ottenimento delle parole chiave fosse stato relegato a paragrafi specifici DOPO aver scelto quale oggetto prendere, ma questo ovviamente avrebbe causato l'aumento del numero di paragrafi e lo sforamento della lunghezza massima).In sintesi, una bella trama, una bella ambientazione e una bella trovata (quella dei globi) rendono il corto molto godibile."
    ],
    [
        "153185",
        "GGigassi",
        "Questo Corto secondo me \u00e8 uno dei migliori del concorso di quest\u2019anno: l\u2019ambientazione e molti dei personaggi che incontriamo sono originali e ben scritti, inoltre a livello di gioco abbiamo una piacevole struttura che ci lascia molta libert\u00e0 (o almeno ce lo fa immaginare, che poi \u00e8 la stessa cosa). Anche le regole, molto semplici ma efficacissime per questo contesto, mi sono piaciute. Da non sottovalutare il fatto che pur partendo come storia apparentemente innocua per bambini pu\u00f2 anche avere delle diramazioni piuttosto inquietanti, e ovviamente \u00e8 lodevole la gamma dei tre finali possibili.Rileggendolo per dargli il voto ho notato per\u00f2 qualche errorino, ad esempio quando incontriamo Berry gli facciamo notare stupiti che pu\u00f2 parlare e lui risponde\u2026 \u201cS\u00ec, sono io\u201d. Inoltre ho trovato qualche altro erroruccio come \u201csi\u201d al posto di \u201cs\u00ec\u201d fino ad arrivare al paragrafo 18 a un \u201cpo\u2019\u201d scritto con l\u2019accento e non con l\u2019apostrofo, cosa che grida vendetta contro il cielo. Per questo ho dovuto toglierlo dalla rosa dei migliori, ritenendo corretto premiare invece chi ha posto la giusta cura alla forma.E adessoVIA! (VotaInviato adAdriano)"
    ],
    [
        "153195",
        "Anima di Lupo",
        "Questo racconto \u00e8 molto bello, non c'\u00e8 che dire. Ho finito la prima partita perdendo e la seconda con la vittoria al paragrafo 3 perch\u00e9 avevo soltanto 6 globi, me ne mancava solo uno per arrivare a 7 e dunque raggiungere il miglior finale, segno che da qualche parte ho fatto un passaggio di troppo tra i due mondi. Non l'ho rigiocato ma non serve, avendo gi\u00e0 esplorato tutti i paragrafi. Paradossalmente, mi ha fatto apprezzare ancora di pi\u00f9 l'opera aver \"perso\".La prosa \u00e8 perfetta, accattivante e intrigante, mi ha interessato sapere dove si andava a finire e ho apprezzato l'interazione, seppur in poche parole, con i vari personaggi. La giocabilit\u00e0 \u00e8 altrettanto perfetta e ben bilanciata, cos\u00ec come la difficolt\u00e0 generale. Quindi in questo Corto si \u00e8 raggiunto l'equilibrio tra tutti i fattori e potrebbe per me prendere 10 ed essere il vincitore ma... questo racconto \u00e8 palesemente per bambini! Le tematiche e il tono della scrittura sono infantili. Decisamente un'et\u00e0 molto bassa, che non va bene nemmeno per gli adolescenti (sempre che ci siano ancora adolescenti che leggono!). L'unica parte della tematica che forse fa storcere un po' il naso a consegnarla ai bambini riguarda tutto il discorso delle ombre che per\u00f2 ha una connotazione Dark molto lieve, quindi forse ci pu\u00f2 anche stare. Tutto ci\u00f2 cozza anche un po' con la giocabilit\u00e0 da adulti.Mi ha ricordato i racconti delle coccinelle scritti e pubblicati da Adriano, che per\u00f2 ho trovato pi\u00f9 semplici. Comunque, al di l\u00e0 della giocabilit\u00e0 e della difficolt\u00e0 (che hanno pure un risvolto soggettivo), mi domando se le tematiche infantili non debbano gareggiare da sole, in una categoria a parte. Perch\u00e9 ovviamente la mia sensibilit\u00e0 nel valutare un'opera con tematiche da adulto e un'opera con tematiche da bambino \u00e8 diversa.Non so quindi se sia giusto far vincere un'opera per bambini in un Concorso per adulti ma, in attesa che si faccia luce sulla questione (semmai si far\u00e0 luce sulla questione...), credo che assegner\u00f2 il massimo dei voti. Voto inviato ad Adriano."
    ],
    [
        "153230",
        "Pirata delle Alpi",
        "RECENSIONEI gatti... cosa sarebbe la vita senza di loro?Questo corto \u00e8 scritto bene e i suoi meccanismi sono oleati come un orologio svizzero. Anche se il concetto \u00e8 semplice, il gioco presenta qualche sfida al lettore e finirlo non \u00e8 semplice come si pensa.Amico autore (credo di averti smascherato), quello che mi \u00e8 piaciuto di pi\u00f9 di questa tua opera \u00e8 il suo lato finto infantile: va bene, si tratta di una bambina che vuole ritrovare il gatto di casa e il campo d'azione \u00e8 molto ridotto, i PNG sono principalmente i familiari, ma c'\u00e8 un piccolo tocco horror che non guasta. Nella versione \"negativa\" della casa, ritroviamo i familari sotto un altro aspetto e qualche strambo alleato e un micidiale nemico. Salvare il gatto non \u00e8 facile e la forza di questo corto (oltre alle sue interessanti dinamiche di gioco) \u00e8 questo salto nel buio: i finali fanno rabbrividire e la bella e pacifica casa diventa un po' d'Inferno sulla Terra...Quindi, una bella doppia storia, un aspetto ludico interessante e un corto che spiazza il lettore... bravo!Voto inviato a Adriano"
    ],
    [
        "153385",
        "EGO",
        "Primo Corto 2021 che ho letto. Lo stile non mi ha colpito positivamente, soprattutto nelle prime righe del regolamento, mantenendosi sempre piuttosto semplice e con un uso della punteggiatura che personalmente trovo irritante (troppe, troppe virgole). L\u2019ingenuit\u00e0 e la semplicit\u00e0 generale del racconto sono per\u00f2 facilmente inquadrabili nel contesto di un racconto-gioco visibilmente dedicato a una bambina (e a un gatto!) che presumo esistere davvero nel nostro \u201cmondo della luce\u201d.Lo svolgimento \u00e8 comunque carino, semplicissimo ma sicuramente molto adatto al probabile target di riferimento. Non c\u2019\u00e8 da scervellarsi troppo per risolvere il gioco, ma una \u201cmorte\u201d l\u2019ho sub\u00ecta comunque.Con un po\u2019 pi\u00f9 di spazio a disposizione e un po\u2019 pi\u00f9 di esperienza con la penna da parte dell\u2019autore, sarebbe pi\u00f9 coinvolgente, anche per un bambino. In ogni caso penso che raggiunga in pieno lo scopo prefissato, non essendo un racconto che cerca di fare il passo pi\u00f9 lungo della gamba, e per questo nel complesso lo apprezzo pi\u00f9 di altri tentativi meno riusciti di quest\u2019anno."
    ],
    [
        "153428",
        "Filippo",
        "Questo \u00e8 tra i Corti che mi sono piaciuti particolarmente, probabilmente merito del gatto, un gatto in una storia la migliora anche solo facendo presenzaUn Corto per i pi\u00f9 giovani (ma che mi sono goduto anche se sono \"meno giovane\") e adeguato nella scrittura (nei contenuti e anche nella lunghezza dei paragrafi non troppo elevata per tenere alta l'attenzione dei pi\u00f9 piccoli) e nella difficolt\u00e0, sono presenti delle regole (poche) ma abbastanza chiare anche per i pi\u00f9 piccoli.Erano sorti dei dubbi nella lettura ma che sono stati gi\u00e0 chiariti con gli altri commenti."
    ],
    [
        "153455",
        "Adriano",
        "Voti dei Giudici:Adriano:Altro corto che si presenta bene sia dal titolo che dalla prima pagina, dando l\u2019impressione di essere un\u2019opera adatta davvero a tutte le et\u00e0 (quindi ottima anche per i pi\u00f9 piccoli!).Devo subito fare un piccolo appunto che forse sar\u00e0 superfluo per molti, ma a me la presentazione di un librogame (o di un corto) \u00e8 molto importante: in questo caso, complice forse la fretta, l\u2019autore non ha impostato il \u201cgiustificato\u201d a tutti i paragrafi, cos\u00ec che in molti di essi le righe non vanno a capo per tutti i paragrafi in modo uniforme. Ripeto, non che sia un errore mortale, \u00e8 sicuramente un peccato veniale: a parit\u00e0 di contenuti, sono sempre convinto che l\u2019attenzione a questi particolari possa alzare o abbassare il voto di quei mezzi punti utilissimi al giudizio finale.Il corto ha lo stesso format visto in altri corti di questa edizione, cio\u00e8 il passaggio tra due realt\u00e0 con questa specie di struttura a \u201ctempo\u201d (in questo caso, la \u201cdiscriminante\u201d \u00e8 lo scurimento di tutti i globi).REGOLAMENTO: Spiccano sicuramente le parole-chiave, i corsivi a la tabella con i globi da colorare durante l\u2019avanzamento della partita.Non nego che mi sarebbe piaciuto avere le prime due pagine un po\u2019 pi\u00f9 \u201cpiene\u201d, per\u00f2 l\u2019atmosfera leggera che si respira nel corto \u00e8 in linea con quanto presente in questa sezione.TRAMA: Praticamente dobbiamo ritrovare il nostro amico a 4 zampe. Trama semplice ma efficace, divertente, allegra, adatta a tutte le situazioni (quindi il corto \u00e8 perfetto anche per chi non ha voglia di scervellarsi troppo).STRUTTURA: La struttura non \u00e8 niente di complesso, per\u00f2 ripeto funziona alla grande nella sua semplicit\u00e0.PARTE LUDICA: Praticamente il fulcro del gioco \u00e8 cambiare mondo nei momenti giusti, cos\u00ec da sbloccare parole d\u2019ordine e sezioni di gioco, il tutto consumando il minor numero di globi possibile.Anche in questo caso, il corto \u00e8 stato strutturato per avere una buona rigiocabilit\u00e0.Anche qui, pollice in su per i 4 finali, anche se in realt\u00e0 i due finali \u201cnegativi\u201d sono un po\u2019 in conflitto con l\u2019atmosfera generale del corto.NARRAZIONE: non \u00e8 niente di particolarmente complesso, ma \u00e8 perfetto per il tipo di racconto: termini semplici, frasi non troppo complesse o contorte, descrizioni lineari e allegre. Mi piace.Insomma, un\u2019opera fresca e allegra, che \u00e8 in grado di far passare dei minuti piacevoli di gioco e di lettura.Bravo all\u2019autore.Aloona:Quando un racconto per bambini \u00e8 ben realizzato, lo si vede dal fatto che piace anche agli adulti. Motto personale. Non so se io conti come tale, almeno emotivamente, ma a me \u00e8 piaciuto moltissimo: semplice nel linguaggio, ma efficace nella resa visiva, mescola con sapienza momenti di leggerezza e incubi famelici, senza scadere in censure scontate, che rendano la protagonista immune al pericolo solo perch\u00e9 \u201cpiccola\u201d. Finalmente, qualcuno che ha il coraggio di osare dopo i fratelli Grimm. N\u00e9, per quanto ci\u00f2 mi ferisca (autore maledetto!) ne \u00e8 immune il gattino solo perch\u00e9 \u00e8 un \u201cgattino\u201d. Non so se qualcosa di simile alla lanterna di globi si sia gi\u00e0 vista in qualche altro librogame che non conosca, ma, se cos\u00ec non fosse, \u00e8 di certo una delle trovate pi\u00f9 originali per viaggiare tra i mondi che abbia visto finora in concorso; soprattutto il fatto di estendere l\u2019utilizzo dei globi in modo interattivo nel gioco, rendendoli complici di alcune azioni determinanti. Certo, non ci sono molte varianti nel percorso giusto da fare, ma la risoluzione pu\u00f2 richiedere almeno un buon paio di letture o tre, se si \u00e8 sfortunati.\u00a0 Anche il sistema delle parole da collezionare, ma anche da accoppiare perch\u00e9 assumano il proprio potere, \u00e8 molto sfizioso. Nel complesso, godibilissimo, con quel tocco di tenerezzo e di sano dark perfettamente nelle mie corde.FinalFabbiX:\u201cLe ombre del mio gatto\u201d mi \u00e8 piaciuto molto, ma allo stesso tempo mi ha un po\u2019 deluso : il racconto in s\u00e9 \u00e8 molto buono, e infatti dar\u00f2 comunque un voto alto, ma non ci ho trovato quella scintilla che mi aspettavo.Mi spiego meglio: si inizia a pagina 1 con un titolo particolare e un\u2019immagine che rasenta lo scarabocchio. Un inizio cos\u00ec di solito preannuncia un capolavoro o un disastro totale (o entrambi), invece il corto, tutto sommato, \u00e8 molto classico.L\u2019originalit\u00e0 c\u2019\u00e8, ma \u00e8 presente solo nell\u2019atmosfera del mondo di gioco.L\u2019ambientazione \u00e8 quasi inedita (dico quasi, perch\u00e9 dopo 13 anni di concorso, inevitabilmente qualche idea simile si trova, come ad esempio ne \u201cIl Guardiano\u201d), suggestiva e affascinante, si sposa molto bene anche con la storia raccontata. Protagonista, antagonista e personaggi sono tutti memorabili e ben caratterizzati e c\u2019\u00e8 anche un uso saggio di personaggi stereotipi e personaggi-archetipo, che risultano sempre contestualizzati e mai sgradevoli. Anche enigmi e struttura, pur non raggiungendo vette di difficolt\u00e0 o trovate particolarmente geniali, sono ben pensati e risolverli \u00e8 soddisfacente. Bella anche la declinazione del tema.Il problema principale che ho riscontrato nel racconto \u00e8 che questa trama particolare e interessante non \u00e8 affiancata a un sistema di gioco altrettanto particolare e interessante. Al contrario, le regole sono molto invadenti e, a mio parere, in alcuni passaggi starci dietro diventa persino fastidioso. Su 32 paragrafi, tutti molto brevi, pi\u00f9 della met\u00e0 richiedono di armeggiare con la scheda di gioco. Ci sono 10 parole chiave e pu\u00f2 accadere che lo stesso paragrafo chieda tre azioni fra verifica e scrittura. Avere troppe parole d\u2019ordine \u00e8 un problema comune a tutti i librogame a mappa, per cui non posso penalizzare eccessivamente il corto per questo, ma \u00e8 anche vero che qui non si \u00e8 fatto alcuno sforzo per risolvere la situazione.Ad esempio, la struttura poteva essere modificata in modo da avere un sistema pi\u00f9 semplice del tipo \u201csegna con una X tutti i luoghi che hai completato\u201d, o si sarebbe potuta bilanciare la situazione togliendo qualche enigma e aggiungendo parti narrative.\u00c8 un peccato che non lo si sia fatto, perch\u00e9, ripeto, il corto a mio parere \u00e8 fra quelli con pi\u00f9 potenziale dell\u2019edizione e riesce comunque a creare un\u2019atmosfera unica e suggestiva."
    ],
    [
        "153551",
        "Periodonikes",
        "Due (mondi di) parole sul corto: Il disegno in prima pagina mi fa capire che il pubblico a cui questo corto \u00e8 indirizzato sono i pi\u00f9 piccoli, per questo rimango piacevolmente colpito dalla struttura del regolamento, semplice ma non per questo banale. Non so perch\u00e9, ma dal titolo mi aspettavo di interpretare un gatto, non di doverlo salvare! Poco male. Durante la lettura, ahim\u00e8, non rimango molto colpito dallo stile di scrittura. Ammetto di non leggere quasi mai libri per bambini, quindi lungi da me giudicare lo stile di scrittura che, vista la piccola protagonista, probabilmente \u00e8 molto azzeccato. Il corto poi \u00e8 pieno di buone trovate ma, sempre in linea con il target, la difficolt\u00e0 del corto \u00e8 impostata verso il basso: l\u2019ho finito alla prima run senza difficolt\u00e0. Vista la mia scarsa esperienza e competenza sul target, sono contento di aver deciso, per questo concorso, di non dare voti. Sono certo che non avrei saputo dare un voto \u201cgiusto\u201d a questo corto.La prima cosa bella: Un plauso ai finali. Nonostante abbia terminato il corto nel migliore dei modi, ho riletto con piacere i finali pi\u00f9 negativi, che giustamente danno un tocco pi\u00f9 oscuro al racconto.Un pelo nell\u2019uovo: Il bivio iniziale non mi \u00e8 piaciuto. Non aggiunge nulla n\u00e9 alla storia, n\u00e9 a livello di meccaniche.Ricorder\u00f2 questo corto per\u2026 il mondo delle ombre, semplice e affascinante."
    ]
]