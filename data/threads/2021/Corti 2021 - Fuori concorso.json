[
    [
        "153467",
        "FinalFabbiX",
        "Eccoci arrivati all'ultima fase del concorso!Come avevamo gi\u00e0 rivelato, i corti esclusi dal concorso per tema o altri motivi sono 6. A questi, ne aggiungeremo 6 durante la classifica finale in modo che ogni autore acceda con una sola opera.Di seguito la lista dei racconti e le motivazioni per cui sono stati esclusi. Siamo a disposizione per eventuali dubbi e richieste di chiarimenti.Lasciami Andare:A nostro giudizio il corto non presenta il tema \"I Due Mondi\" come inteso nel bando. Il racconto presenta infatti un presunto dialogo tra uomo e donna, non considerabili come \u201cluoghi\u201d, pur se con l\u2019espediente del \u201ctramite\u201d a separarli. Inoltre, non \u00e8 chiaro se tale dialogo sia reale o presente solo nelle fantasie del/della protagonista, rendendo definitiva la non attinenza.La decisione \u00e8 stata presa all\u2019unanimit\u00e0.Filastrocca Game:A nostro giudizio il corto non rispetta il tema 2021. Anche se viene detto che il protagonista appartiene a un altro mondo, la storia non fa in alcun modo uso di questa nozione. Il protagonista si dimentica presto della propria origine e agisce, pensa e si muove come un abitante del mondo in cui si trova. Se al principio non ci fosse stato detto che l'eroe proviene dal nostro mondo, non avremmo avuto nessun altro elemento durante la storia per distinguerlo da un comune stalliere o un cavaliere imbranato dell'altro. Di tutti i corti presenti in concorso, Filastrocca-game \u00e8 l'unico in cui basta rimuovere le righe iniziali e finali per eliminare ogni traccia dei mondi, pertanto non possiamo ammetterlo in concorso al pari degli altri.La decisione \u00e8 stata presa all'unanimit\u00e0.Vinland Saga 2:abbiamo ammesso il corto come fuori-concorso a causa della formattazione delle pagine, presentate A4 invece che in A5, come da regolamento specificato nel bando. A fronte della possibilit\u00e0 di correggere la formattazione prima della data di consegna prevista, l\u2019autore ha inoltre dichiarato di volerla mantenere tale, auto-escludendosi.La decisione \u00e8 stata presa all'unanimit\u00e0.Dopo Cena:A nostro giudizio il corto non presenta il tema \"I Due Mondi\" come inteso nel bando. Il racconto, infatti, presenta il concetto di \"Due mondi\" solo in senso metaforico. Per quanto la riflessione a fine corto sia originale e interessante, maschi e femmine non possono essere considerati come \"luoghi\" (sicuramente non in senso letterale, come previsto dal bando): non sono di certo due posti che \u00e8 possibile visitare o separati fisicamente in qualche modo.La decisione \u00e8 stata presa all'unanimit\u00e0.Operazione Valkyrya:\u00c8 la prima volta nella storia del concorso in cui viene proposto un racconto che ha gi\u00e0 partecipato a un altro concorso. Il bando prevede che in casi come questo il corto non debba essere n\u00e9 ammesso n\u00e9 presentato al pubblico.Tuttavia, dopo aver contattato i nostri colleghi del Trofeo Teseo e stabilito che1) non c'\u00e8 alcun tipo di controversia legale2) il testo \u00e8 stato sufficientemente rimaneggiato rispetto all'originaleabbiamo deciso di fare un'eccezione e ammetterlo. Si tratta, appunto, di un caso eccezionale in cui noi giudici siamo intervenuti per contravvenire a una regola presente nel bando, pertanto il corto non pu\u00f2 essere presentato \"in concorso\" al pari degli altri corti.\"La decisione di presentare il corto al pubblico \u00e8 stata presa a maggioranza.La decisione di presentare il corto come \"Fuori concorso\" \u00e8 stata presa all'unanimit\u00e0.InOut:A nostro giudizio il corto non presenta il tema \"I Due Mondi\" come inteso nel bando. Il bando specifica chiaramente che i Due Mondi non possano essere frutto dell'immaginazione del protagonista. Nel corto In/Out non c'\u00e8 alcun appiglio per credere che non sia cos\u00ec: i due luoghi (interno ed esterno della casa) non sono in alcun modo diversi al di fuori della psiche di Mamoru. Se al posto del protagonista la casa fosse abitata da un personaggio che non soffre di depressione, non ci sarebbe alcun motivo per ritenerla un mondo a s\u00e9. Pertanto, non possiamo considerare il corto a tema. Il corto, inoltre, \u00e8 l'unico in cui la pandemia Covid-19 ha un peso nella trama, visto che l'isolamento sociale \u00e8 causa della depressione del protagonista. Avevamo chiesto di evitare riferimenti espliciti, pena l'esclusione dal concorso. Tuttavia, in questo caso e considerando che non ci sono intenti polemici, abbiamo deciso di ignorare completamente questo fattore.La decisione \u00e8 stata presa all'unanimit\u00e0.A meno di ulteriori problemi tecnici del forum, ci rivediamo fra un'ora con la rivelazione degli autori e del vincitore totoautori!Ultima modifica di:AdrianoMag-03-21 09:47:15"
    ],
    [
        "153471",
        "GGigassi",
        "Secondo meFilastrocca-GameeLasciami Andareavrebbero potuto essere in concorso, ma leggendo le motivazioni dell'esclusione in effetti avete ragione voi. Curioso cheFuori Concorsoin realt\u00e0 non lo sia"
    ]
]