[
    [
        "152273",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:18 - La deviazione)Ultima modifica di:AdrianoMar-26-21 14:18:18"
    ],
    [
        "152306",
        "GGigassi",
        "Al di l\u00e0 di qualche errorino come la virgola tra soggetto e verbo, Il Corto ne presenta altri di coerenza interna: Aapo diventa ben presto Aalo e al 18 Calel diventa prima Calol e poi Carol, tanto da indurmi a sospettare che fosse una cosa voluta e che ci fosse una qualche sovrapposizione di universi o una cosa cos\u00ec. In realt\u00e0 credo che si sia semplicemente trattato di supervisione forzatamente deficitaria per consegnare il Corto in tempo.Le seghe mentali dell\u2019autore all\u2019inizio parevano introdurre chiss\u00e0 quale sperimentalismo quando invece il Corto \u00e8 \u201csolo\u201d un buon Corto con due ambientazioni dettagliate e originali e una situazione intrigante a unirle. Ma sar\u00e0 in concorso? Si comincia a giocare gi\u00e0 dal prologo a pagina 2, quindi le 8 pagine consentite sarebbero sforate."
    ],
    [
        "152310",
        "FinalFabbiX",
        "GGigassi ha scritto:giocare gi\u00e0 dal prologo a pagina 2Come abbiamo gi\u00e0 detto, l'unico corto che a nostro giudizio sfora il limite ed \u00e8 automaticamente fuori concorso per questo motivo \u00e8 il corto 29 - Vinland Saga 2.In accordo col bando, \u00e8 possibile modificare leggermente la formattazione da quella prevista, purch\u00e9 non sia un palese abuso: tre linee giocabili nel prologo non ci sembrano un abuso, cos\u00ec come non ci sembra un abuso aggiungere qualche regoletta all'interno dei paragrafi (come fanno molti altri corti)."
    ],
    [
        "152311",
        "GGigassi",
        "e io che cercavo di capire se lo spazio nell'ultima pagina fosse sufficiente a contenere due righe di testo... in quel caso le 8 pagine canoniche ci sarebbero state giuste!"
    ],
    [
        "152775",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):18 La deviazione: Un racconto che introduce un concetto interessante, quello che non ci siano scelte assolutamente giuste o sbagliate nella vita. Tale concetto cerca di traslarlo solo in ambito librogame, eliminando ogni idea di regolamento e puntando sulla narrazione.PRO1)\u00a0 \u00a0 Lo stile narrativo \u00e8 veramente buono. L\u2019autore padroneggia ottimamente l\u2019italiano, e non mancano periodi complessi e parole forbite nella narrazione. Senza mai essere pesante, riesce a trasmetterci con vivida chiarezza le immagini che descrive con la sua prosa, tanto quando disserta del periodo contemporaneo, quanto quando si avventura nel dipingere una scena di vita quotidiana del Messico precolombiano. Indubbiamente \u00e8 assai piacevole leggerlo.2)\u00a0 \u00a0 Il pretesto che fa da sfondo al racconto, l\u2019indeterminatezza delle scelte e l\u2019impossibilit\u00e0 di stabilire con certezza quanto di giusto o errato ci sia nel compierle, \u00e8 un concetto affascinante. Nella storia c\u2019\u00e8 molto di non detto e tutti i personaggi, a loro modo, abbracciano evoluzioni filosofiche. Un racconto interattivo deve divertire, ma se riesce a fare pensare la cosa costituisce un valore aggiunto, e La deviazione ha questo pregio.3)\u00a0 \u00a0 L\u2019idea di impiegare le lettere per controllare l\u2019evoluzione della storia non \u00e8 certo innovativa, ma in questo caso l\u2019autore l\u2019ha impiegata con una certa sagacia per rendere la vicenda pi\u00f9 varia e \u201campia\u201d, bypassando in qualche modo gli stretti limiti imposti dal regolamento del concorso. In questo modo un lavoro di soli 19 paragrafi si rivela piuttosto longevo, perch\u00e9 molti di essi si percorrono pi\u00f9 volte, ma l\u2019intreccio ha diverse evoluzioni che spingono a pi\u00f9 di una rilettura prima di completarla e potersi ritenere soddisfatti.CONTRO1)\u00a0 \u00a0 In un concorso di cortissimi, chi punta esclusivamente sulla narrazione \u00e8 facile che finisca per pagare dazio. Perch\u00e9 non esiste lo spazio sufficiente per farsi veramente apprezzare sotto questo punto di vista. I paragrafi de La Deviazione sono ben scritti e piuttosto verbosi, e proprio per questo finiscono per occupare anzitempo tutto lo spazio a disposizione impedendo al lavoro di raggiungere un vero climax. Finisce tutto sul pi\u00f9 bello, quasi improvvisamente, quando ci sarebbe ancora molto da raccontare.2)\u00a0 \u00a0 Un solo epilogo, peraltro molto frettoloso: la cosa mi ha un po\u2019 disturbato. Secco e lapidario, potrebbe anche andare bene, se ci fosse almeno un altro finale pi\u00f9 esplicativo ad affiancarlo. Anche per dare senso alle lettere disseminati nel testo e che tengono conto delle scelte compiute: se alla fine tutto converge in un\u2019unica soluzione finale, l\u2019escamotage perde un po\u2019 di senso e viene da chiedersi perch\u00e9 rigiocare pi\u00f9 volte l\u2019opera ed esplorarne ogni diramazione.3)\u00a0 \u00a0 Il racconto \u00e8 molto oscuro. Si fatica a seguire l\u2019interconnessione della vicenda e, seppure alla fine se ne coglie la sovrapposizione, non \u00e8 chiaro perch\u00e9 quelle persone (pi\u00f9 il puma) vedono le loro storie accavallarsi e per quale motivo tutto questo accada. Probabilmente tale sensazione straniante \u00e8 voluta e cercata dall\u2019autore: a tratti per\u00f2 gioca a discapito della coerenza narrativa e quando questo accade la narrazione ne risente.GLOBALE: L\u2019idea di fondo \u00e8 coraggiosa, lo stile narrativo di buon livello, alcune trovate veramente di ottima fattura. Al netto di questo per\u00f2 il corto non mi ha entusiasmato, e ho maggiormente accusato l\u2019oscurit\u00e0 diffusa rispetto a quanto mi abbia esaltato il messaggio (filosofico e che fa riflettere) che l\u2019opera porta con s\u00e9. Devo per\u00f2 prendere atto che il lavoro \u00e8 coraggioso e fuori dall\u2019ordinario: per questo e per gli altri motivi che ho riportato pocanzi credo sia giusto premiarlo con un voto positivo. Non me la sento per\u00f2 di inserirlo tra i migliori, a mio gusto, di questa edizione."
    ],
    [
        "152837",
        "Flay4Fight",
        "Corto interessante, con un'ottima prosa e paragrafi descrittivi approfonditi che contribuiscono l'immedesimazione. Due storie, provenienti da due diversi tempi, che alla fine si intrecciano convogliando in un unico - brevissimo - finale (al quale si arriva comunque in modi diversi a seconda delle scelte effettuate durante il gioco). Finale, ahim\u00e8, non approfondito come il resto del racconto-game, ma piuttosto sbrigativo e forse condizionato dalla necessit\u00e0 di stare entro le 10 pagine del regolamento del concorso.La narrazione supera di certo la parte ludica in quanto le regole si limitano a una raccolta di lettere (che in qualche maniera sostituiscono le canoniche parole chiave) da verificare di volta in volta per proseguire nella lettura. Ho apprezzato la descrizione dei luoghi (soprattutto Firenze) e lo stile di scrittura, anche se il Corto finisce davvero bruscamente ed \u00e8 un peccato."
    ],
    [
        "152861",
        "sancio",
        "RECENSIONEQuest'opera si fa apprezzare per la prosa molto buona, al netto di qualche refuso, che ben descrive luoghi, personaggi e stati d'animo. Il comparto ludico \u00e8 infatti limitato ai canonici bivi e lettere da annotare che terranno traccia di alcune scelte e determineranno le conseguenze. La storia che intreccia e cerca di collegare due episodi lontani nel tempo molti secoli sarebbe anche intrigante senonch\u00e9 l'autore cala improvvisamente e inaspettatamente il sipario sull'unico finale che lascia peraltro pi\u00f9 di un senso di incompiutezza. Questo unito (e forse provocato) da una eccessiva lunghezza dei paragrafi, mette una notevole palla al piede sulla longevit\u00e0 che, in assenza di meccaniche di gioco che ne allunghino la durata, rende l'esperienza di questi diciannove paragrafi un po troppo breve."
    ],
    [
        "153010",
        "Zakimos",
        "Non sono d'accordo con l'incipit di questo corto: il filo conduttore che guida il racconto non \u00e8 \"discutibile\", \u00e8 un'assoluta verit\u00e0! Nella vita non esistono scelte radicalmente giuste o sbagliate, tutto ci\u00f2 che facciamo ha delle conseguenze, e cos\u00ec pu\u00f2 avvenire in ambito librogame, specie se si vuole creare un romanzo interattivo.Penso a opere come La Nuvola e l'Albero, in cui a ogni lettura la storia prosegue in modo diverso a seconda delle nostre scelte; non esistono opzioni giuste o sbagliate, semplicemente \"deviazioni\" che conducono gli eventi in direzioni diverse. Ecco: il problema di La Deviazione \u00e8 tutto qui, e sta nel fatto che l'impatto delle scelte all'interno del corto \u00e8 davvero molto limitato. Non accadono \"cose differenti\" quanto versioni leggermente modificate degli stessi eventi. Gi\u00e0 alla seconda lettura si prende coscienza di questo fatto e l'appeal del corto si riduce.L'uso delle lettere come \"interruttori\" per\u00f2 richiama alla mia mente le opere di Andrea Angiolino, cosa che mi trasmette un'altra ragione per essere comunque soddisfatto. Consiglio all'autore di insistere sulla sua idea, ma di curare di pi\u00f9 l'incidenza delle scelte e la variet\u00e0 dei percorsi."
    ],
    [
        "153033",
        "F.A.S.",
        "Recensione: in questo corto si intrecciano due storie ambientate in epoche storiche differenti, il regolamento \u00e8 inesistente e non c\u2019\u00e8 alcuna aleatoriet\u00e0, ci sono solo scelte da compiere e delle lettere, codici, da annotare. L\u2019assenza di regolamento e di aleatoriet\u00e0 \u00e8 funzionale allo scopo del racconto, quello di affermare che non esistono scelte giuste o sbagliate in assoluto. Lo stile narrativo \u00e8 coinvolgente in entrambe le storie per\u00f2 il tutto si conclude in soli diciannove paragrafi lasciando l\u2019amaro in bocca e la curiosit\u00e0 di leggere il seguito, di comprendere le cause dell\u2019intreccio, di sapere come finiscono le storie dei personaggi dopo che si sono incrociate. Una volta esplorati tutti i bivi il corto non presenta motivi per essere letto, quindi la rigiocabilit\u00e0 \u00e8 buona grazie ai codici, ma limitata dall\u2019assenza di ogni aleatoriet\u00e0."
    ],
    [
        "153188",
        "Anima di Lupo",
        "Questo racconto non mi ha entusiasmato pi\u00f9 di tanto, purtroppo, soprattutto perch\u00e9 l'interattivit\u00e0 con il lettore \u00e8 scarsa quando invece avrebbe dovuto essere pi\u00f9 marcata per controbilanciare i paragrafi molto narrativi.Raccontare una bella storia \u00e8 importante, anzi per me \u00e8 quasi la base di ogni buon racconto, ma l'immedesimazione con il lettore va curata altrimenti si rischia di \"salire in cattedra\" e raccontare una storia che si ha in mente senza far divertire il lettore.In precedenza ho criticato alcuni racconti perch\u00e9 erano troppo tecnici, questo invece \u00e8 troppo poco tecnico. Trovare il giusto equilibrio non \u00e8 mai facile, va detto.Oltretutto, mi perdoni l'autore, ma ho trovato tutti i concetti esposti molto fumosi e poco chiari. Cio\u00e8, non ho ben capito dove voleva andare a parare. Prodo scrive che questa sensazione straniante forse \u00e8 voluta dall'autore, in tal caso mi perdoni ma non l'ho apprezzata.Voto inviato ad Adriano."
    ],
    [
        "153208",
        "GGigassi",
        "Di sicuro questo Corto \u00e8 originale e ben scritto. Non tutto viene svelato fino in fondo (anzi, praticamente niente) ma per me non \u00e8 un problema, anzi lo rende pi\u00f9 affascinante. Il problema \u00e8 che la dichiarazione d\u2019intenti dell\u2019autore, con tanto di nota da leggere dopo il Corto, lascia trasparire l\u2019impellenza di creare qualcosa che veicolasse il suo pensiero filosofico, cosa di cui non sento la necessit\u00e0. Partire direttamente senza fare proclami o enunciare manifesti programmatici sarebbe stato meglio, il leggiocatore non si sarebbe fatto alcuna aspettativa n\u00e9 avrebbe avuto lo spoiler sull\u2019impossibilit\u00e0 di \u201cfallire\u201d. Inoltre per un Corto che si basa cos\u00ec tanto sulla scrittura \u00e8 purtroppo infiorettato di errori di vario genere, sia grammaticali (le virgole tra soggetto e verbo, al 19 \u201csentii\u201d invece di \u201csent\u00ec\u201d) che di coerenza interna (Aapo che diventa Aalo, sua madre poi cambia nome in continuazione) che semplici disattenzioni come al paragrafo 1: \u201cchiss\u00e0 se in all\u2019inizio\u201d.Il meccanismo delle lettere \u00e8 semplice e funzionale, difatti qualcosa di simile si vede gi\u00e0 nei librogame, ma per gustarsi appieno il concetto di scelte fatte in un mondo che si riverberano in un altro ci vuole ovviamente pi\u00f9 spazio di quello di un Corto.VIA! (VotoInviato adAdriano)"
    ],
    [
        "153228",
        "Pirata delle Alpi",
        "RECENSIONEQuesta edizione dei Corti \u00e8 piena di opere-UFO e \"La deviazione\" \u00e8 un esempio palese: un sistema di gioco molto semplice, basato su delle lettere che si ottengono nella lettura che sbloccano dei paragrafi.Questo Corto non mi \u00e8 piaciuto: non prendertela, amico autore, \u00e8 che a me piacciono le storie che hanno un inizio e una fine precisa e, se possibile, nello stesso arco spazio-temporale. La lettura \u00e8 stata difficile e capire il senso della storia \u00e8 stato come trovare un ago in un pagliaro. Non mi piacciono le storie iniziate millenni fa che trovano la loro fine in un'altra epoca e con un popolo che non c'entra niente e se si mettono le reincarnazioni in mezzo (come nel film francese \"La belle histoire\", di Claude Lelouch), alzo la bandiera bianca.Occhio all'ortografia del nome dei personaggi: il bambino cambia nome varie volte durante il tuo Corto. Questo tipo di errore mi \u00e8 capitato ne \"Il destino di Dardleb\" (#sceglierenomiimprobabilinon\u00e8unabuonaidea)Quindi, mi dispiace, ma questa tua opera non mi \u00e8 piaciuta.Voto inviato a Adriano."
    ],
    [
        "153386",
        "EGO",
        "Un Corto che\u2026 boh. L\u2019autore mette subito le mani avanti con considerazioni che non sono necessarie, e intanto nella prima frase c\u2019\u00e8 gi\u00e0 un errore. Il primo di molti, visto che nemmeno i nomi dei personaggi riescono a mantenersi stabili nel pur brevissimo corso del racconto, che si pu\u00f2 leggere pi\u00f9 volte senza grandi scossoni: in pratica le scelte con esiti un pochino diversi a livello puramente testuale sono due, e le tante lettere reperibili nel corso della narrazione, con mia sorpresa, si sono rivelate completamente ininfluenti sull\u2019esito finale.Onestamente non capisco bene come il racconto veicoli in qualsivoglia modo il \u201cfilo conduttore\u201d di cui si parla nella prima pagina, se non nella misura in cui, effettivamente, le scelte compiute nel Corto non sono in assoluto giuste o sbagliate: infatti portano tutte alla medesima conclusione, se cos\u00ec la possiamo chiamare (difficile dire se una vicenda \u00e8 effettivamente iniziata, men che meno se si sia conclusa!).Forse per ragioni di tempo, \u00e8 sicuramente mancata la dovuta cura nella realizzazione del Corto, e il miglior testimone di ci\u00f2 sono i numerosi errori, di battitura o di distrazione che siano."
    ],
    [
        "153417",
        "Filippo",
        "Un Corto narrativamente scritto bene e scorrevole (anche se sono presenti alcuni refusi anche nei nomi dei personaggi, a meno che non fosse voluta e mi sia perso qualcosa..), la parte regolistica \u00e8 minima ed relegata all'acquisizione e utilizzo di lettere per direzionare la storia. Racconta due storie (due epoche) che convergono nel finale un po' troppo corto.Purtroppo non mi ha entusiasmato, probabilmente paga la lunghezza definitiva nel regolamento del concorso."
    ],
    [
        "153453",
        "Adriano",
        "Voti dei Giudici:Adriano:Corto stranissimo, questo, che ad un primo approccio mi ha ricordato il film Cloud Atlas.REGOLAMENTO: Mi ha subito colpito il concetto espresso all\u2019inizio della prima pagina (non esistono scelte giuste o sbagliate), facendomi pensare a un corto con i controfiocchi! \u00c8 un concetto che io stesso ho espresso in passato, e che condivido in pieno. L\u2019autore ci preannuncia che alcune scelte potranno essere controintuitive, se non deleterie. Massima curiosit\u00e0 per quest\u2019incipit!Il regolamento tecnico \u00e8 praticamente inesistente, ma questo non \u00e8 un male a prescindere.Ho trovato invece abbastanza pesante il Prologo, in cui notiamo i primi esempi di come nomi cos\u00ec particolari possano dare origine a errori (gli errori ortografici dei nomi saranno ancora pi\u00f9 evidenti nei paragrafi successivi).Interessante, invece, notare come l\u2019autore abbia integrato un corto scritto per altri scopi con sezioni che, di fatto, lo hanno reso adatto al tema del concorso: se di \u201csalto mortale\u201d si \u00e8 trattato, per me \u00e8 stato un salto mortale multiplo particolarmente riuscito!TRAMA: dalla penisola dello Yucatan nel 615 A.C., veniamo catapultati a Firenze nel 2014! Il salto \u00e8 si interessante, e mi ha incuriosito davvero tanto, poi per\u00f2 gli eventi narrati nella seconda linea temporale si sono rivelati molto meno interessanti rispetto a quanto avveniva nel 615 A.C.: due persone che parlano di fronte ad un artista di strada e, in 3 paragrafi, si avvicinano a lui chiacchierando. Ok, capisco che questa scena va in qualche modo ad integrarsi con Colel ed Aapo (si scrivono cos\u00ec?), per\u00f2 3 paragrafi per descrivermi una scena statica e dei dialoghi, fanno praticamente due pagine intere (su 8!!!) di poco o niente... Dopo altri due salti temporali, alla fine capiamo che i protagonisti del presente non sono pi\u00f9 a Firenze: perch\u00e9 le realt\u00e0 si sono \u201cfuse\u201d, o in base a quale principio \u00e8 avvenuto il salto dei due? Ecco, ci sarebbe stato alla perfezione un Epilogo in cui veniva spiegato qualcosa, in cui si capiva cosa avrebbero fatto i due, come avrebbero reagito Aapo (e/o la madre) alla vista di due sconosciuti vestiti cos\u00ec diversamente da loro\u2026 O anche un epilogo da un punto di vista esterno, o di una voce narrante, o di un classico narratore onniscente... Insomma, qualcosa ci doveva stare: il corto non pu\u00f2 finire cos\u00ec! \u00c8 per questo che prima accennavo alla questione \u201cSpazio\u201d: lo spazio c\u2019era per fare di tutto e di pi\u00f9, vederlo utilizzato per dei dialoghi \u00e8 davvero un\u2019occasione persa secondo me!STRUTTURA: il racconto potenzialmente poteva essere una vera bomba: i salti temporali davano tantissime opportunit\u00e0 sia \u201cin game\u201d che al termine della storia, e le lettere hanno permesso all\u2019autore di gestire al meglio i vari intrecci. Peccato davvero che lo spazio sia stato gestito cos\u00ec!PARTE LUDICA: a parte prendere nota delle lettere non c\u2019\u00e8 molto altro, ma la struttura del racconto e le due realt\u00e0 cos\u00ec diverse tra loro a confronto danno al lettore la voglia di conoscere tutti i meandri di questa storia, e ci\u00f2 si traduce in una buona rigiocabilit\u00e0, almeno fino a che non si sono letti tutti i paragrafi.NARRAZIONE: un po\u2019 strana la narrazione interza persona rispetto agli standard a cui siamo abituati... Probabilmente qualcuno potr\u00e0 storcere il naso, ma a me non \u00e8 dispiaciuta affatto.Lo stile di scrittura, poi, l\u2019ho trovato adeguato alle varie situazioni descritte. Insomma: bravo autore.Per chiudere il corto aveva grandissime potenzialit\u00e0!Mi spiace molto in questi casi, perch\u00e9 ho provato sulla mia stessa pelle di scrittore cosa vuol dire recuperare una riga! Anzi, in alcuni casi diventa importante recuperare persino un singolo spazio per fare entrare una parola, possibile caro autore che non hai pensato a comprimere il tuo corto per dargli una chiusura degna di questo bel racconto?Aloona:Curioso racconto, che ha pi\u00f9 il sapore dell\u2019esercizio di stile, ma che in questo senso risulta perfettamente riuscito. Non potevo non apprezzare l\u2019ambientazione in due dei luoghi che preferisco al mondo, ma devo ammettere che ad affascinarmi \u00e8 stato il connubio tra distanza geografica e storica, tanto ampia da riuscire a comunicare straniamento nell\u2019arco di un evento narrativamente cos\u00ec breve. La scrittura \u00e8 ottima e ci\u00f2 \u00e8 quasi sempre un elemento fondamentale nel mio giudizio, le coppie di personaggi tratteggiate con tinte molto credibili. Il paradosso volutamente insoluto pu\u00f2 lasciare amareggiati, come tremendamente intrigati. Nel mio caso, la seconda, anche se la curiosit\u00e0 \u00e8 tanta. Il cliffhanger fa ben sperare in una versione estesa, dove il motivo del salto temporale e molti altri misteri vengano svelati. Non mi sento di esagerare col voto per la quasi totale assenza di una storia, ma riesce ad essere quel che voleva in maniera perfetta.FinalFabbiX:Ho adorato questo corto. La perfetta scrittura cinematografica e le ambientazioni realistiche e particolareggiate basterebbero a rendere \u201cLa deviazione\u201d un capolavoro, ma l\u2019autore non si accontenta e inserisce altri due colpi di genio.Il primo \u00e8 la giustificazione metanarrativa dei due mondi. Un geniale vaffanculo al lettore, ma fatto col cuore. Diciamo stop ai corti con meccaniche bislacche che fanno il possibile per farli rientrare a tema! Stop al inflazionato mondo dei demoni/dell\u2019oscurit\u00e0!Qui i due mondi ci sono \u201cperch\u00e9 s\u00ec\u201d. E in questo corto va benissimo, soprattutto considerando il secondo colpo di genio nel corto: l\u2019assoluta ininfluenza delle scelte sul finale.Un librogame, di solito, viene considerato un buon librogame se le scelte compiute dal lettore portano a cambiamenti nella trama. Chiunque legge un librogame, si aspetta questo patto e, pertanto, rimane deluso se non ottiene conseguenze in risposta alle proprie azioni.Qui il paradigma viene capovolto: fin dall\u2019inizio il lettore sa che non ha potere di cambiare realmente il corso degli eventi e che quindi le sue azioni non possono avere conseguenze negative permanenti. \u00c8 una consapevolezza liberatoria.Mi ha ricordato molto un certo filone del teatro dell\u2019assurdo, che ho sempre apprezzato molto.L\u2019unico vero difetto del corto, a mio parere, \u00e8 la gestione dello spazio: proprio per questa peculiarit\u00e0 di rendere le scelte egualmente valide, mi sarei aspettato un maggior approfondimento del finale, con scene pi\u00f9 diversificate e che fossero maggiormente riconoscibili le une dalle altre. Poco male, il risultato complessivo non ne risente e riesce comunque a stupire nella sua semplicit\u00e0."
    ],
    [
        "153555",
        "Periodonikes",
        "Due (mondi di) parole sul corto: Il \u201cregolamento\u201d di questo corto mi ha lasciato con la bocca aperta. Apprezzo da sempre le opere che regalano diverse prospettive in base alle scelte, trascendendo il concetto di giusto/sbagliato, percorso migliore/peggiore. Questo, abbinato a un regolamento snello, mi faceva pregustare un\u2019opera che poteva finire in cima alla mia personale classifica. Purtroppo, l\u2019opera finisce per essere niente pi\u00f9 che due storie, ben scritte, che si intrecciano alla fine con un colpo di scena.La prima cosa bella: Mi \u00e8 piaciuta la prosa, soprattutto nella parte relativa all\u2019antico Messico. L\u2019ho trovata evocativa e introspettiva il giusto per farmi riflettere sulle scelte della madre.Un pelo nell\u2019uovo: Dopo la seconda lettura, constatando che la storia era cambiata in maniera impercettibile nonostante le scelte (e lettere) completamente diverse, leggo la nota. Rimango affascinato dal concetto proposto, mi porta alla mente Bandersnatch e ricomincio il corto con rinnovato entusiasmo. Mi accorgo pure che i nomi della mamma e del figlio messicani cambiano, tra i paragrafi e anche all\u2019interno degli stessi e mi scatta la scintilla. Purtroppo si tratta di apofenia, perch\u00e9 il corto \u00e8 tutto l\u00ec, o forse non l\u2019ho capito io.Mi ricorder\u00f2 questo corto per\u2026 il climax decrescente."
    ]
]