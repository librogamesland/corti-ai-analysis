[
    [
        "152279",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:24 - Ocram)Ultima modifica di:AdrianoApr-11-21 11:10:30"
    ],
    [
        "152372",
        "GGigassi",
        "Molto carino questo Corto, a una prima lettura gli ho trovato solo tre difettucci: 1) \u00e8 troppo facile e quindi brevissimo (o sono io che ho avuto culo o l\u2019autore ragiona come me), 2) le destinazioni alternative raggiungibili tramite gli oggetti avrebbero potuto essere citate in maniera pi\u00f9 intuitiva (ad esempio tra parentesi), 3) anche nell\u2019altro mondo prima/dopo un vocativo ci va una virgola!Nulla che tolga troppo al suo valore complessivo, comunque."
    ],
    [
        "152638",
        "Flay4Fight",
        "Corto carino e stimolante che prevede pi\u00f9 di un unico finale, ed \u00e8 incentrato sulla classica e sempre efficace figura dello specchio che funge da portale tra due mondi - in questo caso: mondo parallelo dove chi riflette la propria immagine genera suo malgrado una copia \"cattiva\", o comunque deviata, di s\u00e9. Rimanda in qualche modo al racconto di Alice, o ancor pi\u00f9 (secondo i miei personalissimi gusti) ad Attraverso lo Specchio, Dylan Dog n'10Il Corto \u00e8 scritto bene e si basa soprattutto sulla raccolta di oggetti (parole-chiave) per superare alcuni passaggi. Il paragrafo 2 fa da collante per le varie aree che bisogna visitare per tentare di uscirne nel migliore dei modi. Inoltre bisogna considerare il passaggio del tempo - che da 6 non deve arrivare a 0, pena un finale.. ambiguo ma di certo non felice.Tornando al famoso paragrafo 2.. c'\u00e8 da dire che l'ho trovato un po' incasinato: colpa di tutti quei \"se hai X, vai a Y\" messi in un unico posto, quando io avrei ad esempio fatto s\u00ec che il testo chiedesse all'inizio di ogni paragrafo il check di uno o pi\u00f9 oggetti, rimandando poi a un ulteriore ramo.Altro piccolo difetto: all'inizio, nel regolamento, gli oggetti sono chiamati cose-parole e poi parole-oggetti. Sono piccolissimi dettagli, ma forse era bene uniformare.In ogni caso un buon Corto, piacevole e non eccessivamente complesso."
    ],
    [
        "152786",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):24 Ocram: Bel racconto, molto particolare e innovativo sia nella struttura che nella narrazione. Il tema del doppio mondo \u00e8 trattato con intelligenza, ispirandosi a un\u2019opera classica come Attraverso lo specchio e declinandola tramite un approccio differente. Anche narrativamente il lavoro \u00e8 valido, mentre forse manca qualcosa nell\u2019equilibrio strutturale complessivo.PRO1)\u00a0 \u00a0 Mi ha colpito molto la capacit\u00e0 dell\u2019autore di caratterizzare il protagonista del racconto, un bambino piccolo, sebbene non piccolissimo. Non solo il personaggio \u00e8 credibile, ma il nostro riesce nella tutt\u2019altro che facile impresa di farlo parlare, muovere e comportare come un bambino della sua et\u00e0. Et\u00e0 che peraltro intuiamo perch\u00e9 non \u00e8 mai chiaramente quantificata. In passato ho letto spesso opere in cui bambini, adolescenti o in generale protagonisti differenti, rispetto all\u2019autore, per genere, et\u00e0 o provenienza risultavano ben poco realistici. In Ocram accade l\u2019esatto contrario e questo \u00e8 uno dei suoi punti di forza.2)\u00a0 \u00a0 La struttura regolamentare del racconto \u00e8 molto intelligente. L\u2019idea del tempo che scorre \u00e8 buona, anche quella dell\u2019inventario limitato a un singolo oggetto, da portare in mano, \u00e8 realistica e funzionale all\u2019economia dell\u2019opera. Tale base \u00e8 arricchita da un paio di trovate altrettanto valide: gli indizi disseminati per la casa, che ci aiutano a compire le azioni nel giusto ordine, e i dialoghi scritti al contrario, molto coreografici, aumentano l\u2019immedesimazione e aiutano a ricordarci che siamo finiti nel mondo oltre lo specchio.3)\u00a0 \u00a0 Il finale multiplo \u00e8 stato gestito molto bene. Sia quello positivo che quello negativo sono convincenti. Il pathos e le emozioni che suscitano sono adeguati, e non lasciano quella sensazione di epilogo frettoloso o non in linea con il resto dell\u2019opera. Esiste anche una conclusione \u201cdi mezzo\u201d in cui torniamo a casa e ci perdiamo la mamma, che invoglia a rigiocare il corto cercando di svelare la soluzione migliore.CONTRO1)\u00a0 \u00a0 Mi ha infastidito alquanto una mancanza, in sede di bivi, al paragrafo 2. Tra le opzioni, se torniamo in soffitta, ne esiste una in cui abbiamo mamma. Non \u00e8 per\u00f2 specificato chiaramente che possiamo avere sia specchio che mamma (eventualit\u00e0 che \u00e8 possibile far verificare e che conduce all\u2019epilogo migliore). In effetti non \u00e8 possibile arrivare in soffitta senza specchio se si ha la mamma con s\u00e9, ma questo il lettore non lo sa. Tale mancanza di chiarezza mi ha in pratica rovinato una partita. Non ho scelto l\u2019opzione mamma perch\u00e9 avevo anche lo specchio e credevo che le cose non collimassero, ho finito per perdere altro tempo, azzerarlo e non conquistare subito l\u2019epilogo migliore.2)\u00a0 \u00a0 Ho notato un problema di equilibrio. Per conquistare il finale vincente basta andare in bagno, poi dalla mamma, poi in soffitta. Tutto il resto \u00e8 fuffa. In alcuni casi le stanze nascondono dei malus, come se torniamo dal falso pap\u00e0 del mondo oltre lo specchio con la mamma, ma in altri hanno la sola funzione di fare perdere tempo. Secondo me le stanze \u201cspecchietto per le allodole\u201d sono troppe, cos\u00ec come gli oggetti inutili. Avrebbe funzionato di pi\u00f9, per esempio, se la lattina o l\u2019orso ci fossero serviti per convincere la mamma ad abbandonare la cucina, in modo da creare un percorso pi\u00f9 complesso ma sicuramente pi\u00f9 in linea rispetto alla struttura complessiva del racconto.3)\u00a0 \u00a0 L\u2019opera \u00e8 valida sia narrativamente che strutturalmente, ma forse, rispetto ad altri racconti in gara, paga qualcosa in termini di giocabilit\u00e0. Credo che cimentandosi in tre sessioni esatte si riesca tranquillamente a esplorare tutti i possibili finali. E ognuna delle run sar\u00e0 molto breve perch\u00e9 il racconto \u00e8 breve: pi\u00f9 breve, in termini di tempo, della media degli altri corti in gara. Tutto finisce troppo velocemente, e rimane una certa sensazione di insoddisfazione, legata al fatto che si sarebbe voluto leggiocare di pi\u00f9 e pi\u00f9 a lungo.GLOBALE: Ottimo racconto sotto tutti i punti di vista che \u00e8 limitato, nel raggiungere l\u2019eccellenza, da alcuni problemi legati alla sua stessa struttura. \u00c8 un peccato perch\u00e9 in s\u00e9 e per s\u00e9 il lavoro non ha nulla che non va: sarebbe bastato pochissimo per impiegare pi\u00f9 saggiamente i paragrafi, nonch\u00e9 le diramazioni, e trasformarlo in un vero classico. Rimane comunque un valido titolo, e credo che possa competere per il podio."
    ],
    [
        "152990",
        "sancio",
        "RECENSIONEOpera dal tono fanciullesco con protagonista un bambino, ma che dopo poche righe si capisce non essere affatto per bambini. La storia, una sorta di Alice contemporanea \u00e8 amara, potr\u00e0 per\u00f2 culminare in un lieto fine come in un epilogo triste. Il regolamento prevede un parametro \"tempo\" e una limitata (e realistica) gestione oggetti. La lettura, al netto delle frasi di dialogo al contrario alla lunga faticose, \u00e8 piacevole. Il gioco per\u00f2 risulta un po troppo breve, anche se i tre finali ne prolungano leggermente la fruizione. Un paio di sviste: numero paragrafo 1 posizionato differentemente rispetto agli altri e un parametro con due nomi diversi nel regolamento. Ancora una volta l'autore paga il dazio - l'inesperienza? - di una insufficiente capacit\u00e0 di sintesi: 17 Paragrafi sono pochi. Peccato perch\u00e9 la prosa e la storia non erano affatto male."
    ],
    [
        "153003",
        "Zakimos",
        "Questo corto ha svariati problemi derivati quasi sicuramente dall'inesperienza del suo autore, o forse da un'eccessiva fretta; il pi\u00f9 macroscopico \u00e8 la struttura dell'hub al paragrafo 2, da cui si dipartono le varie strade di questo librogame a mappa, ma in cui tutti gli interruttori (le parole-chiave) sono in chiaro, \"spoilerando\" in automatico cosa attiva azioni diverse in ogni zona e rendendo il testo del paragrafo contorto e di difficile lettura. Segue come importanza il fatto che una buona met\u00e0 dei percorsi siano false piste, rendendo la strada per arrivare in fondo cortissima e anticlimatica.Nonostante questi difetti, per\u00f2, mi sento di promuovere Ocram per le straordinarie emozioni che ha saputo trasmettermi leggendo. Le frasi al contrario, che si dipanano pian piano e non sono subito riconoscibili, rendono i dialoghi un crescendo di emozioni perch\u00e9 a colpo d'occhio non puoi sapere cosa contengano: ecco cos\u00ec che certe scene acquistano ancora pi\u00f9 pathos man mano che si svolgono. Non solo: una volta completata la lettura, sono rimasto svariati minuti a riflettere sul significato delle mie azioni.SpoilerLa mamma che porto \"di l\u00e0\" \u00e8 quella vera rimasta intrappolata in precedenza? Sembrerebbe di s\u00ec dall'introduzione, ma non \u00e8 cos\u00ec certo. E perch\u00e9 Marco dovrebbe avere pi\u00f9 diritto alla felicit\u00e0 di Ocram?Se sommiamo al tutto l'evidente influenza di Coraline, una delle mie opere preferite in assoluto, Ocram diventa in automatico uno dei miei corti preferiti di sempre, nonch\u00e9 ci\u00f2 che speravo di leggere in questa edizione del concorso: una contrapposizione tra due mondi in cui il bene e il male sfumano in un unico grigio, ma di tonalit\u00e0 distinte. Spero che l'autore far\u00e0 tesoro di quanto imparato durante il concorso e si metta di nuovo alla prova, perch\u00e9 il mercato italiano ha davvero bisogno di una sensibilit\u00e0 come la sua."
    ],
    [
        "153076",
        "F.A.S.",
        "Il regolamento di questo corto prevede un solo valore, Tempo, che va a scalare a seconda delle nostre azioni, prevede la presenza di parole chiave e non presenta alcuna aleatoriet\u00e0. Il protagonista \u00e8 un bambino e lo stile dell\u2019autore riesce a rendere in maniera credibile il modo di pensare e di agire di un protagonista giovane, mentre l\u2019argomento trattato non \u00e8 poi cos\u00ec adatto ad un lettore giovane e tratta una tematica pi\u00f9 adulta. Il racconto \u00e8 coinvolgente e ben strutturato con la presenza di tre finali, simpatico lo stratagemma di far parlare al contrario il doppio dello specchio, purtroppo come altri racconti di questo concorso si conclude troppo velocemente lasciando la voglia di leggerne una versione estesa e arricchita di altri paragrafi."
    ],
    [
        "153201",
        "GGigassi",
        "DopoLe Ombre del Mio Gattoun altro Corto apparentemente \u201cad altezza bimbo\u201d, che per\u00f2 ha dei risvolti inquietanti. \u00c8 scritto veramente bene, e la narrazione in prima persona \u00e8 coinvolgente ed immersiva. Mi ha colpito molto l\u2019altro padre: un vero stronzo!Il meccanismo di gioco \u00e8 molto semplice e funzionale anche se sacrifica alle necessit\u00e0 ludiche la logica: perch\u00e9 non posso portarmi dietro contemporaneamente una lattina e un orsacchiotto, o uno specchietto?I difetti di questo Corto sono principalmente la brevit\u00e0 e la conseguente semplicit\u00e0: ci sono solo 15 paragrafi pi\u00f9 due \u201cdi servizio\u201d (l\u20191 e il 100), e di questi 2 sono dei finali. Inoltre ho trovato poco funzionale la scelta delle destinazioni indicate abbinandoci gli oggetti: \u00e8 poco elegante da leggere, pu\u00f2 generare confusione ed \u00e8 tutta uno spoiler (parlo ovviamente della lista al paragrafo 2). Se l\u2019autore avesse elaborato un meccanismo diverso per \u201cattivare\u201d certe scelte, penso a una tabella come quella di DESLAGRATE o attribuire agli oggetti dei numeri di paragrafo da aggiungere a quello di destinazione, ne avrebbe oltretutto guadagnato in spazio che avrebbe potuto reinvestire nella parte testuale. In ogni caso,VIA! (VotoInviato adAdriano)"
    ],
    [
        "153202",
        "giax",
        "Un altro corto scritto benissimo. La narrazione in prima persona dal punto di vista di un bambino \u00e8 una bella idea ma va eseguita bene, e l'autore ci riesce alla grande.La storia, anche questa basata su un'ottima idea, \u00e8 per\u00f2 molto breve, suddivisa in pochi paragrafi, di cui uno, quello centrale, praticamente illeggibile a causa della lunga lista di cose-parole (o parole-oggetti?).La risoluzione del corto \u00e8 tra l'altro abbastanza semplice e, soprattutto, troppo veloce. Peccato perch\u00e8 era un corto con un enorme potenziale."
    ],
    [
        "153263",
        "Anima di Lupo",
        "Questo Corto mi \u00e8 piaciuto moltissimo, scatenandomi reazioni e riflessioni, che \u00e8 il massimo che posso chiedere da un libro. Ha diversi difetti FORSE dovuti alla poca esperienza. Ma dico FORSE perch\u00e9 se il target sono i bambini (non \u00e8 evidente che \u00e8 un racconto per bambini?), la semplicit\u00e0 generale dell'opera, le parole chiave gi\u00e0 dichiarate al P.2 e il fatto che si possa portare solo 1 oggetto alla volta, non li considererei difetti ma ottime soluzioni per agevolare la vita al lettore giovanissimissimo.Detto ci\u00f2, il resto \u00e8 magico. Mi \u00e8 piaciuto tutto: trama, idea di fondo, meccaniche di gioco, stile di scrittura e soprattutto i dialoghi al contrario. Mi venivano i brividi leggendo piano piano le parole nel giusto verso, con quel contrasto meraviglioso tra il lato horror (terrificante ma solo parzialmente percepito da Marco, perch\u00e9 \u00e8 un bambino e ha un'innata ingenuit\u00e0) e la semplicit\u00e0 dei termini scelti. E la tenerezza con la quale vuol riportare la mamma nella vera casa? Perch\u00e9....\"!otturb \u00e8 iuQ\". Amore! Che tesorino.Stupendo anche il titolo, che \u00e8 sempre molto importante per me! Riassume la vicenda, stimola la fantasia ed \u00e8 compatto stilisticamente. A volte leggo titoli davvero orrendi ai Corti.Ammesso lo stesso discorso fatto per il racconto del gatto e dei globi di luce (\u00e8 giusto far gareggiare Corti di questo tipo per bambini con gli altri per adulti?), assegno il top e spero vinca o ci vada vicino. Di certo uno dei miei preferiti quest'anno.Voto inviato ad Adriano."
    ],
    [
        "153315",
        "Pirata delle Alpi",
        "RECENSIONEQuesto corto \u00e8 molto originale e sfrutta il tema del mondo speculare.Il regolamento \u00e8 semplice ed efficace, la prosa \u00e8 bella e mi sono immedesimato bene in questo protagonista, che mi rammenta un altro corto in lizza, ma stavolta non ci sono i gatti.Questa opera \u00e8 interessante e il fattore tempo \u00e8 stressante, il che permette di non perdere tempo in questa avventura surrealista.L'unica cosa che non mi \u00e8 piaciuta \u00e8 la valanga di proposte alla fine di alcuni paragrafi: \"se hai questo, vai al X, se hai l'altro, vai al W, se non hai una cosa, ma hai l'altra, vai al Y... \" scritto cos\u00ec, \u00e8 un po' confusionario.Un buon corto, davvero!onairdA a otaivni otoV"
    ],
    [
        "153333",
        "GGigassi",
        "Pirata delle Alpi ha scritto:[center]onairdA a otaivni otoVla classe non \u00e8 acqua"
    ],
    [
        "153369",
        "EGO",
        "Un Corto semplice semplice. Lo spunto non \u00e8 originalissimo, ma d\u00e0 adito a qualche riflessione pi\u00f9 profonda (piacerebbe a tutti che certe situazioni si trovassero sempre imprigionate al di l\u00e0 di uno specchio, senza poterci raggiungere). Comprensibile, ma forse evitabile, la scelta dei dialoghi specchiati: sono fastidiosi da leggere, per quanto semplici. D\u2019altro canto, l\u2019uso spregiudicato di un certo linguaggio rende ancor pi\u00f9 tormentose un paio di scene allorch\u00e9 dobbiamo anche sforzarci di leggerlo in condizioni scomode, il che contribuisce al tono di inquietudine e desolazione generale.Il gioco \u00e8 molto molto facile, ma ho intenzionalmente perso due partite per esplorare tutte le opzioni, pertanto c\u2019\u00e8 materiale per quattro letture, essendoci pi\u00f9 di un possibile finale.Corto ben realizzato, che non brilla per originalit\u00e0 o complessit\u00e0, ma si fa apprezzare per una realizzazione senza evidenti sbavature.PS: di fronte al titolo mi viene in mente in automatico \u201cil rasoio di Ocram\u201d\u2026 si poteva fare una storia simile che inizia con un protagonista adulto che si rade davanti allo specchio."
    ],
    [
        "153416",
        "Filippo",
        "Un Corto carino e scritto bene, sembra per pi\u00f9 giovani ma ha dei tratti horror particolari.Particolare \u00e8 anche l'idea di scrivere al contrario nell'altro mondo, purtroppo per\u00f2 quest'idea mi ha reso difficoltosa la lettura. Un altro difetto \u00e8 nell'eccesiva brevita di questo Corto.Parte regolistica molto semplice, un'unica variabile (TEMPO) e la possibilit\u00e0 di tenere un unico \"oggetto\", coerente con il protagonista.Al paragrafo 13 inizialmente pensavo fosse un errore il nome normale, poi mi sono reso conto che invece era corretto."
    ],
    [
        "153459",
        "Adriano",
        "Voti dei Giudici:Adriano:Probabilmente questo \u00e8 stato uno di quei corti che pi\u00f9 mi ha incuriosito solo leggendo il titolo: le aspettative erano state subito molto alte.Anche in questo caso l\u2019autore sceglie di percorrere la struttura di passaggio tra due mondi, scelta che di fatto accomuna molti dei corti in gara.Ocram mi \u00e8 piaciuto. Ammetto comunque che, dal titolo, mi aspettavo qualcosa di pi\u00f9 complesso, qualche enigma e \u2013 perch\u00e9 no? \u2013 anche qualche paradosso: il corto va in un\u2019altra direzione, ma \u00e8 comunque molto piacevole sia da leggere che da giocare.REGOLAMENTO: il regolamento \u00e8 davvero essenziale, ma ci fa comunque capire che c\u2019\u00e8 un accenno di calcolo del tempo (che serve a dare ritmo al racconto) e degli oggetti di cui prendere nota (il che d\u00e0 un minimo di interazione. L\u2019autore ha scelto di andare sul semplice non spingendosi oltre, lo spazio c\u2019era per dare un po\u2019 pi\u00f9 di profondit\u00e0 al regolamento.Anche il prologo sembra \u201ctagliato\u201d. In generale, gli spazi vuoti nelle prime due pagine potevano essere sfruttati per qualche altra informazione (se non erano aspetti del regolamento, poteva essere un Prologo un po\u2019 pi\u00f9 esteso, che descrivesse altri particolari della storia che si stava sviluppando). Ovviamente non \u00e8 un errore, ci mancherebbe, per\u00f2 qualche altra informazione in pi\u00f9 non avrebbe guastato...TRAMA: La storia, seppur triste e cupa, \u00e8 avvincente e permette al lettore di immedesimarsi nel protagonista. \u00c8 una storia di maltrattamenti familiari, di come de ne sono tanti: un padre odioso e violento, una mamma inerme che non riesce a reagire, arrendevole al punto da far perdere la speranza, e il (/la?) protagonista che, spinto da una grande forza d\u2019animo, vuole rimettere a posto le cose. Un alter ego che d\u00e0 spazio a molti interrogativi (l\u2019altro \u201cnoi\u201d \u00e8 buono? Che considerazioni fa sul fatto che se ne approfitta scambiandosi di ruolo?), intelligentemente messi sullo sfondo della vicenda e non sviluppati.STRUTTURA: \u00e8 un corto molto breve, che prevede un nodo iniziale (paragrafo 2) al quale si torna continuamente dopo ciascuna ramificazione. Purtroppo, come gi\u00e0 detto per un altro corto, questo tipo di struttura genera l\u2019effetto \u201cquesto l\u2019ho gi\u00e0 letto\u201d, quando invece ci sarebbero voluti dei codici (o delle parole d\u2019ordine specifiche) per cambiare la scena. Per fare un esempio terra terra, dal paragrafo 2 se decido di andare da pap\u00e0 c\u2019\u00e8 la scena del paragrafo 4, in cui pap\u00e0 ci tratta male e ci tira la lattina. Torniamo al 2, e scegliamo ancora il paragrafo 4: la scena \u00e8 identica, e pap\u00e0 ci tira addosso una lattina. Torniamo al 2 e scegliamo ancora il paragrafo 4: altra lattina lanciata. Potremmo andare avanti cos\u00ec all\u2019infinito, con pap\u00e0 che ci dice sempre la stessa frase e ci lancia sempre addosso una nuova lattina. Ok, lo so che nessuno sarebbe mai cos\u00ec scemo da seguire questo percorso, per\u00f2 il corto non lo sa e deve funzionare in tutti i frangenti, cosa che qui purtroppo non accade. Ma \u00e8 il solito difetto dei corti a mappa senza codici o parole d\u2019ordine...PARTE LUDICA: le frasi al contrario le ho considerate parte del gioco stesso. \u00c8 vero che appesantiscono un pochino la lettura, ma ci stanno alla perfezione e anzi aiutano ad immedesimarsi nel ribaltamento della realt\u00e0. Per il resto, l\u2019aspetto ludico del corto sta nel trovare la combinazione per arrivare alla conclusione. Un\u2019idea fin troppo semplice, ma comunque efficace.\u00c8 un racconto anche abbastanza ri-giocabile, oltre al fatto che pu\u00f2 essere giocato senza troppa concentrazione (le cose da memorizzare sono poche).NARRAZIONE: il linguaggio \u00e8 molto colloquiale, familiare, perfettamente adatto al protagonista. Mi \u00e8 piaciuto. Il corto si legge bene, scorre che \u00e8 un piacere.In definitiva, il corto mi \u00e8 piaciuto molto nella sua semplicit\u00e0 e tristezza di fondo: una storia che suggerisce di non mollare mai anche quando le avversit\u00e0 sembrano insormontabili, anche quando si vive in una realt\u00e0 devastata e senza speranza di miglioramenti.Una storia un po\u2019 pi\u00f9 cupa di quanto mi aspettassi, in effetti, con una tristezza di fondo che nessun finale \u00e8 in grado di colmare: \u00e8 vero che possiamo risolvere la NOSTRA situazione, ma quella dei nostri alter ego rimarr\u00e0 tale e quale. Questo mi ha lasciato molto con l\u2019amaro in bocca, perch\u00e9 non \u00e8 una fine triste e malinconica, \u00e8 proprio una fine orrenda per le nostre copie alternative. Non che muoiano, intendiamoci, ma avrei preferito almeno un finale completamente positivo tra i vari proposti (tipo un finale in cui anche i nostri alter ego potessero venire nel nostro mondo, e solo DOPO distruggere lo specchio).Comunque, a conti fatti, il voto \u00e8 pi\u00f9 che positivo.Aloona:Spero vivamente che questo racconto non sia ispirato alla biografia dell\u2019autore o a quella di qualche conoscente, perch\u00e9 riesce ad esprimere fin troppo bene la metafora di un mondo in cui nessun bambino dovrebbe mai stare, quello della violenza domestica. Apprezzo sempre molto l\u2019assenza di un sistema complicato nei racconti con questo genere di messaggi, mi lascia apprezzare le emozioni; sar\u00e0 pure un corto non particolarmente originale nel sistema, peraltro da ritoccare nei percorsi (ad esempio, se entro in cucina senza lo specchio abbiamo il dialogo \u201cpeggiore\u201d con la mamma, ma se subito dopo vado in bagno e prendo lo specchio, vengo rimandata al dialogo \u201cmigliore\u201d, senza possibilit\u00e0 di passare per altri paragrafi, il che mi suona ripetitivo), ma lo stile \u00e8 molto grazioso; i pensieri del bambino sono resi con gran tenerezza e solo lo sforzo di scrivere al contrario merita una lode. Al di l\u00e0 del concorso, sono convinta che di questi racconti-game per bambini dovrebbero essercene di pi\u00f9 in circolazione.FinalFabbiX:Come intuibile dal titolo, \u201cOcram\u201d \u00e8 un corto che propone il tema del doppio mondo specchio.La storia, forse ispirata da Coraline (o dal pi\u00f9 recente Locke e Key, che propone la scena di una madre intrappolata in un mondo-specchio), vede un bambino entrare in un mondo parallelo tramite uno specchio. Il suo obiettivo \u00e8 di trovare la madre scomparsa e riportarla indietro.La scrittura \u00e8 stata adattata per rispecchiare lo stile che avrebbe un bambino, visto che il protagonista \u00e8 anche il narratore. L\u2019autore ha inoltre usato lo stratagemma di scrivere con le lettere invertite, in modo da rappresentare i dialoghi nel mondo dello specchio. Sono due stratagemmi che in generale ho apprezzato, anche se dover leggere da destra a sinistra \u00e8 a tratti un po\u2019 tedioso.Tema ovviamente centrato in pieno.Il sistema di gioco \u00e8 minimale, ma in generale l\u2019ho trovato appropriato per il tipo di storia proposta dal corto. A mio parere, per\u00f2, ci sono alcuni dettagli da limare: il paragrafo 2, con cos\u00ec tanti collegamenti condensati, \u00e8 impaginato in modo illeggibile; allo stesso tempo, rende fin troppo chiaro quali oggetti sbloccano i vari percorsi. La variabile \u201ctempo di esplorazione\u201d aggiunge profondit\u00e0 al gioco, ma risulta un po\u2019 inutile in un corto che si pu\u00f2 ricominciare senza troppo sforzo. Sono difetti che assumono meno rilevanza visto che il corto si basa sull\u2019ambientazione.Inizialmente leggendo il corto sono rimasto entusiasta: l\u2019immaginario da cui attinge \u00e8 cos\u00ec potente da accecare il lettore e fargli perdere di vista i problemi che ha la storia.Ci sono degli elementi che a una seconda lettura mi hanno perplesso: innanzitutto non ho capito fino in fondo la trama. Perch\u00e9 la madre \u00e8 sparita? Come faceva a sapere del mondo specchio? Ma soprattutto, cos\u2019\u00e8 lo specchio e perch\u00e9 non \u00e8 stato distrutto, vista la sua pericolosit\u00e0?Non \u00e8 neppure chiaro con che occhi dovremmo guardare il nostro antagonista: come si evince da alcuni dialoghi, Ocram \u00e8 un povero bambino vittima degli eventi. Non \u00e8 cattivo, vuole scambiare la sua identit\u00e0 con la nostra per tentare di sfuggire al padre abusivo. Nel finale \u201cpositivo\u201d non facciamo niente per risolvere o quantomeno denunciare la situazione e chiudiamo del tutto il passaggio fra i mondi, abbandonando Ocram alla sua orribile sorte."
    ],
    [
        "153547",
        "Periodonikes",
        "Due (mondi di) parole sul corto: La prosa di questo corto \u00e8 davvero eccellente, mettendoci a tutti gli effetti nei panni di Marco. Ho letto il corto insieme alla morosa e mi sono trovato a leggere sussurrando dopo poche righe, poich\u00e9 l\u2019atmosfera dark mi \u00e8 piombata addosso come una pesante coperta nera.Sar\u00e0 davvero un corto per bambini? Anche se tutto \u00e8 filtrato dagli occhi di Marco, IO mi sentirei a disagio a leggerlo a dei bambini.La parte game \u00e8 ridotta all\u2019osso ed \u00e8 funzionale, ma ho risolto il corto al primo colpo con molta facilit\u00e0.Quello che Ocram trasmette \u00e8 pi\u00f9 di quello che narra\u2026 Scelte morali pesanti, violenza domestica, rassegnazione, coraggio. Tutto trattato con un filtro particolare. Un lavoro di fino che non ho capito alla prima lettura, ma va interiorizzato piano piano.La prima cosa bella: I dialoghi al contrario sono davvero una perla. Tematici, efficaci, semplici da \u201cdecifrare\u201d ma riescono a calarti nei panni del protagonista che capisce quello che dice Ocram, ma fatica nel farlo.Un pelo nell\u2019uovo: Non sono un amante dei paragrafi hub, ma sono gusti personali. Quello che non mi \u00e8 piaciuto del paragrafo 2 \u00e8 come ti faccia intuire quali sono gli oggetti che servono per sbloccare i paragrafi alternativi e ti dica pure dove andare a trovare i suddetti oggetti!Ricorder\u00f2 questo corto per\u2026\u201cNon \u00e8 pi\u00f9 la mia mamma. La mamma una volta mi dava i bacinie mi faceva i biscotti. Adesso piange e hai dei segni blu sul viso.Sembra la mamma ma non \u00e8 la mia mamma.\u201d"
    ]
]