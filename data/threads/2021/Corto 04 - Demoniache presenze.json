[
    [
        "152257",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:04 - Demoniache presenze)Ultima modifica di:AdrianoFeb-16-21 09:51:00"
    ],
    [
        "152259",
        "GGigassi",
        "\"una figura indistinta\"Gabrieleud sta gi\u00e0 affilando la mannaia"
    ],
    [
        "152346",
        "GGigassi",
        "Altro ottimo Corto. Soggetto classicissimo ma ben condotto, scrittura incisiva e ottimo meccanismo per la coabitazione e l'alternanza dei due mondi. Devo ancora sviscerarlo del tutto, non sono ancora riuscito a finirlo e mi sembra alquanto arduo\u2026 Due soli appunti: io ci avrei visto meglio una protagonista femminile, anche per rispetto all\u2019universo horror anni \u201980 a cui mi pare che faccia riferimento. \u201cFerro\u201d \u00e8 un termine un po\u2019 generico ed equivoco: la prima partita non l\u2019avevo trovato subito e quando mi veniva richiesto mi chiedevo cosa fosse. Forse \u00e8 stato usato per rimanere nei limiti del bando senza scrivere per esteso \u201cferro da camino\u201d, ma non era meglio \u201cattizzatoio\u201d?"
    ],
    [
        "152364",
        "Flay4Fight",
        "Oggi mi tocca a questo Corto e sono molto, ma molto curioso.GGigassi ha scritto:anche per rispetto all\u2019universo horror anni \u201980 a cui mi pare che faccia riferimento... ancora pi\u00f9 curioso!"
    ],
    [
        "152385",
        "Flay4Fight",
        "Altro Corto, altra corsa.Questa volta, siamo alle prese con una situazione da Poltergeist: un bambino che scompare, una TV che mostra un canale statico e una casa avvolta nella nebbia.Sono di parte (macino horror da quando avevo 12 anni e adesso ne ho 38) ma questo Corto mi ha trasmesso delle ottime vibrazioni. L'atmosfera che si respira \u00e8 bene o male quella del popolare film di Hooper. Una creatura (di cui nulla sappiamo - e questo potrebbe anche essere un difetto) si nasconde in una dimensione dell'ombra, che siamo liberi di raggiungere con un sistema semplice quanto funzionale (sommare 20 al numero del paragrafo in cui ci troviamo). Lo scopo \u00e8 quello di salvare Robbie e al tempo stesso non sforare il limite consentito per visitare il mondo oscuro - pena essere catturati dallo spirito inquieto.Mi \u00e8 piaciuto il modo in cui l'autore \u00e8 riuscito a implementare la ricerca di oggetti-chiave attraverso il suddetto sistema (+20 per recarsi nel mondo dell'ombra, -20 per tornare in quello normale - e ci\u00f2 pu\u00f2 essere fatto in qualunque momento/paragrafo del Corto). Giocandolo le prime due volte non sono riuscito a finirlo perch\u00e9 esaurivo prima le possibilit\u00e0 di spostarmi, poi ho iniziato a memorizzare le location degli oggetti. Non essendo tanti non si fa fatica a ricordarsi dove andare dopo la terza/quarta partita.Belle anche le varie descrizioni di luoghi/cose.Scritto bene e con un'idea interessante e la giusta atmosfera. Con un finale ambiguo che pone dei dubbi sul fatto che siamo davvero usciti dall'incubo o meno. Per me promosso."
    ],
    [
        "152386",
        "GGigassi",
        "Flay4Fight ha scritto:Giocandolo le prime due volte non sono riuscito a finirlo perch\u00e9 esaurivo prima le possibilit\u00e0 di spostarmi, poi ho iniziato a memorizzare le location degli oggetti.Io l'ho leggiocato pi\u00f9 di due volte (credo) e non sono ancora riuscito a finirlo.SpoilerNon trovo quella fottuta chiave"
    ],
    [
        "152387",
        "Flay4Fight",
        "GGigassi ha scritto:Flay4Fight ha scritto:Giocandolo le prime due volte non sono riuscito a finirlo perch\u00e9 esaurivo prima le possibilit\u00e0 di spostarmi, poi ho iniziato a memorizzare le location degli oggetti.Io l'ho leggiocato pi\u00f9 di due volte (credo) e non sono ancora riuscito a finirlo.SpoilerNon trovo quella fottuta chiaveC'\u00e8 un punto in cuiSpoiler\u00e8 necessario fare una sorta di \"rimbalzo\" tra le due dimensioni, ovvero passare subito da una all'altra, sbloccano cos\u00ec due zone altrimenti inaccessibili.Vedrai che gira e rigira la troverai :-)"
    ],
    [
        "152411",
        "GGigassi",
        "Finito! Quella chiave era nascosta abbastanza bene. Qualche appunto: \u201ctrave\u201d \u00e8 un sostantivo femminile (anche se il Garzanti mi d\u00e0 \u201cant. o reg. s. m.\u201d). Al 9 il link al 2 non funziona. Niente di grave, comunque: \u00e8 un Corto classico ma godibilissimo, con l\u2019autore che per\u00f2 si fa un mezzo autogol avanzando l\u2019ipotesi cheSpoilerfosse tutto un sogno e quindi il Corto fuori concorso(ma da un dettaglio capiamo che non \u00e8 cos\u00ec)."
    ],
    [
        "152672",
        "sancio",
        "RECENSIONEQuesto corto ci muove attraverso due mondi, reale e demoniaco, nello stile dei classici film horror anni 80 dove inquietanti presenze ci fanno visita direttamente da apparecchi domestici come la TV.La prosa \u00e8 semplice e scorrevole e soprattutto l'autore sfrutta molto bene lo spazio a disposizione con 40 paragrafi di gioco. Ho altres\u00ec apprezzato il potersi muovere tra i due mondi quando meglio si crede, sommando o sottraendo 20 al numero del paragrafo corrente. Ci troviamo cos\u00ec in ambienti speculari che passano dall'ordinario al corrotto dal male, come due realt\u00e0 sovrapposte. Questo espediente, insieme a una piccola gestione oggetti e ovviamente i bivi sono quel che basta ad un divertente e giustamente impegnativo corto. Complimenti all'autore che senza rischi porta a casa un bel risultato."
    ],
    [
        "152738",
        "Zakimos",
        "Questo corto \u00e8 pi\u00f9 della somma delle sue parti. Ha svariati problemi, soprattutto per quanto riguarda i refusi e la gestione di regole e testi: non si dice di iniziare dall'1, dandolo per scontato, quando abbiamo visto in altri corti che non \u00e8 cos\u00ec, non viene detto cosa fare quando lo spostamento non riesce per mancanza del paragrafo d'arrivo (pu\u00f2 succedere) e, in generale, l'esplorazione della casa nelle sue due forme appare pi\u00f9 simile a un punta e clicca stile \"gioco mobile polacco\" rispetto a una storia.Ma quest'ultimo punto \u00e8 anche il vero pregio del corto: \u00e8 DAVVERO un \"gioco mobile est europeo\" stile \"scappa dalla casa infestata\" (non so se lo sapete, ma in Est Europa hanno una passione incredibile per le case infestate. Esistono anche un sacco di Escape Book a tema!), ed esattamente come quei giochini scaricabili gratuitamente risolvere il tutto d\u00e0 un piacere incredibile.Essendo esperto in materia, ho vinto al primo tentativo con 4 passaggi esplorando a fondo la zona \"luce\", per poi capire i punti chiave in cui fare il salto. Tutto \u00e8 stato gestito alla perfezione e pure gli oggetti erano esattamente dove li avrei messi io:Spoilerla chiave nell'acqua del bagno \u00e8 un topos di quei giochiLa scelta su quando effettuare il salto d\u00e0 al corto il suo giusto grado di interazione. Grazie a questa semplicissima trovata arrivare in fondo rilascia una bella dose di endorfine, a dimostrazione che le scelte pi\u00f9 semplici sono spesso le migliori. Certo, \u00e8 tutto molto freddo con testi ridotti all'osso, non c'\u00e8 un testo specifico quando si effettuano i salti che possa rendere narrativo il passaggio (ma avrebbe senso aggiungerlo, col rischio di sacrificare il potere fare il salto sempre?) e in generale fa un po' strano il poter girare liberamente e senza rischi in un piano demoniaco. Eppure anche questo fa parte del tipo di esperienza ricercata e il risultato finale, come ho detto all'inizio, sfiora l'eccellenza pur partendo da singole voci non particolarmente brillanti. Davvero complimenti all'autore."
    ],
    [
        "152759",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):04 Demoniache presenze: Un corto che somiglia pi\u00f9 a un videogioco che a un LG: mi ha ricordato un survival horror dove \u00e8 possibile switchare da un mondo \u201cnormale\u201d a uno delle tenebre e viceversa, trovando situazioni e ambienti diverse che, combinati insieme, ti conducono all\u2019epilogo. Bella trovata, ma non completamente sfruttata.PRO1)\u00a0 \u00a0 L\u2019idea del doppio mondo \u00e8 proposta bene. Sebbene giocando in modalit\u00e0 facile (con 5 passaggi di dominio) sia piuttosto semplice arrivare all\u2019epilogo, la necessit\u00e0 di traslare da un mondo all\u2019altro \u00e8 gestita con sagacia, e non \u00e8 possibile avanzare se non si impiega questo \u201cpotere\u201d. Per fallire con il pieno di tentativi bisogna farlo almeno una volta a sproposito, mentre se optiamo per la modalit\u00e0 hard dovremo essere molto abili a decidere se e quando sfruttare il salto, perch\u00e9 non credo sia possibile farcela con meno di 4 cambi di mondo. L\u2019approccio aggiunge strategia al racconto, soprattutto se leggiocato al livello difficile.2)\u00a0 \u00a0 L\u2019atmosfera orrorifica \u00e8 resa adeguatamente. Durante il nostro peregrinare gli ambienti vuoti, il male che ci circonda, il pericolo dietro l\u2019angolo si percepiscono bene. Il contesto aiuta il lettore a immedesimarsi e sicuramente aumenta la godibilit\u00e0 del corto; questa sospensione lo rende pi\u00f9 divertente e crea anche quel minimo di ansia che ci sta.3)\u00a0 \u00a0 Il regolamento, nella sua semplicit\u00e0, \u00e8 ben pensato. Qui probabilmente esprime poco le sue potenzialit\u00e0 per ragioni di spazio, ma secondo me un libro pi\u00f9 lungo e articolato, a tema horror, con la gestione del doppio mondo e di un inventario fondamentale per avanzare sarebbe veramente accattivante. Se l\u2019autore mi sta leggendo lo prenda come un consiglio a cimentarsi in qualcosa di simile nel prossimo futuro.CONTRO1)\u00a0 \u00a0 Il corto \u00e8 pieno di ingenuit\u00e0 ed errori \u201ctecnici\u201d che sono perdonabili in un racconto breve, ma che non potrebbero essere altrettanto tollerati in un\u2019opera pi\u00f9 lunga, magari con velleit\u00e0 commerciali. Faccio un paio di esempi: se trovo l\u2019accendino passando per un determinato ambiente e lo raccolgo, non posso poi ritrovarlo l\u00ec se ci passo di nuovo senza che ci sia alcuna indicazione in tal senso. Ancor peggiore l\u2019incongruenza si avverte quando tiriamo fuori Robbie dallo specchio. Capisco lo spazio ridotto con cui bisogna lottare per non essere esclusi dal concorso, ma un po\u2019 pi\u00f9 di cura in questo senso ci sarebbe dovuta essere.2)\u00a0 \u00a0 Il contesto narrativo \u00e8 veramente ridotto ai minimi termini. Anche qui, il sistema del doppio mondo si \u00e8 mangiato tutto lo spazio, e lo capisco. Per\u00f2 paragrafi in media di due righe, con descrizioni stringate e fatte di corsa non aiutano a immedesimarsi nel protagonista. E questo sarebbe quantomai importante in un racconto a sfondo horror, dove il coinvolgimento emotivo \u00e8 fondamentale, potersi sentire pi\u00f9 parte della storia, e viverla immedesimandosi maggiormente.3)\u00a0 \u00a0 Il finale \u00e8 veramente poco curato. Peccato perch\u00e9 \u00e8 stata forse la pi\u00f9 grande delusione. Pi\u00f9 in generale il sistema impiegato lo vedo adatto a un\u2019opera lunga, dove pu\u00f2 essere utilizzato ipotizzando evoluzioni strategiche, una narrazione accurata e una storia pi\u00f9 articolata, tutte qui mancanti per carenza di spazio. L\u2019epilogo probabilmente risente dello stesso problema, ma l\u2019estrema sintesi con cui \u00e8 chiusa la narrazione pesa sul giudizio finale e lascia un po\u2019 di amaro in bocca.GLOBALE: Plauso all\u2019idea, al tentativo di commistione tra LG e videogioco, alle componenti strategiche ben gestite e allo spirito di innovazione. Il racconto per\u00f2 complessivamente risente dello spazio compresso. Un\u2019opera pi\u00f9 lunga, curata con maggiore attenzione, basata su questo concept potrebbe veramente spopolare. Giudizio comunque positivo, perch\u00e9 i pregi superano i difetti, ma per quanto mi riguarda il podio resta lontano."
    ],
    [
        "152795",
        "FinalFabbiX",
        "Per chi fosse collegato, ora questo corto sta venendo giocato in diretta dal canalehttps://www.twitch.tv/al4opiu"
    ],
    [
        "152796",
        "GGigassi",
        "concorso sempre pi\u00f9 social"
    ],
    [
        "152886",
        "F.A.S.",
        "Recensione: Demoniache presenze \u00e8 un corto a mappa dove si esplora una casa sulla scia di famosi film anni \u201880 dove malvagie presenze si annidano negli elettrodomestici. La storia a tinte horror non presenta grandi spaventi per il lettore, la prosa \u00e8 scarna sicuramente a causa dello spazio limitato, e il sistema di gioco, con un numero limitato di passaggi da un mondo all\u2019altro, \u00e8 penalizzato dal basso numero di paragrafi che non consentono di ampliare la mappa e le combinazioni possibili. Infatti esplorando la zona di partenza a fondo mi \u00e8 stato possibile risolvere il corto alla prima lettura programmando bene i salti nell\u2019altro universo. Una volta esplorate completamente le due versioni della casa, non si ha la possibilit\u00e0 di rigiocare proficuamente il corto. Inoltre il corto non \u00e8 stato revisionato e sembra realizzato in maniera affrettata per le preposizioni che precedono i rimandi sbagliate in gran parte."
    ],
    [
        "152911",
        "giax",
        "Un altro bel corto. Il tema \u00e8 riportato alla perfezione grazie alla dualit\u00e0 fra i due mondi.La regola per muoversi da un mondo all'altro \u00e8 semplicemente bellissima, nella sua semplicit\u00e0. Ogni volta che leggi un paragrafo sai di avere questa possibilit\u00e0 \"nascosta\", e la sensazione \u00e8 di avere una grande libert\u00e0 di movimento.Quando si torna in un paragrafo dove si \u00e8 gi\u00e0 raccolto un oggetto si ha la sensazione invece che qualcosa non porti, per\u00f2 \u00e8 un difetto davvero secondario.La parte narrativa invece presenta delle lacune, a mio parere. I paragrafi non sono lunghi e quindi le descrizioni sono ridotte, ma il vero problema \u00e8 che non si ha mai paura. Il corto \u00e8 dichiaratamente horror, ma nulla nel testo mette tensione, ansia, terrore o altro, al massimo proviamo disgusto. La creatura non si vede mai, e non abbiamo mai la sensazione che possa venir fuori da un momento all'altro: unica eccezione la scritta sulla finestra, scena non originale ma che funziona benissimo, e sottolinea secondo me cosa manca in tutti gli altri paragrafi.Resta comunque un ottimo corto, soprattutto dal lato puramente ludico."
    ],
    [
        "153128",
        "Anima di Lupo",
        "Un racconto davvero ben fatto e molto avvincente. Mi ha divertito cercare la \"soluzione\" e osservare come l'autore abbia trasformato i vari ambienti da \"normali\" a \"horror\". Il fatto che le descrizioni siano scarne \u00e8 normale con il poco spazio a disposizione e non mi ha pesato.Gli incastri vanno tutti al loro posto e la storia ha una sua logica. Regolamento chiaro e atmosfera resa bene. Direi che \u00e8 giusto assegnare un votone.Voto inviato ad Adriano."
    ],
    [
        "153189",
        "GGigassi",
        "Questo Corto per me avrebbe potuto ambire a salire sul podio, ma qualche dettaglio me l\u2019ha fatto scendere in seconda fascia (seconda fascia dignitosissima, roba da solo mezzo voto in meno, ma comunque un po\u2019 mi spiace).Il soggetto di partenza \u00e8 obiettivamente banale, per\u00f2 il gioco \u00e8 condotto bene e il meccanismo introdotto dall\u2019autore per muoversi tra le realt\u00e0 \u00e8 semplice ed efficacissimo. La ricerca \u00e8 molto impegnativa e di certo non ci si annoia a leggiocarlo, la chiave \u00e8 nascosta bene. La prosa, pur costretta nei confini del bando, \u00e8 buona ed evocativa.I motivi che lo hanno spodestato dal mio Olimpo sono due (e probabilmente molti utenti li considereranno delle sciocchezze): per prima cosa, visto che questo Corto potrebbe essere un omaggio ai film horror anni \u201980 il protagonista avrebbe dovuto essere una fanciulla. Anche perch\u00e9, sar\u00f2 reazionario io, ma di babysitter maschi non \u00e8 che ce ne siano molti, almeno nella fiction.In secondo luogo, il termine \u201cferro\u201d \u00e8 davvero improprio, quasi sgradevole direi: se come successo a me viene richiesto prima di averlo trovato non si capisce cosa diavolo sia, \u201cferro\u201d \u00e8 un termine troppo generico. L\u2019autore avrebbe dovuto usare \u201cattizzatoio\u201d oppure \u201calare\u201d (o cos\u00ec almeno ho trovato in un cruciverba) o anche \u201cferro da camino\u201d per esteso. Che poi ripensandoci forse l\u2019autore ha chiamato \u201ccamino\u201d quello che in realt\u00e0 \u00e8 un caminetto.In ogni caso,VIA! (VotoInviato adAdriano)"
    ],
    [
        "153222",
        "Pirata delle Alpi",
        "RECENSIONECi ritroviamo di nuovo con un corto concepito come una escape room, ma con molti elementi horror e fantastici.Con questo corto, ho avuto l'impressione di giocare a un gioco point n'click: le varie stanze da visitare, trovare degli oggetti che sbloccano altri oggetti che permettono di trovare la soluzione ad ulteriori enigmi fino alla risoluzione finale del problema. Mi \u00e8 piaciuta tanta questa possibilit\u00e0 di passare da un mondo all'altro per sbloccare alcune situazioni, ma con la spada di Damocle del demone-predator che ci cattura dopo un certo numero di visite nel suo mondo.Questo racconto \u00e8 accattivante e divertente, non da il senso di clasutrofobia di \"Blue Screens\" e ci si pu\u00f2 giocare varie volte prima di arrivare alla soluzione. Bene l'ultima azione per risolvere la situazione. La narrazione \u00e8 bella, occhio ai refusi (che non influenzno mai il mio voto) e la versione \"Infernale\" della casa \u00e8 molto interessante.Ahim\u00e8, penso che scrivere un paragrafo speciale nel quale il demone ci ghermisce dopo la quinta visita nel mondo infernale sarebbe stata interessante, per concretizzare la minaccia di quell'essere di pura malvagit\u00e0. Ma lo spazio per scrivere era poco e ogni paragrafo \u00e8 vitale per questo tipo di racconto.Per me \u00e8 un s\u00ec, amico autore!Voto inviato a Adriano."
    ],
    [
        "153389",
        "EGO",
        "Buona partenza, svolgimento cos\u00ec cos\u00ec. Lo stile, molto corretto, ha del potenziale; si vede, per\u00f2, che in ogni paragrafo l\u2019estro dell\u2019autore scalpita per aggiungere altro ma non ha spazio per esprimersi. Un peccato, perch\u00e9 in questo modo il Corto si rassegna ad essere un\u2019avventurina punta-e-clicca senza grandi sviluppi e senza guizzi eclatanti.La strutturazione del gioco non \u00e8 affatto male, anche se viene lasciata briglia troppo sciolta ai \u201csalti\u201d tra le dimensioni, cosicch\u00e9 il grafo dei paragrafi va a riempirsi di curiosi sensi unici. Non \u00e8 molto coerente poter uscire da una stanza ma non potervi rientrare, o per lo meno, le descrizioni stringate a cui l\u2019autore \u00e8 costretto non gli permettono di giustificare appieno la cosa. Inoltre, con una struttura del genere \u00e8 difficile tenere traccia di dove si \u00e8 gi\u00e0 entrati, perch\u00e9 i \u201csalti\u201d sono strettamente legati al numero dei paragrafi, costringendo il lettore a concentrarsi sui numeri piuttosto che sulle ambientazioni. Facendo invece molta attenzione ai numeri, non \u00e8 improbabile (come \u00e8 successo a me) terminare il gioco al primo tentativo entro il limite dei 5 \u201csalti\u201d concessi (se avessi scelto la \u201cmodalit\u00e0 difficile\u201d avrei fallito, per\u00f2).Questo \u00e8 proprio un Corto a cui \u00e8 mancato lo spazio. Peccato, perch\u00e9 l\u2019idea era buona."
    ],
    [
        "153424",
        "Filippo",
        "Un Corto interessante per la meccanica del cambio di mondo dove ci si pu\u00f2 spostare a piacimento tra mondo reale e demoniaco (e viceversa) in modo molto semplice (+20 / -20), presente anche una dinamica di gestione degli oggetti (per quanto uno di essi non lo sia...) ed \u00e8 stato un attimo impegnativo nel trovare un oggetto in particolare che mi ha costretto a rigirare un po' in giro.Avrei preferito per\u00f2 delle scene maggiormente descritte mentre attualmente sono troppo sintetiche."
    ],
    [
        "153439",
        "Adriano",
        "Voti dei Giudici:Adriano:Corto particolare questo \u201cDemoniache presenze\u201d, sempre sul filone dell\u2019avanti/indietro tra un mondo e l\u2019altro.Stavolta il meccanismo prevede l\u2019aggiunta o la sottrazione di un punteggio pari a 20 per vedere gli stessi ambienti in un mondo piuttosto che nell\u2019altro. L\u2019escamotage funziona molto bene, l\u2019autore ha effettuato un buon lavoro e le partite che mi sono trovato a giocare funzionano a dovere, senza bug che le rendono ingiocabili.Passo subito a descrivere le mie impressioni in merito ai vari aspetti del racconto:REGOLAMENTO: Il prologo non \u00e8 male, solo che si percepisce una sensazione di fondo di qualcosa che non torna. L\u2019intera scena \u00e8 raccontata un po\u2019 cos\u00ec, come se tutto fosse scontato: lo schermo si accende, la presenza demoniaca parla, la nebbia si forma... e tutto accade cos\u00ec, come se si fosse appena accesa una lampadina. Il protagonista \u00e8 perfettamente a suo agio in tutto questo, quando invece non dovrebbe essere affatto cos\u00ec: un po\u2019 di paura, terrore, diffidenza, domande, interrogativi\u2026 usare il cellulare per chiamare qualcuno, avvisare la polizia, un esorcista\u2026 niente di tutto questo. Insomma, se la cosa dal punto di vista narrativo pu\u00f2 anche scorrere, credo che qualche dettaglio in pi\u00f9 avrebbe giovato per farmi immedesimare in questa situazione. Inoltre, il fatto che il demone ti possa braccare dolo dopo 5 tentativi, certo non mi aiuta a darmi quell\u2019atmosfera di terrore che invece dovrebbe esserci in queste situazioni, in cui un demone dovrebbe avere la meglio su di te al primo tentativo.Per il resto, la parte tecnica del regolamento \u00e8 ben spiegata, comprensibile, e offre anche la possibilit\u00e0 di raccogliere oggetti.TRAMA: Per quanto il corto mi abbia divertito sia dal punto di vista narrativo che dal punto di vista ludico, non posso non pensare che l\u2019impianto in cui veniamo lanciati \u00e8 un po\u2019 tirato per i capelli: praticamente dobbiamo andare ad affrontare un demone entrando e uscendo nel suo mondo, allo scopo di salvare Robbie, e per farlo dobbiamo trovare la giusta combinazione di oggetti che ci facciano uscire/entrare dai due mondi. Insomma, \u00e8 un po\u2019 deludente questo demone\u2026 dove sono quei mostri che ti possiedono senza darti il tempo di fiatare? \u00c8 un demone magnanimo, questo...STRUTTURA: Anche in questo caso, ci sono i soliti problemi di una struttura a mappa senza l\u2019impianto adeguato per utilizzare la mappa, quindi si pu\u00f2 transitare pi\u00f9 volte in un luogo e, ad ogni passaggio, il libro ri-descriver\u00e0 gli ambienti come se fosse la prima volta che ci passi. Gi\u00e0 ho indicato in altre recensioni come la cosa non mi piaccia, anche se ammetto che dar credibilit\u00e0 a questa struttura in 8 pagine \u00e8 qualcosa di folle.Una piccola menzione per il paragrafo 21, in cui si apre una voragine senza che si sentano scossoni, senza un accenno di polvere, e soprattutto strano che non si possa procedere in alcun modo nell\u2019altro mondo se non sottrarre 20 e tornare all\u20191.La cosa che pi\u00f9 mi ha lasciato interdetto di come \u00e8 stato impaginato questo corto \u00e8 la gestione dello spazio: dando una rapida occhiata, l\u2019autore poteva recuperare almeno 28 righe (sono tantissime!). Basti guardare il paragrafo 17, l\u2019esempio pi\u00f9 estremo in tal senso, un paragrafo di 3 righe la cui terza riga \u00e8 un \u201c11\u201d: possibile che non fosse possibile accorciarlo e renderlo un paragrafo di sole due righe? Ottimizzando lo spazio, quelle 28 righe si sarebbero potute tradurre in 1 pagina intera in pi\u00f9 da sfruttare per altri aspetti del corto: qualche altro oggetto, 4-5 paragrafi in pi\u00f9. Un\u2019enormit\u00e0! Probabilmente il poco tempo a disposizione non ha permesso all\u2019autore di curare questa parte, \u00e8 un peccato perch\u00e9 con un corto di 8 pagine ciascuna riga pu\u00f2 diventare preziosissima!PARTE LUDICA: A discapito di quanto appena detto, la parte ludica funziona a dovere: mi sono divertito molto a cercare gli oggetti e scegliere la combinazione di azioni migliore per trovarli tutti tra un mondo e l\u2019altro. Il livello di sfida \u00e8 a livello medio-basso, il che da una parte \u00e8 un bene perch\u00e8 rende il corto giocabile senza scervellarsi troppo, dall\u2019altra non mi sarebbe dispiaciuto un livello di sfida pi\u00f9 estremo.NARRAZIONE: Anche qui non ci sono artifici letterari troppo complessi, la lettura \u00e8 piacevole e semplice. Come detto sopra, probabilmente \u00e8 stato il poco tempo a disposizione per betatestare il tutto a generare alcune imprecisioni a livello di punteggiatura (apostrofi, spazi, ecc.).In definitiva, un corto che mi ha divertito, un corto semplice e genuino che garantisce un gran numero di partite ed \u00e8 molto piacevole da giocare.Aloona:Quante volte vi hanno detto di non mettere i bambini davanti ai film horror, che fa male? A voi, pi\u00f9 che a loro. Ed ecco che, con un colpo alla \u201cPoltergeist\u201d, la televisione si trasforma in una minaccia pronta a tampinarvi... perch\u00e9? Gi\u00e0, forse questo \u00e8 l\u2019unico dilemma che si sarebbe potuto, anche rapidamente, approfondire. Non \u00e8 ben chiaro chi abbia fatto pi\u00f9 arrabbiare il fantasma: se noi, babysitter debosciati, o lo sfrontato poppante che osa dormire invece di spaventarsi di fronte al film di cui il suddetto spettro era probabilmente il protagonista. L\u2019interazione tra i due mondi ricorda il classico switch videoludico alla SH, con descrizioni generalmente ben rese (non ci sarebbe stato male un \u201cboss\u201d da qualche parte) e qualche picco particolarmente d\u2019effetto. Anche qui, mi aspettavo qualcosa di pi\u00f9 dal finale, ma nel complesso si difende bene.FinalFabbiX:\u201cDemoniache presenze\u201d \u00e8 un corto che non presenta difetti rilevanti ma che, a mio parere, risulta un po\u2019 anonimo e non riesce pertanto a stagliarsi all\u2019interno del concorso.La trama non \u00e8 particolarmente entusiasmante, anzi \u00e8 solo un pretesto per farci tuffare nell\u2019esplorazione dell\u2019ambientazione di gioco. Ambientazione che, a sua volta, non offre spunti interessanti ma \u00e8 solo il setting di un gigantesco puzzle da risolvere.Non sono contro i corti sbilanciati dalla parte game, ma questa scelta dev\u2019essere giustificata dalla presenza di un sistema di gioco all\u2019altezza: qui il puzzle si risolve piuttosto in fretta e senza uno sforzo eccessivo. La nuova meccanica non \u00e8 cos\u00ec rilevante: \u00e8 semplicemente un modo schematico per aggiungere un collegamento \u201cVuoi andare al mondo demoniaco/a quello normale?\u201d, frase che altrimenti sarebbe dovuta essere ripetuta a ogni paragrafo. \u00c8 encomiabile che si sia trovato un modo elegante e sintetico per rappresentare il viaggio fra i due mondi, ma non aggiunge una vera profondit\u00e0 alla parte gioco, che si riduce allo schema: vai in una zona - mondo dei demoni - trova un oggetto - mondo degli umani - vai nella nuova zona sbloccata dall\u2019oggetto -\u2026.La presenza di lievi variazioni sul tema non riesce a spezzare la monotonia perch\u00e9, a mio parere, le soluzioni sono fin troppo leggibili dal giocatore, che ha fin da subito i mezzi per capire dove si vuole andare a parare, rovinandosi ogni sorpresa nell\u2019esplorazione. Una volta superata la prima sfida e compreso che non si pu\u00f2 morire all\u2019interno del corto, il resto diventa meccanico e non si avverte alcun senso di urgenza e tensione.Avere i passaggi al mondo demoniaco contati aiuta a far ragionare sulle proprie scelte, ma non \u00e8 una grande limitazione, tanto che giocando con la modalit\u00e0 normale, cio\u00e8 la scelta che viene ovvia alla prima partita, la quasi totalit\u00e0 dei lettori ha completato il corto senza troppi problemi. Carina l\u2019idea di forzare il ritorno al mondo normale per via di una voragine, anche se \u00e8 una soluzione di cui si avvolgono spesso i videogiochi gi\u00e0 a partire dai vecchi Zelda (vedi il celeberrimo \u201cA Link to the Past\u201d, che fra l\u2019altro ha una gestione del doppio mondo molto simile, per quanto in un altro contesto).Per me, per\u00f2, la delusione pi\u00f9 grande \u00e8 stata il finale. Non \u00e8 particolarmente brutto, ma si mantiene sui livelli anonimi del resto del corto, togliendo al lettore anche l\u2019ultima speranza di un guizzo che potesse portare a rivalutare l\u2019opera in extremis.L\u2019autore \u00e8 per\u00f2 riuscito ad azzeccare il tema alla perfezione: i due mondi ci sono e sono diversi fra loro, anche se la caratterizzazione di quello demoniaco non \u00e8, a mio parere, per nulla efficace. La casa infestata \u00e8 infatti un coacervo di clich\u00e9 tanto cari ai videogiochi di questo genere: vasche piene di sangue, quadri deformati, specchi rotti, mobili a terra,\u2026 elementi che creano atmosfera, ma non aggiungono niente di concreto e anzi finiscono in fretta per annoiare.Ho visto che nella serata Twitch in cui il corto \u00e8 stato letto in diretta, qualcuno si \u00e8 lamentato per la vicinanza dei paragrafi: in 10 pagine, per\u00f2, era difficile fare di meglio con questa struttura. Credo invece che siano fondate le critiche di chi ritiene inutile la modalit\u00e0 \u201cdifficile\u201d, visto che una volta risolto il corto ha poco senso rigiocarlo. Invito l\u2019autore a leggersi alcuni corti del passato (mi vengono in mente i corti \u201cIl guardiano\u201d 2014 e \u201cTopo solitario\u201d 2013) per capire che s\u00ec, \u00e8 possibile dare rigiocabilit\u00e0 con una seconda modalit\u00e0, ma quest\u2019ultima deve cambiare la struttura del gioco, non limitarsi a consentire un viaggio in meno."
    ],
    [
        "153574",
        "Periodonikes",
        "Due (mondi di) parole sul corto: Un corto ben scritto, semplice nelle meccaniche ma non banale da risolvere! Ho apprezzato le descrizioni degli stessi ambienti nelle due versioni e ho respirato film horror in ogni paragrafo!La prima cosa bella: La meccanica di spostamento tra i due mondi \u00e8 semplice ma perfetta, soprattutto in un corto. D\u00e0 totale libert\u00e0 negli spostamenti ma va usata con parsimonia. Questo lascia il book-keeping al minimo, rendendo il corto giocabile quasi senza prendere appunti.Un pelo nell\u2019uovo: Il finale devo dire che non mi \u00e8 piaciuto. Lo spazio \u00e8 poco, ma secondo me poteva essere reso meglio.Ricorder\u00f2 questo corto per\u2026 quella dannata chiave."
    ]
]