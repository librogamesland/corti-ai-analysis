[
    [
        "152256",
        "FinalFabbiX",
        "Scarica il cortoScarica le soluzioniScarica tutti i cortiQuesto corto prevede delle soluzioni, che saranno pubblicate il 22 Febbraio.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:03 - BlueScreens)Ultima modifica di:FinalFabbiXFeb-22-21 15:42:58"
    ],
    [
        "152378",
        "Periodonikes",
        "Mmm... O non ho capito io, o ci dev'essere un bug nel corto...Quello che ho capito:SpoilerPer interagire con gli schermi devo andare al paragrafo corrispondere alla mia et\u00e0 durante l'evento significativo.Quindi la soluzione \u00e8:SpoilerSommare le tre cifre degli eventi pi\u00f9 belli e inserire la cifra nella porta... Ma non c'\u00e8 quel paragrafo. Forse un evento me lo sono inventato io, quindi ho problemi a trovare il terzo"
    ],
    [
        "152379",
        "FinalFabbiX",
        "Periodonikes ha scritto:Mmm... O non ho capito io, o ci dev'essere un bug nel corto...Quello che ho capito:SpoilerPer interagire con gli schermi devo andare al paragrafo corrispondere alla mia et\u00e0 durante l'evento significativo.Quindi la soluzione \u00e8:SpoilerSommare le tre cifre degli eventi pi\u00f9 belli e inserire la cifra nella porta... Ma non c'\u00e8 quel paragrafo. Forse un evento me lo sono inventato io, quindi ho problemi a trovare il terzoAttenzione!Gli schermi e la porta sono due cose diverse.SpoilerGli schermi si attivano con la tua et\u00e0 (basta andare al paragrafo corrispondente all'anno), la porta si attiva risolvendo un particolare enigma."
    ],
    [
        "152380",
        "Periodonikes",
        "Ok grazie! Ho capito e ho trovato la soluzione"
    ],
    [
        "152427",
        "GGigassi",
        "Le escape room non sono il mio genere preferito. Questo Corto per\u00f2 mi sembra molto ben strutturato e meno freddo e \u201cmeccanico\u201d di tante altre opere afferenti a quel genere: ho apprezzato molto la possibilit\u00e0 di gironzolare all\u2019inizio e di conseguenzaSpoilerdi finire subito il Corto all\u201911.A livello stilistico \u00e8 sicuramente evocativo anche se la maggior parte degli altri Corti che ho letto finora (forse tutti) sono scritti meglio. Non che questo contenga chiss\u00e0 quali strafalcioni o errori, anzi ripeto che \u00e8 scritto in maniera corretta e suggestiva, per\u00f2 dopo anni di concorso si notano anche certe piccolezze come un rimando \u201cal 0\u201d (e non \u201callo 0\u201d, probabile stimmate di LGC) e la E maiuscola accentata con un apostrofo invece che resa correttamente con \u201c\u00c8\u201d, oltre che una punteggiatura un po\u2019 eclettica.L\u2019ho finito ma non so quanto correttamente:Spoilerho fatto la sequenza 20-10-18-49-23/25 cercando i numeri di paragrafo dai contenuti pi\u00f9 felici. Il punto \u00e8 che tutti hanno 2 cifre e non una sola come richiesto dal meccanismo della porta. Dopo aver visto che non esistono paragrafi di memorie con una sola cifra ho avuto l\u2019illuminazione di sommare tutte le cifre fra di loro ottenendo cos\u00ec (beh, forse non proprio al primo tentativo) 1+0+2+3+2+5=13.Ci sarebbe una considerazione da fare:Spoilerin questo Corto ci troviamo tra la vita e la morte ma cos\u00ec viene a crearsi una realt\u00e0 tripartita in cui ci sono i ricordi (e la vita), questo limbo in cui giochiamo e appunto la morte, che non \u00e8 una minaccia esterna ma un mondo concreto a cui si pu\u00f2 effettivamente accedere. Quindi il Corto metterebbe in scena tre mondi e non solo i due previsti dal bando.Voi cosa ne pensate?"
    ],
    [
        "152435",
        "Periodonikes",
        "GGigassi ha scritto:L\u2019ho finito ma non so quanto correttamente:Spoilerho fatto la sequenza 20-10-18-49-23/25 cercando i numeri di paragrafo dai contenuti pi\u00f9 felici. Il punto \u00e8 che tutti hanno 2 cifre e non una sola come richiesto dal meccanismo della porta. Dopo aver visto che non esistono paragrafi di memorie con una sola cifra ho avuto l\u2019illuminazione di sommare tutte le cifre fra di loro ottenendo cos\u00ec (beh, forse non proprio al primo tentativo) 1+0+2+3+2+5=13.Come maiSpoilerhai scelto il 10 come momento felice? Ammetto di essere andato anche io un po' a tentativi ma ho sommato 1 invece che 10 per arrivare al 13.GGigassi ha scritto:Ci sarebbe una considerazione da fare:Spoilerin questo Corto ci troviamo tra la vita e la morte ma cos\u00ec viene a crearsi una realt\u00e0 tripartita in cui ci sono i ricordi (e la vita), questo limbo in cui giochiamo e appunto la morte, che non \u00e8 una minaccia esterna ma un mondo concreto a cui si pu\u00f2 effettivamente accedere. Quindi il Corto metterebbe in scena tre mondi e non solo i due previsti dal bando.Voi cosa ne pensate?Ci avevo pensato anche io, maSpoilernel mondo dei morti non ci entri mai se non nel paragrafo 11 e l'avventura finisce. Quindi i due mondi da considerare sono quello da cui vieni (mondo dei vivi) e il limbo... Ma ora che ci penso, uno degli esempi delle FAQ dava proprio come esempio non valido quello dove il protagonista viveva un sogno durante il coma... Ma forse questo \u00e8 un caso diverso ancora...Ai giudici l'ardua sentenza."
    ],
    [
        "152436",
        "GGigassi",
        "Periodonikes ha scritto:GGigassi ha scritto:L\u2019ho finito ma non so quanto correttamente:Spoilerho fatto la sequenza 20-10-18-49-23/25 cercando i numeri di paragrafo dai contenuti pi\u00f9 felici. Il punto \u00e8 che tutti hanno 2 cifre e non una sola come richiesto dal meccanismo della porta. Dopo aver visto che non esistono paragrafi di memorie con una sola cifra ho avuto l\u2019illuminazione di sommare tutte le cifre fra di loro ottenendo cos\u00ec (beh, forse non proprio al primo tentativo) 1+0+2+3+2+5=13.Come maiSpoilerhai scelto il 10 come momento felice? Ammetto di essere andato anche io un po' a tentativi ma ho sommato 1 invece che 10 per arrivare al 13.GGigassi ha scritto:Ci sarebbe una considerazione da fare:Spoilerin questo Corto ci troviamo tra la vita e la morte ma cos\u00ec viene a crearsi una realt\u00e0 tripartita in cui ci sono i ricordi (e la vita), questo limbo in cui giochiamo e appunto la morte, che non \u00e8 una minaccia esterna ma un mondo concreto a cui si pu\u00f2 effettivamente accedere. Quindi il Corto metterebbe in scena tre mondi e non solo i due previsti dal bando.Voi cosa ne pensate?Ci avevo pensato anche io, maSpoilernel mondo dei morti non ci entri mai se non nel paragrafo 11 e l'avventura finisce. Quindi i due mondi da considerare sono quello da cui vieni (mondo dei vivi) e il limbo... Ma ora che ci penso, uno degli esempi delle FAQ dava proprio come esempio non valido quello dove il protagonista viveva un sogno durante il coma... Ma forse questo \u00e8 un caso diverso ancora...Ai giudici l'ardua sentenza.SpoilerPer l'enigma, il 10 mi pare che sia quello in cui rivede il padre, morto appunto quando aveva dieci anni ma penso che gli faccia piacere rivederlo!Non ho nemmeno preso in considerazione l'1 probabilmente per deformazione da leggiocatore: \u00e8 il paragrafo in cui di solito comincia il gioco quindi non pu\u00f2 essere rilevante, solo che qui il gioco comincia dallo 0! In effetti se \u00e8 quello in cui ricorda di quanto era felice abbracciato alla madre hai decisamente ragione tu.Per quel che riguarda l'eventuale fuori concorso la morte non viene solo citata ma puoi effettivamente interagirci. Non credo che quello che vive il protagonista sia un semplice coma, le regole del bando erano chiare in questo senso (o meglio, sar\u00e0 anche in coma ma pu\u00f2 interagire con il \"mondo del passato\")."
    ],
    [
        "152612",
        "GGigassi",
        "Ho letto le soluzioni e non ho capito chi di noi due aveva ragione"
    ],
    [
        "152614",
        "FinalFabbiX",
        "Non sono sicuro di aver capito i vostri ragionamenti, ma penso che stiate sbagliando entrambi.Vi riporto come l'ho risolto io:SpoilerIl corto ha due tipi di indizi distinti:gli anni (vanno usati per far apparire le persone nei monitor)i giorni felici (che sono il numero di giorno; vanno usati per vincere il corto)I tre giorni felici vanno trovati e sommati fra di loro. Questi 3 giorni corrispondono a:il matrimonio del protagonista con Sarah, avvenuto il 3/4/1994 (come scritto nel paragrafo 23)la nascita di John (6 Maggio, \u00e8 scritto nel paragrafo 25)la nascita di Jenny (4 Marzo, come si apprende al paragrafo 47)Sommando questi tre giorni si ottiene 3+6+4 = 13"
    ],
    [
        "152615",
        "GGigassi",
        "FinalFabbiX ha scritto:Non sono sicuro di aver capito i vostri ragionamenti, ma penso che stiate sbagliando entrambi.Vi riporto come l'ho risolto io:SpoilerIl corto ha due tipi di indizi distinti:[ul]gli anni (vanno usati per far apparire le persone nei monitor)i giorni felici (che sono il numero di giorno; vanno usati per vincere ilI tre giorni felici vanno trovati e sommati fra di loro. Questi 3 giorni corrispondono a:[li] il matrimonio del protagonista con Sarah, avvenuto il 3/4/1994 (come scritto nel paragrafo 23)la nascita di John (6 Maggio, \u00e8 scritto nel paragrafo 25)la nascita di Jenny (4 Marzo, come si apprende al paragrafo 47)Sommando questi tre giorni si ottiene 3+6+4 = 13:facepalm:"
    ],
    [
        "152636",
        "Periodonikes",
        "Quoto il facepalm. Era molto sottile e non penso che ci sarei arrivato ^^''"
    ],
    [
        "152666",
        "sancio",
        "RECENSIONEQuesto racconto sfrutta il tema in modo prevedibile (vita/morte, o meglio pre morte) e in effetti non porta nulla di nuovo. Abbastanza ben scritto, sfrutta come meccaniche di gioco un misto di bivi e deduzioni dal testo da cui ricavare numeri a cui accedere in determinati punti. Non c'\u00e8 regolamento ma si intuisce tutto comunque molto bene. La vicenda parte con molti punti oscuri (classica perdita di memoria) e si svela progressivamente fino all'epilogo i cui tutto sar\u00e0 chiaro. La parte pi\u00f9 dolente \u00e8 stata per me,\u00a0 che non ho pazienza con gli enigmi, il livello di difficolt\u00e0. Nulla di esagerato, ma abbastanza per farmi bloccare irrimediabilmente all'ultimo. Altro piccolo difetto, o ingenuit\u00e0 frutto dell' inesperienza, lo spazio che poteva essere sfruttato meglio nelle prime due pagine."
    ],
    [
        "152737",
        "Zakimos",
        "Questo corto ha pi\u00f9 lati positivi che negativi; purtroppo saltano all'occhio prima i secondi, ed \u00e8 un peccato. Oltre a qualche refuso e un'impaginazione non perfetta, il corto si apre dando l'impressione di essere a movimento libero: non \u00e8 cos\u00ec, o meglio, il movimento \u00e8 del tutto marginale e consiste solo nel dover recuperare la torcia per accedere alla seconda zona e i propri dati iniziali; per il resto il cuore del racconto sta nel dedurre i paragrafi giusti a cui arrivare digitando i corretti numeri a schermo, in puro stile Escape Book che va molto di moda quest'anno, sia per il tema scelto che per lo spazio ridotto.Da quel momento in poi la qualit\u00e0 del corto si alza esponenzialmente e la \"caccia\" al rimando successivo diventa interessante, mai banale n\u00e9 eccessivamente difficile. La difficolt\u00e0 si alza nel dover raggiungere il finale migliore, cosa che non sarei riuscito a fare senza le soluzioni, ma nonostante questo la lettura sarebbe stata comunque soddisfacente. All'inizio avevo ipotizzato che lo scopo fosse scoprire quanto possibile su noi stessi prima di dover obbligatoriamente oltrepassare \"quella\" porta: se cos\u00ec fosse stato, il corto mi sarebbe piaciuto comunque!Visto lo scarso peso del movimento libero, l'autore avrebbe potuto sostituire la torcia con un qualcosa che, se riletto pi\u00f9 volte, non avrebbe generato la brutta sensazione di un loop (ad esempio, un pulsante da premere che apparentemente non ha effetto, ma che in realt\u00e0 accende la luce nel corridoio). A parte questo non ho altre rimostranze, a parte un invito a curare maggiormente la forma. In definitiva, un ottimo racconto stile \"Escape Book\"."
    ],
    [
        "152757",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):03 Blue Screens: Corto dalla struttura particolare, che ricorda a suo modo quella di una escape room. I veri bivi sono pochissimi, a corollario di un\u2019idea di fondo certamente innovativa. Potrebbe per\u00f2 funzionare solo per pochi lettori perch\u00e9 entrare nell\u2019ottica giusta per padroneggiare il corto non \u00e8 proprio immediato\u2026PRO1)\u00a0 \u00a0 L\u2019autore ha lavorato bene sull\u2019atmosfera. Ci svegliamo senza ricordarci praticamente nulla, in un posto sconosciuto, e dobbiamo lavorare con la testa (esplorando minuziosamente tutto quello che ci circonda e immagazzinando date e informazioni) per venirne a capo. La sensazione di straniamento, la necessit\u00e0 di sviscerare il nostro vissuto per risolvere il racconto-enigma \u00e8 resa ottimamente, e contribuisce a instillare nell\u2019animo del lettore un senso di ansia perfettamente in linea con il mondo misterioso che ci circonda.2)\u00a0 \u00a0 Mi \u00e8 piaciuta la capacit\u00e0 dimostrata dall\u2019autore di fornire informazioni tramite enigmi numerici che mi sono sembrati molto ben strutturati e settati. L\u2019unico che ho trovato un po\u2019 pi\u00f9 oscuro \u00e8 stato quello finale, che consente di raggiungere l\u2019epilogo. Gli altri sono chiari senza essere banali: quasi ogni interlocutore ce ne fornisce uno in un gioco di scatole cinesi divertente che ci spinge a darci da fare per vedere il finale della storia.3)\u00a0 \u00a0 La prosa \u00e8 curata. Il corto \u00e8 emotivamente impattante e sarebbe stato un delitto non riuscire a collegare alla struttura un impianto narrativo adeguato, perch\u00e9 l\u2019opera ne sarebbe risultata rovinosamente mutilata. Per fortuna, pur con un linguaggio abbastanza semplice e senza indulgere in eccessivi svolazzi, tutto il carico emotivo della situazione che stiamo vivendo \u00e8 reso adeguatamente.CONTRO1)\u00a0 \u00a0 Non \u00e8 un vero e proprio racconto game. Solo una parte \u00e8 condizionata da bivi. Il grosso si presenta come una serie di ambienti diversi con una concatenazione di enigmi numerici da risolvere. Una scelta che secondo me non sar\u00e0 apprezzata da tutti. Personalmente non amo questa struttura a scatole cinesi, e probabilmente avrei apprezzato di pi\u00f9 il lavoro, che a livello di tematica e narrazione mi \u00e8 piaciuto, se avesse avuto una struttura pi\u00f9 classica.2)\u00a0 \u00a0 Per qualcun dove amministrare autonomamente i progressi, trovando da solo i rimandi, nascosti dalle aporie numeriche, potrebbe essere spiazzante per pi\u00f9 di qualche lettore. Anche perch\u00e9 non sempre \u00e8 chiarissimo se la strada imboccata sia quella corretta. Gli amanti dei bivi e dei librogame lineari potrebbe storcere il naso e anche abbandonare il corto prima di completarlo.3)\u00a0 \u00a0 La storia probabilmente si esaurisce troppo rapidamente, lasciando la sensazione di incompiuta. D\u2019accordo che il compito di un racconto breve non \u00e8 quasi mai quello di esaurire l\u2019argomento, ma in questo caso si ha la netta impressione che le necessit\u00e0 strutturali abbiano avuto il sopravvento su quelle esplicative. Da un lato \u00e8 anche un bene in prospettiva: una versione ampliata di questo racconto approntata magari per una futura iniziativa potrebbe essere molto interessante.GLOBALE: Interessante l\u2019idea di fondo, interessanti i meccanismi, ma per qualche motivo Blue Screens, pur essendo godibile, non riesce a spiccare definitivamente il volo. Il giudizio complessivo \u00e8 positivo, indubbiamente, ma manca qualcosa per l\u2019eccellenza."
    ],
    [
        "152885",
        "F.A.S.",
        "In questo corto convivono sia racconto a bivi nella parte iniziale, sia racconto a enigmi nel prosieguo. La storia \u00e8 coinvolgente anche se un po\u2019 scontata, il mistero iniziale si svela gradualmente, i ricordi del protagonista riaffiorano gradualmente e forniscono gli indizi per proseguire e arrivare all\u2019epilogo. L\u2019impaginazione \u00e8 sfruttata male e, forse, ha influito sulla storia che sembra incompiuta, per\u00f2 magari \u00e8 solo una mia impressione. Purtroppo, una volta capito il meccanismo, gli indizi per proseguire sono facili da trovare e la rigiocabilit\u00e0 \u00e8 nulla perch\u00e9 si possono esplorare tutti i paragrafi alla prima lettura rendendo superflua ogni successiva rilettura."
    ],
    [
        "152910",
        "giax",
        "Un corto che mi \u00e8 piaciuto molto. L'idea di associare i monitor alle date e agli anni del protagonista \u00e8 semplice e funzionale, e si sposa bene con la serie di piccoli enigmi da svelare (come una scia di indizi da seguire) per arrivare al finale.La storia \u00e8 buona anche se non particolarmente originale.Sono rimasto un po' interdetto nella combinazione finale dal dover usare solo il giorno della data e non il mese o l'anno, che ovviamente concorrono all'unicit\u00e0 del giorno. Per\u00f2 dopo un attimo di smarrimento il problema si risolve, anche se con qualche dubbio.In generale uno dei migliori corti in concorso a mio parere."
    ],
    [
        "153123",
        "Anima di Lupo",
        "Questo racconto, seppur breve e scarno nelle descrizioni, mi ha suscitato qualche emozione e mi ha fatto ragionare per arrivare alle varie conclusioni. Gli enigmi, anche se a volte semplici, hanno una loro logica e non sono impossibili da risolvere, il che per me \u00e8 gi\u00e0 tanto visto che non amo molto le cose troppo matematiche. La storia \u00e8 un po' scontata forse ma certamente emotiva (e tristissima, trattandosi di argomenti reali ambientati nel nostro mondo). Sulla spiegazione che l'autore d\u00e0 sulla vita dopo la morte non mi dilungo molto perch\u00e9 ognuno ha le sue idee ed \u00e8 giusto svilupparle nei propri racconti come si desidera. Qui l'autore lo mette proprio nel titolo il punto cruciale. Infine, ho una domanda su quest'ultimo aspetto: dopo la morte si passa SEMPRE in questa stanza dei computer o solo quando la vita \u00e8 in bilico? O in entrambe le circostanze?Mi sembra giusto premiare il Corto con un bel voto alto.Voto inviato ad Adriano."
    ],
    [
        "153221",
        "Pirata delle Alpi",
        "RECENSIONEQuesto corto \u00e8 architettato come una room escape (tema che sembra in voga quest'anno) e questo non mi dispiace.La storia \u00e8 semplice e un Protagonista sta (non) vivendo il paradosso del gatto di Shroedinger essendo intrappolato in questo limbo tra il mondo dei vivi e quello dei morti. Il lettore-giocatore dovr\u00e0 trovare i vari elementi che compongono un puzzle basato sulla vita del Protagonista per riuscire a tornare nel mondo dei vivi. Un concetto semplice ed efficace.Questo corto ha una durata di vita media, vista la difficolt\u00e0 degli enigmi e il tempo che il lettore-giocatore dovr\u00e0 passare per trovare la buona strada per non raggiungere i suoi defunti. Lo stile \u00e8 convincente e mi sono immedesimato bene nella parte di quel poveraccio. Il povero Harris ha vissuto una vita molto triste e spero che l'autore misterioso non abbia introdotto degli elementi personali.Temo che il tema dei due mondi che interagiscono sia stato un po' sottovalutato, ma sar\u00e0 l'infinita saggezza della Terna a deciderlo.Amico autore, attento a qualche refuso (che non hanno influenzato il mio voto) e la complessit\u00e0 dei tuoi enigmi potrebbe essere nociva e controproducente se una persona con poca pazienza\u00a0 legge e valuta la tua opera.Voto inviato a Adriano"
    ],
    [
        "153238",
        "GGigassi",
        "Ho avuto qualche difficolt\u00e0 a decidere quale voto dare a questo Corto, che ha sicuramente dei pregi ma anche degli elementi che non gradisco. Per cominciare, l\u2019idea stessa dell\u2019escape room non fa per me. Altro elemento che non mi \u00e8 piaciuto \u00e8 l\u2019ennesimo ricorso all\u2019espediente del personaggio tra la vita e la morte. Ma entrambi questi \u201cdifetti\u201d non sono certo colpa dell\u2019autore, ma dei miei gusti e del sedimentarsi nella memoria delle edizioni precedenti. Gli errori che invece sono imputabili all\u2019autore sono le cosucce come le E maiuscole accentate con l\u2019apostrofo o i rimandi \u201cal 0\u201d. Va poi detto che per il ragionamento che avevo fatto a suo tempo qui di mondi potrebbero essercene tre e non due, ma a quanto pare non \u00e8 poi cos\u00ec rilevante per metterlo fuori concorso.La storia come dicevo \u00e8 banalotta, almeno ai miei occhi, ma tutto sommato la scrittura \u00e8 valida e certi elementi sono comunque interessanti. Di certo le dinamiche con cui arrivare alla fine non sono il colmo della chiarezza (e nemmeno le soluzioni!), prova ne sia il fatto che siamo stati in pi\u00f9 utenti ad averle interpretate male, pur riuscendo lo stesso ad arrivare al finale!VIA! (VotoInviato adAdriano)"
    ],
    [
        "153361",
        "ovidio80",
        "La storia \u00e8 una sorta di escape room. Il protagonista si risveglia in questo ambiente, da cui dopo l'iniziale smarrimento, cerca di uscire, e con i ricordi compromessi, che riemergeranno lentamente, col prosequio della storia. Per proseguire occorre raccogliere gli indizi e risolvere gli enigmi numerici. Gli enigmi non sono cosi intuitivi. Buona la intro, storia piuttosto scontata."
    ],
    [
        "153362",
        "EGO",
        "L\u2019autore di questo Corto potrebbe farsi dare qualche virgola da quello diLe ombre del mio gatto, perch\u00e9 evidentemente \u00e8 rimasto senza. Usare le virgole al posto dei punti e il vuoto al posto delle virgole non funziona granch\u00e9.A parte questo il Corto \u00e8 basato su ragionamenti piuttosto semplici, ma che lasciano soddisfatti. Fa piacere un racconto dove bisogna cercare informazioni senza doversi aggirare a casaccio in ambienti sconosciuti, magari con l\u2019ansia di un cronometro che ticchetta o di una creatura che ci insegue. Qui c\u2019\u00e8 da spostarsi soltanto col pensiero.La durata \u00e8 molto breve: l\u2019unico vero ostacolo \u00e8 trovare l\u2019ultimo numero, la logica dietro al quale non mi \u00e8 chiarissima. Per il resto non esiste rigiocabilit\u00e0, dal momento che \u00e8 indispensabile leggere tutti i paragrafi (meno quello del finale \u201ccattivo\u201d) per risolvere la vicenda. Buona l'idea e la realizzazione, comunque, e piacevoli tutte le risoluzioni della vicenda. Un buon lavoro."
    ],
    [
        "153391",
        "ovidio80",
        "La storia \u00e8 una sorta di escape room. Il protagonista si risveglia in questo ambiente, da cui dopo l'iniziale smarrimento, cerca di uscire, e con i ricordi compromessi, che riemergeranno lentamente, col prosequio della storia. Per proseguire occorre raccogliere gli indizi e risolvere gli enigmi numerici. Gli enigmi non sono cosi intuitivi. Buona la intro, storia piuttosto scontata."
    ],
    [
        "153410",
        "Flay4Fight",
        "Il tema della vita e della morte nei giochi e nei racconti \u00e8 un tema sempre affascinante e attuale. Il Corto i\u00a0 questione ne fa un uso, a mio parere, pi\u00f9 che convincente. Ci risvegliamo in uno strano ambiente, circondati da monitor e con un corridoio e due porte misteriose. Interagendo con i monitor scopriamo che abbiamo la facolt\u00e0 di osservare eventi particolari della nostra esistenza e possiamo addirittura comunicare con i nostri cari passati a miglior vita. I monitor rappresentano, infatti, una porta del mondo con l'aldil\u00e0 ed \u00e8 proprio grazie agli indizi lasciati da essi che potremmo uscire dal \"limbo\" in cui ci siamo risvegliati. Questo semplice, ma efficacie incipit apre a una serie di possibilit\u00e0 di immaginare l'inferno e il paradiso (e, ovviamente, il purgatorio), qui rappresentati in una chiave tecnologica (i monitor..). La scrittura \u00e8 semplice (ma non essenziale) e abbastanza chiara, il Corto \u00e8.. corto! Il tutto si riduce a trovareSpoileril \"magic number\" che ci permetter\u00e0 di uscire attraverso la porta della vita.Mi sarebbe piaciuto che il tutto fosse un po' pi\u00f9 approfondito. Inoltre anche qui, come in altri lavori, la longevit\u00e0 \u00e8 ridotta dal momento che si arriva all'epilogo positivo attraverso un'unica strada. L'idea generale, per\u00f2, \u00e8 pi\u00f9 che buona. L'originalit\u00e0, l'assenza di un vero e proprio regolamento, qui sostituito da una semplice, non banale, ricerca delle date importanti, e l'atmosfera che si respira giocando per me sono assolutamente da premiare con un voto medio-alto."
    ],
    [
        "153438",
        "Adriano",
        "Voti dei Giudici:Adriano:Un bel corto questo Blue Screen, a tratti estremamente interessante, che secondo me avrebbe per\u00f2 potuto dare molto di pi\u00f9.Praticamente un corto che avvicina il mondo dei vivi a quello dei morti, contornandolo di quell\u2019esperienza pre-morte nella quale si svolge l\u2019azione.Un corto che, forse pi\u00f9 degli altri, dev\u2019essere apprezzato alla prima lettura, perch\u00e9 nelle successive perde molto del suo fascino: dei vari piccoli enigmi che si devono affrontare per avanzare, quelli di cui si scova la soluzione non offrono pi\u00f9 alcuna sfida, mentre quelli per i quali non si riesce a trovare la soluzione diventano un ostacolo insormontabile che rischia pi\u00f9 volte di far mollare la presa e far abbandonare (seppur momentaneamente) la lettura.Ma andiamo con ordine:REGOLAMENTO: Una buona introduzione narrativa. Ma, come successo per altri corti, spazio ce n\u2019era per proporre dell\u2019altro... Ok, due pagine intere di Wall of text sarebbero state troppe, e allora perch\u00e9 non arricchire con un piccolo aspetto di regolamento tecnico? Avrebbe sicuramente dato al corto qualcosa in pi\u00f9 rispetto al gi\u00e0 apprezzabile risultato che vediamo.Sui contenuti dell\u2019introduzione: mi \u00e8 piaciuta. Sar\u00e0 che mi ci rivedo molto, ma hai saputo dosare le parole giuste al posto giusto.TRAMA: \u00e8 qui che, secondo me, questo corto diventa un piccolo gioiello! La storia diventa mano mano sempre pi\u00f9 malinconica, triste, cupa. Sembra quasi che, passo dopo passo, si stia entrando in un incubo! Quando il protagonista si toglie l\u2019anello, la scena \u00e8 molto comunicativa: la sofferenza che c\u2019\u00e8 dietro mi ha fatto ricordare quando mi sono sfilato il mio. Autore, bravo, se ci penso mi viene ancora la pelle d\u2019oca!STRUTTURA: personalmente non ho trovato la struttura come \u201cingiocabile\u201d: fortunatamente anche per i meno avvezzi agli enigmi ci sono le Soluzioni.PARTE LUDICA:In definitiva \u00e8 un buon escape book, a tratti molto guidato (cito come esempio la scena del paragrafo 0, dove nonostante sembra ci sia una parvenza di scelta, in realt\u00e0 la scelta non c\u2019\u00e8 ed esaminare la zone in cui eravamo seduti \u00e8 praticamente obbligatorio...), a tratti praticamente un true path (la seconda sezione, dove per proseguire occorre indovinare sempre il paragrafo di uscita, praticamente se si salta un passaggio si perde del tutto il filo del corto).Nonostante mi sia divertito molto a giocarlo (e in alcuni tratti la difficolt\u00e0 sia medio-alta), purtroppo la rigiocabilit\u00e0 di questo titolo \u00e8 minima, nel senso che fatta una partita e giunti alla conclusione non ci sono spunti necessari per riprenderlo e giocarlo di nuovo, se non la curiosit\u00e0 di capire il resto dei bivi della prima sezione.Il corto gioca sulla gestione di numeri e date, ma non nascondo che ci sono passaggi in cui i numeri, le date e i riferimenti sono un po\u2019 troppi, quindi si \u00e8 quasi travolti da una quantit\u00e0 di informazioni che si fa fatica a filtrare per capire quali sono indizi e quali no, quali utilizzare e quali no. Pi\u00f9 che altro all\u2019inizio non \u00e8 molto chiaro cosa sommare o sottrarre, quindi \u00e8 difficile entrare nel mood del corto.L\u2019ultimo enigma della data di matrimonio l\u2019ho trovato infine un po\u2019 illogico anche conoscendo la soluzione e andando a ritroso: non vedo come possa venirmi in mente di andare al 13 dopo aver letto il paragrafo 47, n\u00e9 tantomeno dopo aver letto la data del paragrafo 23 (3/4/1994), cio\u00e8 in che modo questi numeri andrebbero sommati, sottratti o moltiplicati per ottenere 13. Il problema \u00e8 che quando ci sono tante informazioni di questo tipo, \u00e8 davvero una sfida oltre l\u2019estremo calcolare un numero, per quanto si intuisca che occorra farlo\u2026 Cio\u00e8, come devo considerare 3/4/1994? 3+4+1+9+9+4=30? E perch\u00e9 non 3+4+1994=2001, da cui 20+01=21? Insomma, le possibilit\u00e0 sono infinite...NARRAZIONE: Mi \u00e8 piaciuta. L\u2019autore, con uno stile semplice, \u00e8 riuscito a farmi provare diversi tipi di emozione e ha reso piacevole l\u2019intera lettura.Particolarmente riuscita, poi, la parte finale: in effetti il corto \u00e8 tutto un \u201ccrescendo\u201d.Un corto sicuramente particolare, che nonostante riesca a divertire\u00a0 e cresca a livello di emozioni di paragrafo in paragrafo, risulta un po\u2019 troppo \u201cusa e getta\u201d, tanto da scoraggiare quasi le letture successive oltre la seconda. Un vero peccato, perch\u00e9 il livello di sfida \u00e8 adeguato.Aloona:L\u2019esordio del racconto \u00e8 di quelli che l\u2019istante prima mi fa dire \u201cniente male!\u201d e quello dopo mi fa venire voglia di tirare bacchettate con un \u201cmannaggia a te, stavi andando cos\u00ec bene!\u201d: caro autore, perch\u00e9 sottovalutare il tuo pubblico (non siamo cos\u00ec vecchi), cadendo nella tentazione dello \u201cspiegone\u201d, quando eri gi\u00e0 riuscito in poche righe a costruire un\u2019atmosfera intrigante? Non sarebbe stato meglio lasciare la rivelazione del dove ci troviamo alle sole deduzioni, tramite la voce dei nostri cari, piuttosto che a una fastidiosa voce narrante, che fin dall\u2019inizio ci spoilera la parte migliore? Specialmente quando si tratta dell\u2019aldil\u00e0, dove il mistero conta. Sono sicura che avrebbe elevato il livello del racconto. Il sistema \u00e8 comunque ben congeniato ed equilibrato quanto a difficolt\u00e0; la velata malinconia che permea l\u2019opera \u00e8 per me la cosa pi\u00f9 gradita; peccato per il finale, che come al solito risulta affrettatamente troncatorispetto al resto. Di nuovo \u201cmannaggia a voi\u201d, specialmente quelli bravi, che viziaccio.FinalFabbiX:\u201cBlueScreens\u201d propone una struttura ben nota ai lettori dei Corti, ma che negli anni non ha perso il suo smalto.Il protagonista, dopo una breve fase esplorativa iniziale, si ritrova in una grossa hub centrale munito di una chiave numerica. Questa chiave lo far\u00e0 accedere a una stanza, nella quale potr\u00e0 trovare altre chiavi numeriche con cui accedere ad altre stanze e cos\u00ec via, fino a recuperare il necessario per poter arrivare all\u2019epilogo. \u00c8 un meccanismo molto efficace, perch\u00e9 consente di creare dungeon intricati e inserire strutture a mappa ed enigmi in spazi ristretti. In poche parole \u00e8 perfetto per i cortissimi.Qui non c\u2019\u00e8 solo la saggezza di aver scelto una struttura consona al medium, ma anche una grande fantasia nel reinterpretare il modello e nell\u2019adattarlo perfettamente alla storia narrata: le \u201cchiavi numeriche\u201d vengono rappresentate da date, mentre le stanze sono filmati all\u2019interno dei BlueScreens. Queste soluzioni non sono puramente estetiche, ma hanno anche un valore all\u2019interno della narrativa del gioco: utilizzando giorni/anni l\u2019autore \u00e8 riuscito a dare un senso numerico a tutte le codewords del gioco in modo naturale, cosa per nulla scontata e che in molti librogame non accade. Inoltre, siccome il protagonista \u00e8 di fronte a scene registrate all\u2019interno di un monitor (per quanto interagibili in maniera sovrannaturale) si giustifica con pi\u00f9 facilit\u00e0 che le scene si possano ripetere in maniera identica.La stessa maestria, purtroppo, non \u00e8 presente nella sezione esplorativa antecedente agli schermi, che al contrario \u00e8 organizzata piuttosto male: presenta infatti percorsi che portano a ripetere le stesse azioni (es: trovare la stessa torcia di cui si \u00e8 gi\u00e0 in possesso), un errore che poteva essere facilmente evitato dall\u2019autore con un po\u2019 di accortezza.Ho letto dalle recensioni che molti hanno trovato difficile giungere al finale. Francamente, mi sembrano critiche ingiuste: il corto richiede di districarsi all\u2019interno dei paragrafi e di leggere con molta attenzione, ma non presenta particolari picchi di difficolt\u00e0 per il lettore che si prende il suo tempo.Purtroppo, se la parte game \u00e8 una roccia, la parte libro \u00e8, a mio parere, insufficiente.La storia \u00e8 il solito mockbuster hollywoodiano di un uomo in coma che, nel limbo fra vita e morte, ripensa agli errori della sua vita. \u00c8 una storia vista e rivista e che oltretutto \u00e8 narrata con una prosa piatta e poco coinvolgente. I personaggi, al di fuori di qualche paragrafo (come in quello dedicato al nonno), risultano piuttosto dimenticabili, cos\u00ec come risulta dimenticabile la trama nel suo complesso. Ulteriore punto di demerito \u00e8 che questa trama, cos\u00ec superflua e con cui si fatica ad empatizzare, occupa uno spazio considerevole e che quindi i suoi difetti non sono imputabili ai limiti imposti dai cortissimi. Le condizioni per fare di meglio c\u2019erano tutte.Male anche l\u2019impaginazione (lo dico per l\u2019autore, visto che non ne terr\u00f2 conto nel giudizio), che nel file word originale spezzava inutilmente i paragrafi. Mi sembrava un dettaglio irrilevante, cos\u00ec sono intervenuto direttamente io.Bene invece l\u2019uso del tema, i due mondi ci sono, anche se sono elementi pi\u00f9 di trama che di struttura e quindi la loro importanza \u00e8 ridimensionata per via della scrittura non eccelsa."
    ],
    [
        "153575",
        "Periodonikes",
        "Ammetto che ero spaesato. La mancanza di un regolamento mi ha fatto pensare ad una semplice storia a bivi con enigmi, poi leggo e mi trovo in un paragrafo senza uscita (ho scoperto, alla seconda lettura, che era l\u2019unica ID del corto). Una volta capito di dover esplorare gli schermi ho apprezzato molto l\u2019idea! Gli enigmi sono tematici, ben calibrati e originali nel modo in cui sono proposti.La prima cosa bella: A un certo punto sono entrato in quella sequenza di eventi in cui dopo aver risolto un enigma e letto il paragrafo dedicato scovo una nuova soluzione che mi porta a un nuovo paragrafo. E\u2019 stata una bella sensazione.Il pelo nell'uovo: Sempre parlando di enigmi, l\u2019ultimo. Non l\u2019ho proprio capito e ho \u201crisolto\u201d il corto andando a tentativi\u2026 Poi ho letto le soluzioni e tutto mi \u00e8 risultato pi\u00f9 chiaro, ma doveva essere spiegato un po\u2019 meglio all\u2019interno del corto, a mio avviso.Ricorder\u00f2 questo corto per\u2026 la storia che viene svelata mano a mano, un enigma dopo l\u2019altro."
    ]
]