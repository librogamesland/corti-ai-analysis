[
    [
        "152278",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:23 - Nel nome dell'imperatore)Ultima modifica di:AdrianoApr-09-21 09:07:50"
    ],
    [
        "152308",
        "GGigassi",
        "Entusiasmo iniziale per l\u2019ambientazione e lo stile di scrittura, parziale delusione per la struttura \u201ctrue path rigenerante\u201d. Devo ancora sviscerarlo per bene."
    ],
    [
        "152429",
        "Flay4Fight",
        "Oggi provo questo. L'introduzione ben scritta promette bene. Non ho visto tracce di regolamento quindi immagino che l'autore si sia concentrato sul racconto piuttosto che sul gioco."
    ],
    [
        "152442",
        "GGigassi",
        "Qualche commento da precisino: in italiano non si applicano le regole del plurale delle altre lingue, quindi non andava scritto \u201cvoltigeurs\u201d con la s, che oltretutto alla fine dell\u2019introduzione \u00e8 riferito al protagonista e quindi andava comunque al singolare. \u201cDobois\u201d \u00e8 un cognome francese? Io ho sempre sentito Dubois, inoltre mi pare che in francese i nomi composti vadano scritti con il trattino, quindi il protagonista dovrebbe chiamarsi Jean-Baptiste. Ci sono poi (rari) errorini sparsi come al paragrafo 3 in cui una \u201ce\u201d andava accentata in quanto voce del verbo essere. Lo stile di scrittura \u00e8 comunque piacevole ed evocativo.Venendo al gioco, la trovata di cominciare in medias res \u00e8 molto azzeccata, tanto pi\u00f9 che poi scopriremo il vero quadro generale e cheSpoilerl\u20191 \u00e8 un checkpoint. Le ferite \u201cmortali\u201d che subisce il protagonista non sono sempre congruenti con il paragrafo in cui si sveglia di continuo, ma posso capire che essendo uno zombi o una cosa cos\u00ec rigeneri ogni volta fino a trovare il finale corretto. Finale che ha un retrogusto vagamente militarista, probabilmente incidentale e scelto per fare cogliere l\u2019indizio della citazione in latino (e io non sono tra quelli che ci sono riusciti). Anche se per\u00f2 ci sono altre situazioni in cui facciamo gli eroi e veniamo trucidati lo stesso!Secondo me l\u2019aderenza al bando c\u2019\u00e8, ottenuta oltretutto con una certa originalit\u00e0 ed eleganza.Bella l\u2019illustrazione, e buona idea metterla alla fine rischiando meno di spoilerare il nodo principale del Corto."
    ],
    [
        "152465",
        "Flay4Fight",
        "Letto e giocato, anche se devo approfondire meglio tutte le \"scelte\" disponibili. Mi \u00e8 piaciuto, anche se confermo come dice GGigrassi gli errorini sparsi (sugli appunti dei nomi francesi invece non mi esprimo, essendo ignorante in materia).Molto bella l'illustrazione finale, che definisce il nostroSpoilerprotagonista zombettoso"
    ],
    [
        "152488",
        "GGigassi",
        "Flay4Fight ha scritto:Molto bella l'illustrazione finale, che definisce il nostroSpoilerprotagonista zombettosoNon direi:Spoilerha tutte e due le braccia"
    ],
    [
        "152493",
        "Flay4Fight",
        "GGigassi ha scritto:Flay4Fight ha scritto:Molto bella l'illustrazione finale, che definisce il nostroSpoilerprotagonista zombettosoNon direi:Spoilerha tutte e due le bracciaAzz! Ma sai che non ci avevo fatto assolutamente caso!"
    ],
    [
        "152785",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):23 Nel nome dell\u2019Imperatore: Uno strano racconto strutturato come un classico Scegli la tua Avventura: solo bivi, niente regolamento, niente enigmi, niente dadi. Nulla di male: per chi mi conosce sa che io ho un debole per lavori di questo tipo. La lettura per\u00f2 mi ha lasciato una sensazione particolare: come se, nel messaggio di fondo e nell\u2019anima del racconto fosse presente un \u201cconto\u201d impossibile, a qualche livello, da far tornare\u2026PRO1)\u00a0 \u00a0 Ancora una volta mi trovo a promuovere il taglio narrativo di una delle opere in concorso. Al netto di un po\u2019 di refusi residui il pathos e la vividezza delle immagini e delle situazioni descritte in questo lavoro colpiscono. Si narra di una battaglia tra i francesi, al seguito di Napoleone I visti gli accenni all\u2019impero, e la coalizione degli altri eserciti europei che li fronteggiano. Non solo il tema \u00e8 trattato con cognizione di causa, ma ci sono passaggi carichi di emotivit\u00e0 che fanno riflettere e colpiscono il cuore del lettore. Ancora una volta mi trovo ad apprezzare tanta capacit\u00e0 scrittoria, in un\u2019edizione dei Corti dove i buoni autori, da questo punto di vista, hanno abbondato.2)\u00a0 \u00a0 L\u2019epilogo principale, in s\u00e9 e per s\u00e9, mi \u00e8 piaciuto. Non tanto per il messaggio che trasmette, di quello parler\u00f2 pi\u00f9 avanti, ma per i tempi e i ritmi letterari con cui \u00e8 proposto. L\u2019autore non solo ha saputo pensare a una conclusione di impatto, ma \u00e8 stato capace di prepararla adeguatamente dedicandole il giusto spazio. Chi ha letto le mie recensioni sa che di alcuni racconti in concorso ho criticato la frettolosit\u00e0 dell\u2019epilogo: qui abbiamo un ottimo esempio di come, senza scrivere poemi, si possa, anche in un contesto breve, creare qualcosa di valido.3)\u00a0 \u00a0 L\u2019idea di non inserire istant death o percorsi alterativi, ma un\u2019unica evoluzione che porta all\u2019epilogo e una serie di vie \u201cspecchietto\u201d che ci fanno ripartire dal paragrafo 1 \u00e8 buona. Non solo perch\u00e9 \u00e8 una variante sul modo usuale di approcciare un racconto simile, che ben si sposa con la necessit\u00e0 di risparmiare spazio e aumenta la longevit\u00e0/rileggibilit\u00e0, ma anche perch\u00e9 \u00e8 particolarmente adatta al contesto. Siamo morti, la nostra esistenza si \u00e8 conclusa, \u00e8 giusto che, se non troviamo un modo per garantire la pace alla nostra anima, si rimanga intrappolati in un loop senza fine.CONTRO1)\u00a0 \u00a0 In una edizione del concorso in cui gli autori sono stati molto attenti a sistemare i propri racconti, in sede di revisione, in questo in particolare abbondano i refusi. Ne ho trovati diversi, alcune anche pesanti (e senza accento o a senza h). Probabilmente \u00e8 accaduto perch\u00e9 l\u2019autore \u00e8 andato lungo con i tempi, o forse, ipotizzo, perch\u00e9 ha presentato pi\u00f9 racconti in concorso e questo \u00e8 stato l\u2019ultimo (e quindi il meno curato). Sia come sia, la fase di revisione e testing andava fatta meglio.2)\u00a0 \u00a0 Il racconto in s\u00e9 pu\u00f2 piacere o non piacere, il difetto che trovo qui \u00e8 molto soggettivo. Non ho gradito, e questo fatto ha fatto calare in me la considerazione per il racconto, che l\u2019unico modo per porre fine al nostro stato di anima in sospensione, sia quello di porsi alla testa di una avanzata disperata e farsi massacrare definitivamente. Bella l\u2019idea del \u201cnon fuggo pi\u00f9\u201d, ma il messaggio di fondo non \u00e8 nelle mie corde. Avrei gradito la presenza di un epilogo diverso, magari da affiancare a questo. Il messaggio poteva essere il medesimo, e il protagonista trovare la pace nel non fuggire di fronte, per esempio, la necessit\u00e0 di aiutare dei civili o condannare con fermezza gli orrori della guerra.3)\u00a0 \u00a0 L\u2019autore conosce il periodo storico che descrive e ne parla con cognizione di causa. Non ho potuto fare a meno di pensare per\u00f2 che qualche accenno pi\u00f9 preciso e circostanziato avrebbe aumentato la qualit\u00e0 dell\u2019opera. Quelli che ci sono rimangono, immagino volutamente, vaghi. E per questo motivo aiutano poco il lettore a immedesimarsi. Per fare un esempio, un racconto identico a questo intitolato Sedan, e ambientato durante la guerra franco-prussiana con rimandi pi\u00f9 precisi mi avrebbe coinvolto ed esaltato di pi\u00f9. Anche se in quel caso avremmo combattuto per il meno carismatico Napoleone III.GLOBALE: L\u2019autore \u00e8 bravo e lo dimostra senza che possano esserci dubbi. Ha pensato un buon racconto, lo ha strutturato adeguatamente e lo ha reso godibile. Per ragioni che spero di aver illustrato con chiarezza in precedenza, per lo pi\u00f9 soggettive, quest\u2019opera per\u00f2 non \u00e8 riuscita a prendermi come altre in concorso. Senza nulla togliere alla validit\u00e0 dell\u2019idea e alla qualit\u00e0 del lavoro, e attribuendo comunque un voto positivo, non mi sento di piazzare Nel nome dell\u2019Imperatore nelle primissime posizioni."
    ],
    [
        "152863",
        "Librogame Digitali",
        "Apprezzo sempre un racconto con ambientazione storica, anche se era abbastanza vaga e per lo pi\u00f9 filtrata attraverso le lenti del fantasma intrappolato in un loop. L'epoca napoleonica \u00e8 una di quelle che conosco meno in assoluto, ma ha una sua drammatica epicit\u00e0 che sa risvegliare emozioni forti.Questo corto ti porta a respirare la polvere da sparo e vivere l'orrore realistico di una guerra europea vivendola attraverso gli occhi di un fantasma in cerca di una via d'uscita dal suo loop. Come Prodo anche io non ho apprezzato al massimo il fatto che l'unico modo di uscire dal loop fosse prendere la bandiera e lanciarsi in una carica suicida; perch\u00e8 doveva essere quello l'unico modo? L'autore sembra voler dire che in fondo il \"peccato\" del protagonista fosse quello di non essersi lanciato all'assalto con il resto della sua truppa, abbracciando la morte sul campo di battaglia come la retorica dell'eroismo suicida da trincea\u00a0 richiedeva. Personalmente avrei preferito che ci fosse la possibilt\u00e0 di uscire dal loop anche in un altro modo, per non passare un messaggio cos\u00ec spiccatamente bellicista che non mi ha entusiasmato. Mi rendo conto per\u00f2 che \u00e8 una considerazione ideologica personale, e che l'autore aveva il diritto di passare il messaggio che pi\u00f9 sentiva adatto in cuor suo."
    ],
    [
        "152988",
        "sancio",
        "RECENSIONECorto dall'ambientazione storica molto ben scritto, che ci fa sentire veramente nei campi di battaglia di quell'epoca. Impersonifichiamo un soldato da poco trapassato e in cerca di vendetta o solo di tornare \"a casa\". Il comparto game consiste solo nei canonici bivi ma grazie ad un sapiente uso dei paragrafi di morte, l'autore crea un effetto circolatorio. I suddetti paragrafi non terminiano infatti con una istant death, ma con un \"vai all' 1\", e il testo che si lega bene e non subisce interruzioni, giova moltissimo alla lettura e l'opera, che conta solo 24 paragrafi, da l'impressione di essere pi\u00f9 lunga. Si poteva fare ancora meglio e ottimizzare, evitando alcuni capoversi dopo solo un paio di parole, e recuperare spazio prezioso. Al termine del corto c'\u00e8 un disegno molto bello ma anche grande, che richiede altra mezza pagina abbondante di dazio al testo. E anzich\u00e9 in fondo forse stava meglio dopo l'introduzione o a met\u00e0.In conclusione \u00e8 comunque un lavoro che ho molto apprezzato, sia per l'ottima scrittura che per il gioco che, anche se troppo poco impegnativo, in certi momenti \u00e8 preferibile."
    ],
    [
        "153004",
        "Zakimos",
        "Corto veramente bellissimo, e mi sorprende il fatto di averlo scritto cos\u00ec tante volte quest'anno; e non sar\u00e0 l'ultima, a dimostrazione di quanto sia valida la nuova scuola italiana! Nel nome dell'Imperatore ha tutto ci\u00f2 che un corto deve avere per farsi ricordare: \u00e8 scritto splendidamente (a parte i refusi), ha un'ambientazione tangibile, originale e di grande fascino e presenta al suo interno quel paio di twist (la struttura a loop, da me molto amata come si evince da Il Giorno del Librogame, e la sequenza di eventi necessaria per raggiungere il finale) sufficienti a concludere la lettura con il sorriso sulle labbra.Davvero un peccato che ci siano vari refusi, che riducono un po' la corsa di un corto creato con grande amore per la storia e per il medium. Nel nome dell'Imperatore \u00e8 da podio nonch\u00e9 un candidato per la vittoria finale. Forse, e sottolineo forse, gli manca quel \"tocco\" di gameplay, aderenza al tema o narrazione che potrebbe portarlo a sbaragliare la concorrenza e aggiudicarsi in automatico il primo posto; \u00e8 pur sempre una \"semplice\" storia a bivi, ma non si dica mai che la semplicit\u00e0 \u00e8 un difetto, perch\u00e9 cos\u00ec non \u00e8."
    ],
    [
        "153061",
        "F.A.S.",
        "Nel nome dell\u2019Imperatore \u00e8 un corto ambientato alla fine dell\u2019era napoleonica e dal vago sapore militarista, o forse meglio dire, fatalista. L\u2019assenza di regolamento o di aleatoriet\u00e0 ci proietta subito nell\u2019azione, lo stile di scrittura \u00e8 molto buono anche se ci sono vari refusi, il racconto \u00e8 coinvolgente, bastano pochi riferimenti per fissare l\u2019epoca storica in cui ci troviamo, la struttura circolare, che ci riporta all\u2019inizio ogni volta, serve a far capire il messaggio profondamente filosofico ed esistenziale anticipato nell\u2019introduzione in lingua latina, che la morte insegue anche chi fugge, da lei o da altro, e primo o poi lo raggiunge. La societ\u00e0 contemporanea evita di parlare di morte e si \u00e8 smarrita completamente quella ars moriendi, cio\u00e8 la preparazione ad una buona morte, che era molto in voga sul finire del Medioevo, io non so se l\u2019autore aveva un obiettivo cos\u00ec filosofico, per\u00f2 mi piace pensarlo e premiarlo con un voto alto."
    ],
    [
        "153194",
        "giax",
        "Di questo corto mi sono piaciuti molto l'ambientazione, curata, coinvolgente e realistica, e l'atmosfera resa dalla prosa, valida, ricercata e calzante. Si ha veramente la sensazione di essere braccati dalla morte, nel vano tentativo di sfuggirle.Il fatto di avere un'unica scelta possibile, e per il resto di avere l'obbligo di ricominciare dall'uno, lo trovo coerente con il messaggio e la struttura scelta dall'autore, ma ovviamente non \u00e8 davvero appagante a livello di gioco. Al termine abbiamo la sensazione di aver recepito benissimo ci\u00f2 che voleva dirci l'autore (non semplice riuscire a trasmettere qualcosa in modo cos\u00ec chiaro e potente in un corto) e di non aver mai davvero avuto la possibilit\u00e0 di scegliere (l'autore voleva che sbagliassimo almeno una/due volte prima di capire cosa voleva che noi facessimo).In generale una buona idea, resa bene, ma non cos\u00ec soddisfacente come gameplay."
    ],
    [
        "153207",
        "GGigassi",
        "Un Corto originale e ben scritto (abbastanzaben scritto) che per\u00f2 \u00e8 penalizzato da alcuni buchi logici e da qualche scivolone col francese. L\u2019ambientazione non solo \u00e8 originale ma anche curata, evidentemente l\u2019autore si \u00e8 documentato al riguardo o \u00e8 un esperto del periodo. Per\u00f2 agli occhi di chi mastica un po\u2019 di francese risaltano degli errori comevoltigeursal plurale (che poi \u00e8 pure sbagliato grammaticalmente perch\u00e9 l\u2019italiano non ammetterebbe le regole del plurale delle altre lingue), l\u2019inesistente cognome Dobois e Jean Baptiste scritto senza il trattino. Sono inezie, ma tolgono \u201crealismo\u201d alla leggiocata. Ci sono poi altri errorini come al 17 in cui abbiamo un pezzo da 12 \u201clibre\u201d invece che libbre o l\u2019uso di \u201cscotere\u201d invece di scuotere, ma in generale la parte scritta \u00e8 soddisfacente.Il meccanismo alla base del Corto, poi, \u00e8 un po\u2019 ambiguo. Anche volendo applicare a posteriori la sua \u201cmorale\u201d (non fuggire davanti al nemico, e per estensione guidare una carica, come capiamo una volta finito una prima volta il Corto) il percorso per finirlo \u00e8 contorto, perch\u00e9 ricordandomi questo meccanismo io lo avrei innescato a partire dall\u20198. Inoltre \u00e8 un po\u2019 assurdo che ricominciamo sempre daccapo interi (o quasi) dopo che nel corso delle varie leggiocate ci possono capitare le mutilazioni pi\u00f9 varie! Caricate\u2026 Puntate\u2026VIA! (VotoInviato adAdriano)"
    ],
    [
        "153261",
        "Anima di Lupo",
        "Un Corto veramente meraviglioso, scritto molto bene e con un unico vero difetto, secondo me: la ricostruzione storica \u00e8 troppo vaga e priva di riferimenti precisi su luoghi, eventi e personaggi, sul tipo di battaglia e sui nemici. \u00c8 vero che non \u00e8 questo il punto centrale (gi\u00e0 me lo immagino l'autore: \"la mia non \u00e8 una ricostruzione storica!\"), al lettore non dovrebbe interessare dove siamo, chi ci guida e contro chi combattiamo, chi vince e chi perde, ma soltanto la questione della vita sospesa dopo la morte, per\u00f2 ho notato che uno sforzo in senso storico \u00e8 stato comunque fatto (la data all'inizio, si citano francesi e prussiani) e quindi, mi domando, perch\u00e9 lasciarlo a met\u00e0? Per esempio, St.Amand, se esiste, \u00e8 troppo poco famoso. Si poteva aggiungere qualche nota sulla citt\u00e0 e sul momento storico (\u00e8 la battaglia di Ligny, in Belgio, 2 giorni prima di Waterloo?) senza snaturare il tema centrale del corto, ripeto. E poi anche Napoleone (lo si intuisce) non si cita mai quando invece si poteva mettere. Capisco che l'autore era concentrato sul valorizzare il punto di vista del soldato semplice, mandato a morire senza vere motivazioni e facendogli calpestare anche luoghi sacri come i cimiteri...e secondo me traspare tutto questo tentativo di sottolineare il ruolo dell'ultimo della gerarchia militare, il soldato mandato allo sbaraglio... ma una maggiore contestualizzazione non avrebbe rovinato questa atmosfera. Anzi, l'avrebbe valorizzata.Per quanto riguarda il resto c'\u00e8 poco da dire perch\u00e9 non vi \u00e8 alcun regolamento, la giocabilit\u00e0 \u00e8 ridotta al minimo, le scelte sono quasi del tutto casuali (si vaga un po' a caso senza una reale logica dietro le scelte ai bivi) e la parte tecnica in generale \u00e8 stata palesemente trascurata.Per\u00f2 il percorso generale (che comunque grazie alla buona scrittura ti rapisce nonostante i bivi un po' telefonati incentrati spesso sulla fuga) ti porta a compiere la vera scelta finale, quella s\u00ec che ha una vera logica dietro ed \u00e8 molto bella. Nell'orrore della guerra e della morte inevitabile, che colpisce nelle battaglie ai tempi di Napoleone percentuali altissime di uomini da entrambi gli schieramenti, la vita sospesa dopo la morte ci d\u00e0 l'opportunit\u00e0 di riscattarci. Solo quello, niente Gloria e niente Vittoria, solo il riscatto personale per avere almeno un po' di pace dopo l'inutilit\u00e0 precedente. O almeno io l'ho interpretata cos\u00ec.Voto inviato ad Adriano."
    ],
    [
        "153316",
        "Pirata delle Alpi",
        "RECENSIONEDai amico autore, ti ho beccato!Un corto che parte da una base storica, con una bella prosa e nessun regolamento: siamo nel 1815, Napoleone Bonaparte \u00e8 stato battuto a Waterloo e l'Impero Francese si sta sgretolando. Il soldato finisce all'Inferno (molto in voga quest'anno, avete qualcosa da rimproverarvi amici autori?) dove la guerra continua. Questo mio ha rammentato \"Spawn\" o la serie francese (o franco-belga, non me lo ricordo pi\u00f9) a fumetti \"Requiem\" (non so se \u00e8 stata tradotta in Italia).Il corto \u00e8 scritto bene, con tanto di dettagli splatter e segue una concezione dantesca dell'Inferno: non ci si pu\u00f2 scappare, uno deve abbandonare ogni speranza. Per\u00f2, ho trovato l'opera frustrante e ripetitiva e ho avuto l'impressione di girare a vuoto.Per me \u00e8 un no.Voto inviato a Adriano"
    ],
    [
        "153331",
        "GGigassi",
        "Pirata delle Alpi ha scritto:Questo mio ha rammentato \"Spawn\" o la serie francese (o franco-belga, non me lo ricordo pi\u00f9) a fumetti \"Requiem\" (non so se \u00e8 stata tradotta in Italia).Vergognati a mettere in parallelo le tamarrate di McFarlane con quel bel fumetto franco-belga!Ci\u00f2 detto,Requiem\u00e8 uscito anche in Italia, e mi stupisco che tu lo ricordi con quel titolo, perch\u00e9 (se parliamo di quello di Zidrou e Matteo) \u00e8 noto come \"Requiem\" (e poiProtecto) solo in Italia, in origine si chiamaM\u00e8che Rebelleper via del ciuffo ribelle della prima protagonista.Conosco il disegnatore e mi diceva che \u00e8 riuscito a ottenere l'incarico grazie alla sua rappresentazione della Morte, pi\u00f9 originale rispetto a quella di altri disegnatori che si sono proposti. Ricordo il dettaglio che fosse franco-belga anche perch\u00e9 mi ha detto che quando gli arrivano i prospetti delle vendite rimane sempre stupito nel vedere come in Belgio, pi\u00f9 piccolo, venda quasi pi\u00f9 copie che in Francia!Se non sbaglio lo pseudonimo Matteo (che \u00e8 il suo nome di battesimo) gli \u00e8 stato un po' imposto dall'editore visto che il suo cognome Alemanno poteva essere interpretato come \"tedesco\" e non risultare gradito a valloni o fiamminghi."
    ],
    [
        "153370",
        "EGO",
        "Corto dalle premesse interessanti, peraltro vergate con uno stile impeccabile e uno sfoggio di cultura notevole. Il resto dell\u2019opera mantiene questa qualit\u00e0 di scrittura, ma la parte giocata non \u00e8 altrettanto degna di lode. Non \u00e8 semplice capire in che genere di contesto \u201caltro\u201d siamo finiti (l\u2019inferno, o una sorta di purgatorio?), n\u00e9 quale sia il modo migliore per sopravviverci, se cos\u00ec possiamo dire. In alcuni frangenti l\u2019azione giusta \u00e8 la fuga, altre volte invece si va avanti anche gettandosi nella mischia. Quale sia l\u2019obiettivo finale non \u00e8 difficile da capire (Vive l\u2019Empereur!, no?) e la conclusione della vicenda \u00e8 apprezzabile, ma resta un certo amaro in bocca. Forse non era lecito aspettarsi grandi avvenimenti, considerato il contesto, ma non \u00e8 nemmeno un\u2019avventura molto coinvolgente.Interessante l\u2019idea di eliminare il concetto della \u201cmorte\u201d (del resto coerente con la situazione) rimandando ogni volta da capo in un loop che, comunque, non ha un\u2019unica via d\u2019uscita, anzi.Niente punti, oggetti, timer, valutazioni o premi, soltanto una storia che parte benissimo e prosegue su un livello non altrettanto alto."
    ],
    [
        "153420",
        "Filippo",
        "Racconto interessante in cui impersoniamo un soldato e gi\u00e0 dall'inizio si capisce che c'\u00e8 qualcosa di strano, mi ha fatto piacere che fosse senza dadi o regole, mentre non mi \u00e8 piaciuta la dinamica per cui in caso di \"morte\" si ritorna ogni volta all'1 che mi \u00e8 sembrata forzata e non coerente con la storia (avrei preferito piuttosto una conclusione e poi io comunque avrei riiniziato la storia per trovare la strada giusta). Scritto bene al netto di qualche refuso."
    ],
    [
        "153458",
        "Adriano",
        "Voti dei Giudici:Adriano:Questo \u00e8 un altro corto per il quale nutrivo tantissime speranze. Ahim\u00e8, non me ne voglia l\u2019autore, ma non sono riuscito ad apprezzarlo...REGOLAMENTO: Purtroppo per me la partenza \u00e8 stata pi\u00f9 traumatica del previsto: corto di stampo abbastanza storico, con due pagine intere di Prologo descrittivo. Ripeto, non me ne voglia l\u2019autore, ma credo sia l\u2019abbinamento che meno riesco ad apprezzare in un librogame... \u00e8 anche scritto bene, tra l\u2019altro, quindi non posso certo dare un voto basso per questo, ma che posso dire se non che questo genere di intro non \u00e8 nelle mie corde? Ecco, per dire, sarei riuscito ad apprezzarlo di pi\u00f9 se il prologo avesse contenuto considerazioni personali del protagonista, o qualche altro artificio tale da spezzare l\u2019effetto \u201cwall of text\u201d\u2026TRAMA: Si ha a che fare con la morte in questo corto, e praticamente le azioni del protagonista sono azioni belliche in un campo di battaglia. Il corto \u00e8 molto descrittivo, e questo \u00e8 un bene.STRUTTURA: la struttura di fondo \u00e8 quella di un racconto a bivi lineare, per\u00f2 poi i rimandi continui al paragrafo 1 lo rendono un simil-mappa, con l\u2019effetto che purtroppo si \u00e8 verificato in tanti corti quest\u2019anno: una mappa senza i codici a cambiare le cose ad ogni passaggio \u00e8 gestita male, perch\u00e9 ad ogni paragrafo che si rilegge l\u2019autore ci d\u00e0 la sensazione che sia la prima volta che passiamo da l\u00ec, e invece non \u00e8 cos\u00ec...Per\u00f2, paradossalmente, stavolta questa versione di una mappa \u00e8 un po\u2019 un\u2019ancora di salvataggio, credo sia la cosa a cui pi\u00f9 mi sono aggrappato per assegnare un voto al corto.PARTE LUDICA: l\u2019unico aspetto ludico \u00e8 il continuo rimando all\u20191, per\u00f2 ammetto che \u00e8 un po\u2019 poco\u2026 Se in Dopo cena l\u2019attenzione era tutta puntata alla profondit\u00e0 della vicenda, qui le azioni belliche non bastano. Anzi, credo che a tali azioni si poteva affiancare tranquillamente un sistema di gioco, seppur rudimentale: avrebbe reso pi\u00f9 interessante il racconto, secondo me.NARRAZIONE: a mio parere la seconda ancora di salvataggio, perch\u00e9 a livello di narrazione \u00e8 uno dei corti che mi \u00e8 piaciuto di pi\u00f9: cupo, caustico, drammatico.Piccola delusione, purtroppo: il corto \u00e8 fatto bene, ma proprio non sono riuscito ad apprezzarlo, un po\u2019 per l\u2019assenza di gioco in un contesto che invece l\u2019avrebbe sublimato, un po\u2019 per la trama in s\u00e9.Aloona:Affascinante e controversa storia a scelta multipla, che mette da parte qualsivoglia regolamento per lasciarci focalizzare sugli eventi. Confesso la mia indecisione iniziale sul considerarlo in concorso, trattandosi di una guerra combattuta, all\u2019apparenza, interamente sul piano dell\u2019aldil\u00e0; ma tra le pieghe della vicenda sembra, via via, farsi chiaro che ci si trovi in un limbo a cavallo tra le truppe nel mondo dei vivi e i macabri, pur se ancora tenaci e coraggiosi, spettri dei soldati che furono. Non ho il piacere di conoscere a fondo il periodo storico interessato, ma si sente chiaramente che l\u2019autore se ne intenda e fa sempre piacere che un librogame possa avvicinare qualcuno alla cultura. Ben venga, quindi, questo genere di racconti. La scrittura \u00e8 davvero notevole, l\u2019autore \u00e8 perfettamente in grado di farci partecipare dei sentimenti di stupore, confusione, coraggio e presa di coscienza del protagonista, facendosi in pi\u00f9 di un\u2019occasione commovente; il sistema a loop, che generalmente non mi fa impazzire, in questo caso \u00e8 compartecipe del senso di angoscia nel ritrovarsi intrappolati tra la vita e la morte, fino a trovare l\u2019unica via che dar\u00e0 pace al nostro spirito. Nel complesso, un gran bel racconto, dove lo spazio \u00e8 ben sfruttato e l\u2019atmosfera la fa da padrona.FinalFabbiX:Quest\u2019anno ci sono state moltissime ambientazioni originali e intriganti, ma \u201cNel nome dell\u2019imperatore\u201d \u00e8 riuscito a riservarsi una nicchia, proponendo il sempre affascinante connubio fra storico e soprannaturale.La scrittura, a mio parere, \u00e8 molto buona. In particolare, ho apprezzato molto la resa dell\u2019ambientazione scelta: le azioni di guerra sono descritte con la giusta frenesia, l\u2019aldil\u00e0 \u00e8 ben caratterizzato, la presenza di frasi in francese aiuta ad entrare nell\u2019ambientazione.Ho letto in alcune recensioni nel forum che l\u2019autore ha commesso degli errori nelle parti in francese; mi dispiace venirne a conoscenza, ma non ne terr\u00f2 conto nel giudizio cos\u00ec come non ho mai considerato i refusi in italiano.Non condivido in alcun modo la morale del corto (per me, un soldato che diserta \u00e8 un soldato intelligente, e in generale non ritengo neppure che sia necessario arrendersi all'ineluttabilit\u00e0 della morte), tuttavia non posso che rispettarla, visto che l\u2019autore \u00e8 riuscito a veicolarla in maniera perfetta.Man mano che la lettura prosegue, infatti, il lettore si trova inevitabilmente a mettere i panni del protagonista: inizialmente, la scelta pi\u00f9 logica sembra fuggire dalla guerra, ma poi ci si rende conto che non \u00e8 possibile e si prende il percorso che porta al finale definitivo.La struttura a loop non \u00e8 certo innovativa (i precedenti sono innumerevoli, il pi\u00f9 famoso probabilmente \u00e8 La Nebbia, 2015), ma qui \u00e8 sfruttata con criterio: ha perfettamente senso con la trama proposta. Inoltre, le morti sono interessanti da leggere, perch\u00e9 offrono ciascuna una descrizione unica di come il nostro corpo di soldato-zombie viene disintegrato per poi ricomporsi nel ciclo successivo.Ho gradito l\u2019assenza di regolamento.Abbiamo discusso riguardo l\u2019ammissione di questo corto al concorso. Per me, il tema \u00e8 rispettato, anche se al pelo. \u00c8 vero, tecnicamente il mondo dei vivi scompare nell\u2019introduzione e non se ne parla mai pi\u00f9, ma ne possiamo vedere il riflesso per tutto il corto dato che l\u2019autore ha immaginato il limbo come una versione distorta della realt\u00e0.L\u2019autore si conferma anche un ottimo disegnatore. In molti si sono chiesti perch\u00e9 l\u2019autore abbia inserito la raffigurazione di un personaggio generico, piuttosto che il nostro protagonista mutilato.Non vi preoccupate, ve lo svelo io! Cercando online se l\u2019immagine fosse originale, nei meandri di Facebook ho scoperto che il disegno deriva da una bozza del 2011 su soldati zombie generici (l\u2019autore ha il pallino per l\u2019argomento), e che quindi l\u2019idea per l\u2019illustrazione \u00e8 nata ben prima del corto. Poco male, \u00e8 comunque un riciclone di classe."
    ],
    [
        "153548",
        "Periodonikes",
        "Due (mondi di) parole sul corto: Un prologo che \u00e8 una bomba e due righe di regolamento e sono subito nel gioco! Questo corto mi ha preso subito, e l\u2019idea del loop \u00e8 resa in modo eccezionale. Lo stile di scrittura \u00e8 molto buono, ho visto con i miei occhi il sergente con la faccia fracassata a ogni loop!La prima cosa bella: Il finale \u00e8 meraviglioso. Alla fine \u00e8 un corto horror, si parla di zombie e gente maciullata, ma il protagonista ha una crescita e devo ammettere che mi ha emozionato.Un pelo nell\u2019uovo: Ottimo lo stile e le descrizioni delle ID e degli zombi, ma ho faticato a capire dove mi trovavo\u2026 inferno? Stesso campo di battaglia dove sono morto?Mi ricorder\u00f2 questo corto per\u2026 le emozioni della guerra che mi ha trasmesso."
    ]
]