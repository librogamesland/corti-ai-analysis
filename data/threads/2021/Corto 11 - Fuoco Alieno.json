[
    [
        "152265",
        "FinalFabbiX",
        "Scarica il cortoScarica tutti i cortiQuesto corto non prevede soluzioni.Ricordo che le votazioni saranno aperte dal 22 Febbraio fino alle 23:59 del 30 Aprile.Buona lettura e discussione!(relativo numero della Gazzetta:11 - Fuoco alieno)Ultima modifica di:AdrianoMar-08-21 15:58:41"
    ],
    [
        "152432",
        "GGigassi",
        "Uhm, Corto con parecchie regole, da giocarsi con calma."
    ],
    [
        "152598",
        "GGigassi",
        "Ammiro lo sforzo dell\u2019autore (o degli autori) ma trovo che questo Corto abbia parecchi difetti. Per cominciare, le regole non sono molto chiare, o perlomeno non sono organizzate in maniera immediatamente comprensibile: confesso che ho dovuto cercare un po\u2019 per capire che partivo con 10/4. Sar\u00e0 solo un problema mio, ma non associo ai due simboli usati le caratteristiche che rappresentano: ancora ancora il fulmine per l\u2019Energia pu\u00f2 starci, ma quell\u2019altro proprio no. N\u00e9 aiuta il fatto che vengano descritte in maniera inversa rispetto all\u2019ordine in cui sono presentate.Lo stile di scrittura \u00e8 schizofrenico e accanto a una prosa chiara e dignitosa presenta delle terminologie prese di peso dai videogiochi (credo) che banalizzano il tutto e potrebbero non essere nemmeno troppo chiare. Posso capire la sfida \u201c1vs1\u201d, ma perch\u00e9 indicare gli slot con le X invece di scrivere per esteso (\u201c2 slot\u201d) quanto spazio occupa ogni singolo oggetto? Cos\u00ec si sarebbe pure risparmiato spazio senza dare la brutta impressione che \u201cxxx\u201d indichi una cosa da correggere o integrare a una revisione successiva. In certi punti pi\u00f9 che un racconto interattivo sembra di leggere un manuale.Bello l\u2019antefatto, anche se non ho capito se vuole essere un po\u2019 umoristico oppure neutro oppure \u201cimpegnato\u201d denunciando certe brutture del mondo contemporaneo.Gironzolare per la Cittadella \u00e8 stato piacevole all\u2019inizio cos\u00ec da farsi subito un\u2019idea di tutto quello che potevo aspettarmi una volta tornato, ma gi\u00e0 si palesava un altro difetto del Corto: l\u2019aleatoriet\u00e0. Non vi dico quanto ho dovuto girare nell\u2019Antro prima di incontrare il mio primo Gozag (e nel frattempo un belva con Danno 4 mi aveva pure mazzolato, anche se poi al 10 avevo rinvenuto un chip pistole \u2013 il cui utilizzo mi sfugge se si ha ancora solo la spada). Spero di aver interpretato correttamente il paragrafo iniziale sulla fuga: le regole del recupero di Energia si applicano solo se uno dei due fugge, vero? Non \u00e8 che nell\u2019Antro gli scontri durano solo il round in cui si fa 6 e poi ci si muove di nuovo, senn\u00f2 il gioco (gi\u00e0 lungo) durerebbe ancora di pi\u00f9.Buona l\u2019idea dell\u2019uso del tempo reale per determinare certi aspetti del gioco, ma non \u00e8 adatta a un Corto del genere. E poi genera situazioni assurde: al porto posso puntare una sola cifra una sola volta, se mi fermo all\u20191 devo cazzeggiare per un\u2019ora per recuperare 1d10 energia\u2026 che per\u00f2 se ci leggioco sul lavoro \u00e8 l\u2019ideale.Per il resto non c\u2019\u00e8 nessuna trama sotto, nessuna rivelazione e nessun colpo di scena finale: sin dall\u2019inizio sappiamo che dobbiamo vincere quel tot di incontri e amen. So che paragoni del genere fanno imbestialire alcuni esperti e appassionati, ma credo che questo progetto avrebbe dovuto essere sviluppato come videogioco, non come Corto. Anche perch\u00e9 sarebbe utile un sistema automatizzato per gestire il calo di una caratteristica con la modifica dell\u2019altra (io ho risolto facendomi una tabellina da consultare a ogni variazione).Per quel che riguarda le mappe, schizofrenia anche l\u00ec: ottima quella della Cittadella, ma quella dell\u2019Antro non rende l\u2019idea delle stanze che dovrebbe rappresentare, e certi passaggi sono apparentemente vietati senza senso: dal 14 da cui ho iniziato, ad esempio, non vedo ostacoli che mi avrebbero precluso l\u2019accesso diretto al 2.Peccato, perch\u00e9 il Corto ha pure i suoi pregi, come la prosa semplice ma efficace e soprattutto un\u2019interpretazione azzeccata del tema del concorso.Curioso che in un anno in cui compare un autore che si chiama Zage gli alieni nemici si chiamino Zaga\u2026"
    ],
    [
        "152603",
        "FinalFabbiX",
        "Risposta a GGigassi:L'autore misterioso ha scritto:Volevo rispondere a Ggigassi riguardo ai dubbi emersi sulle meccaniche di fuga e recupero di energia nel mio Corto (Fuoco Alieno):La Fuga ti permette di allontanarti dallo scontro qualora dovessi aver subito ferite eccessive (quindi la Forza Combattiva \u00e8 troppo bassa per evitare i danni del nemico). Nota che il nemico scappa quando la sua FC cala a 1 e in ogni caso non si pu\u00f2 continuare a combattere quando \u00e8 scesa a quel valore, poich\u00e9 in quel caso si \u00e8 troppo deboli per continuare lo scontro (questo vale ovviamente anche per il nemico, che infatti scapper\u00e0).L'idea \u00e8 quella di tentare di risolvere lo scontro nel pi\u00f9 breve tempo possibile per impedire al rivale di scappare e curarsi - condizione che per\u00f2 pu\u00f2 essere anche vantaggiosa per il giocatore.Per quanto riguarda il recupero di energia no: non si recupera energia solo dopo essere fuggiti da uno scontro ma questa \u00e8 una cosa che avviene in qualsiasi momento il giocatore e/o il nemico principale di quello scontro (uno dei 6 alieni in gara alla Ka-1) siano feriti. E' necessario tenere conto delle variazioni di energia e FC del nemico, un po' come una sorta di solo-GdR dove in certi casi il giocatore assume anche il controllo dei nemici.Per recuperare 1d10 puoi fermarti al rifugio (in questo caso devi chiudere il gioco per un'ora - tempo in cui recuperi in maniera naturale le ferite riportare), in alternativa c'\u00e8 il tempio, ma dovrai sborsare 150qz."
    ],
    [
        "152604",
        "GGigassi",
        "Grazie delle precisazioni, mi confermi anche che una volta incontrato il nemico nell'Antro bisogna combatterlo fino alla vittoria o alla fuga e non si torna a gironzolare nel round successivo?"
    ],
    [
        "152607",
        "FinalFabbiX",
        "Risposta:L'autore misterioso ha scritto:S\u00ec, esatto! Il combattimento va affrontato fino alla vittoria o alla fuga - che pu\u00f2 essere tua o del tuo avversario. In caso di fuga sar\u00e0 necessario incontrarlo nuovamente e chiudere la questione (una delle stanze dell'Antro possono aiutare allo scopo). In caso di vittoria o sconfitta torni alla Cittadella."
    ],
    [
        "152653",
        "Flay4Fight",
        "Corto piuttosto complesso e articolato, con diverse regole e un sistema quasi ibrido tra un LG e un gioco da tavolo - o un vero e proprio videogioco. Veniamo scelti a difesa della terra per scongiurare il pericolo di una nuova invasione aliena. Per trionfare bisogna occuparsi di sei alieni e combatterli in una specie di arena nel loro pianeta, mentre la \"Cittadella\" funge da \"hub\" per rifornirsi e prepararsi agli scontri, che diventano via via pi\u00f9 difficili.Interessante il modo in cui il giocatore si sposta dalla cittadella all'\"Antro\" (attraverso un portale..). Gli scontri sono parecchio tosti, soprattutto all'inizio, perch\u00e9 le risorse a disposizione sono poche e i potenziamenti costano un bordello di Quarzi. Inoltre il fattore \"tempo reale\" complica ulteriormente le cose, limitando le partite che devono per forza essere giocate con il contagocce, giorno dopo giorno (sa ad esempio voglio accumulare quarzi giocando ai dadi nella taverna al porto, non posso giocare pi\u00f9 di 50 quarzi al giorno). Le regole, inoltre, sono effettivamente poco organizzate e sparse per tutto il Corto (\u00e8 probabile che per farci stare tutto in dieci pagine siano state fatte scelte di design poco felici) e gli scontri possono piacere o meno perch\u00e9 si basano su un costante tiro di dadi che alla lunga pu\u00f2 diventare monotono - o peggio fastidioso.Un interessante esperimento, ma dispersivo e con regole che potevano essere organizzate meglio. Di certo un Corto di nicchia, con trama alla \"Mortal Kombat\" (un torneo per salvare la terra) e un sistema di gioco quasi videoludico, come fatto gi\u00e0 notare."
    ],
    [
        "152671",
        "GGigassi",
        "Lo sto rileggiocando e devo dire che, una volta consapevoli dei limiti che ho esposto in precedenza, \u00e8 piuttosto godibile. Certo, l\u2019inghippo dell\u2019uso del tempo reale in certi frangenti lo rallenta in maniera micidiale!"
    ],
    [
        "152768",
        "Adriano",
        "Recensione di Prodo (gi\u00e0 pubblicata sulla pagina Fb di LGL, ma la riporto anche qui):11 Fuoco Alieno: Tantissime idee, troppe idee probabilmente, per un racconto fantascientifico che si concentra sulla raccolta di risorse da impiegare in scontri one-o-one con creature aliene. Da noi dipende la salvezza della Terra, sempre a patto di riuscire a padroneggiare la ragnatela di regole e variabili che ci accompagner\u00e0 durante ogni singola nostra mossa\u2026PRO1)\u00a0 \u00a0 Tante belle idee che si ispirano solidamente ad alcuni giochi-videogiochi classici di scontri uno contro uno. La possibilit\u00e0 di cambiare armi, innesti, gestire le munizioni, scovare armi extra al mercato nero via via sempre pi\u00f9 potenti, investire valuta in compravendite, gioco d\u2019azzardo e ricerca per migliorare le proprie possibilit\u00e0 distruttive: tutti elementi interessantissimi che aggiungono profondit\u00e0 all\u2019opera. Sembra incredibile che l\u2019autore sia riuscito a concentrare tanta roba in sole dieci pagine, oltretutto suddividendo il mondo in due diversi ambienti.2)\u00a0 \u00a0 Ci sono alcuni elementi piuttosto moderni, che fanno parte della nuova concezione del librogame e che raramente mi era capitato di vedere in un corto. Quello che mi ha colpito di pi\u00f9 \u00e8 il Geba: la possibilit\u00e0 di cristallizzare, pagando, la nostra situazione di risorse, armi e innesti, ovviamente in un momento in cui siamo diventati potenti. Fatto questo (attenzione perch\u00e9 non sar\u00e0 economico) nel caso di una nostra prematura dipartita potremo ricominciare dal paragrafo 1 senza perdere nulla. Idea eccellente in un racconto incentrato sul combattimento, in cui si muore frequentemente e con una certa facilit\u00e0, e che mutua trovate simili di alcuni classici della narrativa interattiva (mi viene in mente Terre Leggendarie).3)\u00a0 \u00a0 L\u2019idea di strutturare un racconto in un contesto futuristico in cui siamo impegnati in una serie di scontri uno contro uno per salvare la Terra \u00e8 di per s\u00e9 estremamente accattivante. Mi ricorda un mix tra Street Fighter e Dragonball in salsa fantascientifica. Un\u2019idea cos\u00ec \u00e8 talmente immediata e diretta che, se adeguatamente implementata, pu\u00f2 risultare subito coinvolgente per un vasto numero di appassionati tanto di LG quanto di giochi in generale, anche perch\u00e9 il concetto \u00e8 lo stesso che caratterizza i classici FPS multiplayer di videoludica memoria (Unreal Tournament, per fare un esempio non proprio recentissimo).CONTRO1)\u00a0 \u00a0 Il sistema di simboli impiegato per individuare le varie caratteristiche senza ripeterne il nome mi ha subito infastidito. L\u2019idea di base \u00e8 anche buona, perch\u00e9 in questo modo, in un contesto come il concorso dei Corti in cui lo spazio \u00e8 limitato, si evita di sprecarlo ripetendo cose gi\u00e0 scritte. Ma \u00e8 necessario, se si vuole ricorrere a un espediente simile, fare in modo che i simboli che identificano le caratteristiche, siano facilmente comprensibili e riconducibili alle skill di riferimento. In questo caso non \u00e8 cos\u00ec, e vedere quei simboli ripetuti praticamente a ogni paragrafo mi ha creato non pochi problemi di riconoscimento, con la necessit\u00e0 di consultare decine di volte la legenda iniziale.2)\u00a0 \u00a0 L\u2019autore si \u00e8 talmente fatto prendere la mano dalla sua creatura da perderne il controllo. Ci sono 4 pagine di introduzione, regole e linee guida, pi\u00f9 3 pagine di ambiente gestionale e di ricarica su un corto costituito da 10 pagine complessive. La parte in cui si svolge l\u2019azione vera e propria \u00e8 minimale. Inoltre, il regolamento \u00e8 troppo capillare: c\u2019\u00e8 la pretesa di gestire ogni parametro, tanto che il tempo di gioco \u00e8 impiegato per un buon 70% a fare calcoli e smanettare con il registro. La parte dell\u2019esplorazione e dei combattimenti, che dovrebbe essere il fulcro della nostra missione, diventa quasi trascurabile. Come se non bastasse quando giriamo per l\u2019arena, per incrociare il nostro avversario, dobbiamo tirare continuamente un dado a sei facce: lo scontro vero e proprio avviene solo se esce 6! Io personalmente un approccio simile lo trovo confusionario e noioso. Ho faticato tantissimo a portare avanti le run di gioco e il divertimento ha latitato.3)\u00a0 \u00a0 I quarzi: trovare risorse per potenziarsi \u00e8 il concetto base di ogni gestionale. In questo caso per\u00f2, a meno di non avere una fortuna incredibile al porto, quando si gioca d\u2019azzardo, il rapporto tra soldi spendibili e soldi effettivamente reperibili \u00e8 sproporzionato. Troviamo poco, anche sconfiggendo tutti gli avversari, e c\u2019\u00e8 moltissimo da spendere. La discrasia su questo piano \u00e8 tale da farmi quasi pensare che Fuoco Alieno sia un estratto parziale di un\u2019opera molto pi\u00f9 ampia e che questo giustifichi il rapporto cos\u00ec squilibrato tra denaro disponibile e add-on acquistabili.GLOBALE: L\u2019idea di per s\u00e9 \u00e8 buona e l\u2019impegno che l\u2019autore ha messo per strutturare tutto merita almeno la sufficienza. Per una serie di motivi che spero di aver spiegato chiaramente in precedenza non me la sento per\u00f2 di dargli di pi\u00f9: ho trovato il racconto troppo confusionario e complesso perch\u00e9 potesse essere veramente divertente. \u00c8 probabile che dipenda da me: derive gestionali simili mi divertono solo in ambito videoludico, quando l\u2019intelligenza artificiale si sobbarca tutta una serie di calcoli. Non mi meraviglierei se qualche appassionato trovasse al contrario Fuoco Alieno un corto eccellente."
    ],
    [
        "152810",
        "sancio",
        "RECENSIONELa storia in questo corto non ha niente di nuovo, ma pi\u00f9 che raccontare, qui si desidera far giocare. Ci sono infatti molte, forse anche troppe regole per gestire il personaggio e i combattimenti. Sono presenti anche delle mappe ben fatte, su cui pianificare spostamenti e tattiche. L'uso di dadi che non siano il classico d6 non hanno generalmente riscosso molto successo, qui si richiede anche un d10. Interessante che si debba giocare rispettando il tempo reale ma ai fatti \u00e8 quasi sempre una scocciatura. Altro scoglio, il denaro: si parte con una somma limitata e nel gioco tutto ci\u00f2 che si pu\u00f2 acquistare costa troppo di pi\u00f9. Quindi, dato che per sconfiggere gli avversari sono necessari potenziamenti costosi, sono obbligato a ricavare soldi e l'unico posto \u00e8 al porto scommettendo ai dadi. Anche qui, un solo tiro sfortunato mi potr\u00e0 precludere ogni possibilit\u00e0 di successo nei successivi combattimenti.In conclusione, un corto che ha dato troppo spazio alle meccaniche di gioco risultando poco giocabile."
    ],
    [
        "152841",
        "Periodonikes",
        "Ma qualcuno \u00e8 riuscito a sconfiggere tutti gli avversari alieni?O sono io che ho una sfortuna incredibile con i dadi?"
    ],
    [
        "152934",
        "Zakimos",
        "In questo corto ci sono tantissime idee - troppe. Alcune di esse sono davvero interessanti (l'ora reale che entra in gioco per l'esplorazione! Arriveremo un giorno ai librogame freemium con il tempo d'attesa? ?), altre semplicemente curiose, tutte funzionanti; nessuna idea presa singolarmente \u00e8 negativa, ma se si mischia il tutto insieme viene fuori un calderone per me ingestibile.Fuoco Alieno mi ha fatto pensare a due massime fondamentali del game design che ripeto spesso:- mai creare qualcosa solo per dimostrare di saperlo fare;- i librogame sono videogiochi con il codice visibile;e qui il codice \u00e8 estremamente visibile, ma non parliamo di un videogioco, bens\u00ec di un librogame. Fuoco Alieno funzionerebbe benissimo come applicazione automatizzata; come corto richiede un'attenzione e un carico mentale eccessivo da parte del lettore e potr\u00e0 essere apprezzato solo dagli appassionati con una mente \"informatica\". Io non rientro nella categoria, ma invito comunque l'autore a imbrigliare singolarmente (o a coppie) le sue numerose idee in qualcosa di pi\u00f9 funzionale, perch\u00e9 questo corto \u00e8 un enorme brainstorming da cui potrebbe uscire qualcosa di davvero valido."
    ],
    [
        "152937",
        "Seven_Legion",
        "Interessanti gli spunti di riflessione di Zakimos...Piuttosto... mi ero fatto un lungo giro via dal forum (alle prese con concorsi pubblici e altre incombenze...) torno oggi a vedere che si combina ...e scopro che siamo gia' al racconto 11 di una nuova edizione dei corti? Non ci si puo' distrarre neanche un'attanno con voi!"
    ],
    [
        "152938",
        "Seven_Legion",
        "Blub! Altro che \"11\"!!!Faccio un giretto scoprendo che i racconti sono 29 (un record!) e... scadono domani!!!Ma che e' questo stakanovismo? Tutta questa improvvisa voglia di partecipazione in massa?Effetto lockdown?Soprattutto, arrivato all'ultimo minuto, che faccio? Scelgo un titolo a \"simpatia\" nella lista e mi dedico a leggere quello? (altro non farei in tempo a combinare!)"
    ],
    [
        "152943",
        "FinalFabbiX",
        "Seven_Legion ha scritto:Soprattutto, arrivato all'ultimo minuto, che faccio? Scelgo un titolo a \"simpatia\" nella lista e mi dedico a leggere quello? (altro non farei in tempo a combinare!)\u00a0 smileNon si preoccupi signor seven legion, c'\u00e8 ancora tutto aprile per votare!"
    ],
    [
        "152951",
        "F.A.S.",
        "In questo corto l\u2019autore crea un sistema di regole forse un po\u2019 troppo complicato per sole otto pagine di racconto, con due valori di cui tenere traccia, oltre che una valuta, armi, munizioni e innesti, e prevede l\u2019uso di due dadi, a sei e a dieci facce, senza contare le regole di combattimento e fuga. Inoltre il corto \u00e8 a mappa, o meglio a mappe in cui ci dobbiamo muovere e, per dare longevit\u00e0 al corto, l\u2019autore inserisce alcune tabelle che generano eventi casuali e modificano il contenuto dei luoghi visitati. Con queste premesse, la parte narrativa risulta trascurata rispetto a quella ludica e si limita alla descrizione delle aree da esplorare. L\u2019idea delle tabelle offre sicuramente una buona variet\u00e0 nel generare esperienze ogni volta diverse e allunga la longevit\u00e0 del corto. D\u2019altra parte, l\u2019uso delle tabelle obbliga a continui lanci di dadi e sembra pensato pi\u00f9 come l\u2019algoritmo di un videogioco o di un\u2019app piuttosto che di un racconto cartaceo, perch\u00e9 una versione digitale, che automatizzi il fattore aleatorio e la gestione dei valori, consentirebbe al lettore di concentrarsi solo sulla lettura."
    ],
    [
        "152994",
        "Seven_Legion",
        "Non si preoccupi signor seven legion, c'\u00e8 ancora tutto aprile per votare!Ahhh! m'ero spaventato per nulla. Grazie per la precisazione!"
    ],
    [
        "153160",
        "Anima di Lupo",
        "Secondo me l'autore ha dimostrato di essere una persona volenterosa e che potrebbe esprimere in futuro le sue potenzialit\u00e0 ma in questo racconto ha inserito troppe regole dispersive e ha fatto un po' di confusione prediligendo (troppo) il gioco alla trama. E, come ho gi\u00e0 detto diverse volte nelle edizioni passate, la tecnica deve essere in funzione di una bella storia di base altrimenti si esce dalla mia idea di librogame e si entra esclusivamente in un gioco. Il gioco, a quel punto, pu\u00f2 piacere come no, pu\u00f2 divertire oppure no. A me il gioco in questo Corto non mi ha appassionato, anzi, mi ha annoiato.Inoltre mi trovo d'accordo con Zakimos quando dice \"mai creare qualcosa solo per dimostrare di saperlo fare\". L'autore potrebbe essere davvero molto giovane, perch\u00e9 in genere ci si fa prendere dall'entusiasmo a quell'et\u00e0 e si buttano gi\u00f9 cose scritte con \"potenza\" ma senza controllo. Per lo stesso motivo penso che magari i lettori giovani possano affrontare meglio questo racconto, che potrebbe risultare pi\u00f9 stancante negli utenti pi\u00f9 vecchi come me.Ho visto che anche altri utenti storici hanno manifestato delle critiche ma vedi di non prendertela perch\u00e9 ti assicuro che io ho fatto errori ben pi\u00f9 gravi quando ero pi\u00f9 giovane.Devi saper controllare le tue potenzialit\u00e0 indirizzandole verso una parte narrativa pi\u00f9 curata e una minore dispersione di regole, a meno che tu non voglia creare dei giochi, allora (forse, perch\u00e9 non me ne intendo) va bene cos\u00ec.Voto inviato ad Adriano."
    ],
    [
        "153234",
        "Pirata delle Alpi",
        "RECENSIONEGli alieni hanno colpito ancora e gli umani hanno avuto molto male... fino a scendere a compromessi con l'invasore. Questo mi \u00e8 piaciuto.Amico autore, sar\u00f2 sincero: questo corto non mi \u00e8 piaciuto, ma la mia opinione vale solo per me, forse il problema sono io.Un racconto-game \u00e8 fatto di prosa e di sistemi di gioco: in alcuni casi, si \"gioca\" pi\u00f9 che si \"legge\": questo va per le opere i cui autori hanno saputo inserire i meccanismi di gioco nella trama\u00a0 a patto di non entrare nei tecnicismi. Puoi avere una storia che scorre bene e le azioni (tirare i dadi, leggere le tabelle del Destino, controllare vari punteggi) sono presenti, ma mai pesanti. Un'opera con una buona idea, una bella ambientazione e una prosa abile possono essere totalmente soffocate da un sistema di gioco pesantissimo e ripetitivo e, a volte, fallimentare: basta leggere un vecchio Fire*Wolf e capirai tutto. Il problema \u00e8 lo stesso in altri Corti di quest'anno e in molte partite di GDR, soprattutto quando ci sono dei combattimenti per i PG di alto livello.Il problema di \"Fuoco Alieno\" \u00e8 proprio quello: non \u00e8 che lo si legga, ma lo si gioca facendo un pesante compito di matematica perch\u00e9 l'autore ha sicuramente voluto mettere molto in poche pagine per dare una buona ludica di gioco al lettore-giocatore. Quindi, amico autore, credo che tu abbia voluto simulare un videogioco (e non c' \u00e8 niente di male), ma secondo me, hai voluto fare troppo, come la pasta al forno della nonna a Natale (chi guarda \"Casa Surace\" capir\u00e0).Per me \u00e8 un no, perch\u00e9 con questo Corto, non ho giocato, ma fatto un esercizio di matematica.Voto inviato a Adriano."
    ],
    [
        "153252",
        "FinalFabbiX",
        "GGigassi ha scritto:alieni nemici si chiamino ZagaIl mio cervello continua a ripetermi che il nome \u00e8 un omaggio a un videogioco del passato, ma sono due settimane che ci penso e non mi viene niente.Chiss\u00e0 se l'autore interverr\u00e0 a fine votazioni per fare luce sul mistero."
    ],
    [
        "153271",
        "GGigassi",
        "Come gi\u00e0 detto da voci ben pi\u00f9 autorevoli della mia, pi\u00f9 che un librogame questo \u00e8 un videogioco su carta. C\u2019\u00e8 un meccanismo di base semplice implementato da tante regole, ma a livello narrativo non offre molto. Certo, la situazione di partenza \u00e8 stuzzicante e lo stile dell\u2019autore non \u00e8 male, ma la \u201cnarrazione\u201d si limita ad anticipare quello che succeder\u00e0, senza epiloghi o colpi di scena. Credo che se fosse un gioco flash tipo Rogue Fable sarebbe una figata, ma cos\u00ec purtroppo risulta un po\u2019 farraginoso da leggiocare e poco godibile anche a causa dei molti parametri di cui dobbiamo tenere conto. Oltretutto, il regolamento in alcuni punti mi \u00e8 sembrato organizzato in maniera poco \u201cuser-friendly\u201d e tra le altre cose i simboli per identificare le caratteristiche dei personaggi non sono intuitivi, almeno non per me. Non mi \u00e8 piaciuto nemmeno il ricorso a formulazioni come \u201c1vs1\u201d o le tre x di fila per indicare lo spazio disponibile. In compenso il meccanismo del passaggio del tempo reale che si riflette sul tempo del gioco \u00e8 molto interessante, ma inadatto per un Corto come questo.Mi pare evidente che l\u2019autore si sia impegnato molto, e la sua prosa \u00e8 anche convincente, ma leggiocare questo Corto (che non sono nemmeno riuscito a finire) \u00e8 stato un po\u2019 frustrante e non invoglia a riprovarci non essendoci alcun \u201cpremio\u201d alla fine.VIA! (VotoInviato adAdriano)"
    ],
    [
        "153378",
        "EGO",
        "E niente, a volte mi chiedo se i vulcanici autori di questi giochi su carta non stiano inviando le loro sudatissime opere al concorso sbagliato. Ma dov\u2019\u00e8, qui, la narrativa interattiva? C\u2019\u00e8 un gioco (che ricorda, nelle premesse, l\u2019ottimo librogameThe Cyber Warriorsdella collana Eternal Champions), ma il racconto \u00e8 inesistente. Qualche descrizione essenziale, e basta. Chi sono questi campioni Zaga, che aspetto hanno, qual \u00e8 il loro background, come combattono, come si differenziano se non nei punteggi? Boh.Non so, posso solo immaginare che con dello spazio in pi\u00f9 da dedicare a questi aspetti, verrebbero fuori delle opere memorabili; ma qui siamo nel concorso dei Corti di LGL, il cui bando 2021 taglia le gambe in partenza a velleit\u00e0 del genere, e allora\u2026 perch\u00e9 proporle qui? Penso che si stia sprecando del vero talento competendo per il premio sbagliato, con un pubblico (come me) che non viene qui a cercare questo. Ancora una volta, complimentoni per l\u2019inventiva e l\u2019impegno, ma non posso votare."
    ],
    [
        "153414",
        "Filippo",
        "Sforzo notevole nella realizzazione del Corto ma purtroppo un po' confusionario, a partire dai simboli difficili da interpretare.Presenta dinamiche particolari come la verifica effettiva dell'orario, purtroppo ostica riferendosi all'orario reale e non quello di gioco (ammetto di aver barato in tal senso..).Il regolamento \u00e8 troppo complesso e probabilmente sarebbe pi\u00f9 adatto a qualche altro medium come un'app ad esempio dove molte dinamiche possono essere semplificate. Il termine di videogioco su carta presente in altri commenti rende bene l'idea. Peccato perch\u00e9 snellendo il tutto mi sarebbe piaciuto."
    ],
    [
        "153446",
        "Adriano",
        "Voti dei Giudici:Adriano:Mi trovo in grandissima difficolt\u00e0 nel recensire questo corto. Perch\u00e9 se da una parte l\u2019ho adorato (parametri, combattimenti, armi, DUE MAPPE, acquisti, orari, ricompense, MIO DIO QUANTA ROBA!!), dall\u2019altro il livello di compressione \u00e8 ben oltre l\u2019estremo, e purtroppo nasconde alla perfezione l\u2019incredibile complessit\u00e0 di questo corto.Rispetto a Vinland Saga 2 (l\u2019altro corto estremamente complesso di quest\u2019edizione), per\u00f2, qui le pagine sono solo 8, e tener conto della quantit\u00e0 abnorme di parametri e varianti non \u00e8 roba da tutti.Ammetto, inoltre, di aver voluto ri-scrivere ex-novo un regolamento tutto per me, togliendo la compressione estrema, sistemando tutto con una veste grafica ordinata, andando a capo quando serviva, ecc. Beh, che dire, posso solo dire che non vi rendete conto minimamente di quanto questo \u201cWall of text\u201d diventi lungo se impaginato in modo ordinato! E non ve lo dir\u00f2, vi dico solo che si va ben oltre la lunghezza di Vinland Saga 2!Cominciamo col dire che, da buon amante di gestionali e delle cose complesse in generale, questo corto mi \u00e8 piaciuto! Se si esce fuori dal concetto di \u201ccorto\u201d e si entra nel concetto di GdR, allora questo corto \u00e8 una vera bomba! Ci sono tantissime opzioni da gestire, e a me questa cosa fa letteralmente impazzire!Di fronte ad un gestionale come questo, la trama assume un aspetto secondario secondo me, quindi ville, templi, fosse a cielo aperto, statue gigantesche, laboratori segreti, affreschi, macchinati, e pure un wurstel gigante sono tutti dentro lo stesso corto? Chisseneffrega! Se il gestionale \u00e8 ben fatto, ci si potrebbe passare sopra.E qui la domanda: \u00e8 un gestionale ben fatto?REGOLAMENTO: Purtroppo non partiamo nel migliore dei modi con una prima pagina che preannuncia un testo \u201cnon giustificato\u201d (quindi un effetto visivo non dei migliori), a cui si aggiunge una seconda pagina con delle linee guida ammassate e iper-compresse. A parte la quantit\u00e0 abnorme di regole presenti in una sola pagina, \u00e8 il modo in cui l\u2019autore ce la propone ad essere poco interessante.La prima sezione con Energia e Combattivit\u00e0 si comprende bene, anche se visivamente non \u00e8 il massimo. Ma gi\u00e0 dalla seconda sezione (i combattimenti) si inizia a degenerare: il sistema di base \u00e8 anch\u2019esso comprensibile, si parla di bonus senza dire cosa siano, poi iniziano le eccezioni (10 fallisce, 1 \u00e8 successo e il danno \u00e8 doppio, il colpo pu\u00f2 divenire mortale). Ma perch\u00e9 tutte queste complicazioni? Non era meglio il sistema di base senza quest\u2019ulteriore calo sequenziale durante lo scontro, che costringe a fare calcoli continui?Poi si parla di fuga, e altre complicazioni. Si accenna al \u201cturno\u201d. Ah, ci sono i turni? E colpiamo contemporaneamente, o in modo scalare come in Blood Sword? E arrivano i primi bug: se l\u2019avversario ha Forza Combattiva 1, che succede? Perch\u00e9 dici che prova a fuggire se sopra hai detto che il colpo \u00e8 mortale? Quindi fugge o no? Perch\u00e9 se il colpo \u00e8 mortale, non si dovrebbe neanche prevedere la fuga...Altra immensa complicazione: la cura ad ogni volta che ci si sposta. Ah, ci si sposta? Salto alla Sezione B, e mi trovo con un altro dato da lanciare e 6 esiti differenti, il che mi costringe a saltare continuamente qui per ricordarmeli...E ancora non si \u00e8 parlato di slot delle armi, di quarzi, di chip di carica, di innesti, di orari...Io ammetto di essermi messo di impegno a studiare e giocare questo corto, ma io non faccio testo: sono psicopatico di mio, ci sguazzo anche in complessit\u00e0 del genere, mi metto invece nei panni di chi non \u00e8 psicopatico come me, e immagino a come possa essere stato bistrattato questo racconto!A parte tutto, per 8 pagine di lettura le regole sono davvero troppe, tanto che alla fine si crea il famoso effetto Blood Sword: laddove una regola \u00e8 poco chiara o va in conflitto con altre regole, si gioca di interpretazione, e cos\u00ec ho giocato io. Ho volontariamente semplificato qualcosa, stampato una tabella da tenere a parte, stampato le mappe, ecc., ma capisco che se \u00e8 questo l\u2019intento del corto, il corto ha fallito, nonostante mi sia piaciuto.Piccolo appunto sui simboli: il buono di Vinland Saga 2 \u00e8 aver avuto la fortuna di avere simboli facilmente riconoscibili e colorati: qui i simboli e le diciture in generale non rendono bene l\u2019idea di cosa si sta parlando: non \u00e8 stato raro che mi sia confuso tra Energia e Forza Combattiva, ad esempio...TRAMA: ripeto, soprassiedo perch\u00e9 in un corto gestionale osservo principalmente la parte ludica.NARRAZIONE: il taglio del corto ha costretto l\u2019autore ad utilizzare una narrazione a singhiozzi, a tratti schematica, proprio per far entrare dentro tutto quanto. Non mi accanir\u00f2 contro la narrazione, perch\u00e9 (ripeto) l\u2019autore ha seguito una strada (la compressione) ed \u00e8 stato coerente con s\u00e9 stesso.Un corto straniante, che per essere giocato ha bisogno che il lettore interpreti le regole. Un corto troppo complesso per le 8 pagine che lo racchiudono, un corto che a tratti fa perdere la pazienza, in certi passaggi inutilmente complicato e che tende ad incartarsi da solo. Ma, per contro, un corto il cui autore \u00e8 riuscito a chiudere in 8+2 pagine quello che un LibroNostro avrebbe contenuto in 50 e passa, in condizioni di impaginazione \u201cumana\u201d. Il mio \u00e8 un voto che tiene conto sia della potenzialit\u00e0 che dei difetti.Aloona:Oh, mi sono detta, un bel \u201ccyberPUNCH\u201d! In realt\u00e0, proseguendo, non ho avvertito una grossa differenza \u201cal palato\u201d con i vecchi, classici dungeons di un tempo, anche allora ricchi di dettagli inquietanti dal sapore alieno (per quanto si trattasse di isoli e mostri autoctoni) e paragrafi brevissimi a uso e consumo degli scontri; elementi dal colore un po\u2019 pi\u00f9 sci-fi ce ne sono, ma potevano essere meno vaghi. Avrei gradito vederli questi Zaga, a parte sentirli nominare e un po\u2019 pi\u00f9 di narrativa non avrebbe guastato; magari un momento di confronto \u201cvis a vis\u201d con un avversario, tanto per farmi un\u2019idea di reazioni e comportamenti di questo popolo guerriero, anche\u00a0 solo in battaglia; peccato che questo lato sia quasi tutto sacrificato all\u2019iper-abbondanza di opzioni dal punto di vista tattico e strategico-commerciale, ma di certo far\u00e0 felici quei giocatori che amino provare e riprovare il gioco con tutti gli innesti e le armi differenti possibili: praticamente, una chicca per gamers. Complimento doveroso: come tutti i corti di quest\u2019anno, la mappa \u00e8 ben realizzata e graficamente curata, altro dettaglio che apprezzo sempre.FinalFabbiX:Sottoscrivo al 100% il parere di GGigassi, che con la sua recensione \u00e8 riuscito a leggermi nel pensiero.Per quanto si veda che c\u2019\u00e8 del lavoro dietro a \u201cFuoco Alieno\u201d (ed \u00e8 l\u2019unico fattore per cui non assegner\u00f2 un\u2019insufficienza grave), il risultato finale \u00e8 fra i meno riusciti dell\u2019edizione. L\u2019autore misterioso, probabilmente alle prime esperienze, ha tanta potenzialit\u00e0, ma secondo me non \u00e8 riuscito a cogliere in pieno lo spirito del concorso.Si pu\u00f2 a stento parlare di \u201craccontogioco\u201d, visto che il corto \u00e8 un piccolo boardgame in solitario: i pochissimi accenni di ambientazione non sono di certo sufficienti a trasformarlo in un librogame e la struttura a paragrafi sembra pi\u00f9 una maschera applicata a forza a un manuale di regole rispetto a una reale necessit\u00e0 del corto.La trama \u00e8 racchiusa nell\u2019incipit, e in realt\u00e0 \u00e8 il solito pretesto per farci giocare. Nessuno sviluppo, nessuna sorpresa, nessun finale. E nonostante questo, intere pagine (vedi ad esempio l\u2019ultima) vengono dedicate a descrivere ambientazioni che non offrono nulla.Il tema \u00e8 accennato il giusto per far rientrare il corto fra quelli in concorso, ma la declinazione scelta non spicca certo per originalit\u00e0. In generale, non ho trovato originalit\u00e0 negli elementi del corto, in special modo nelle meccaniche di gioco.Non ho neppure capito il senso di inserire alcuni particolari come la statua rappresentante un \u201cwurstel gigante\u201d nel paragrafo 16, probabilmente sono citazioni che non ho colto.Scrittura completamente altalenante, terminologia e simboli poco curati e confusionari (i due principali simboli del corto si assomigliano cos\u00ec tanto che all\u2019inizio pensavo fosse un errore di conversione pdf). Anche le mappa del mondo alieno non \u00e8 chiarissima.La parte game, che \u00e8 quella su cui dovrebbe reggersi tutto il corto, a mio parere ha comunque dei difetti importanti.In un mondo in cui si fa di tutto per limitare gli elementi aleatori, tanto che l\u201980% dei racconti dell\u2019edizione non fa uso o comunque presenta una modalit\u00e0 diceless, qui l\u2019autore torna indietro di anni rispolverando il defunto d10 e propone un corto completamente in balia del lancio di dadi bilanciato in modo da dare game over a meno di una cospicua dose di fortuna (o almeno cos\u00ec mi \u00e8 parso nelle mie tre partite).Molte delle regole, inoltre, richiedono calcoli eccessivi anche per i boardgame e risultano inutilmente macchinose da applicare.Carina l\u2019idea di usare il tempo reale, ma non \u00e8 certo un\u2019innovazione (si veda ad esempio \u201cIl peso della cultura\u201d, corto 2016 che osava molto di pi\u00f9) e anzi in questo contesto diventa l\u2019ennesimo elemento di un calderone che ne aveva gi\u00e0 a sufficienza."
    ],
    [
        "153565",
        "Periodonikes",
        "Due (mondi di) parole sul corto: Ho davvero provato a giocare questo corto. Pi\u00f9 volte. Non me ne voglia l'autore, probabilmente questo tipo di corto non \u00e8 nelle mie corde, ma vista la ripetuta esperienza di morti continue dopo aver lanciato quintali di dadi per trovare quel cavolo di Gozag, non sarei onesto con me stesso se lo promuovessi.Vista la misera somma con cui si parte, non avevo molte possibilit\u00e0 se non quella di affrontare subito il tuo primo avversario. Le prime 5-6 volte non l'ho nemmeno incontrato, morendo prima per briganti, belve, ma soprattutto trappole. Con il polso dolente riesco a trovare Gozag, faccio qualche tiro fortunato (finalmente!) e lo uccido. Purtroppo con la misera cifra di 100qz non mi posso permettere molto di pi\u00f9 che un fucile che mi aumenta i danni e non la pi\u00f9 utile energia, grazie alla quale almeno posso mitigare un po' l'alea. Lo compro comunque, visto la sfida che mi aspetta. Quindi entro nell'arena senza gironzolare troppo e cosa succede? Doppia trappola che mi porta a 1 di vita. Secondo le regole dovrei ricominciare tutto da capo, in tutta onest\u00e0 mi manca la voglia.Dopo due giorni l'illuminazione! Non devo subito affrontare Maach, ma farmare qz grindando contro Gozag. Bene, forte di questa strategia ricomincio. Un paio di morti con le trappole, vabb\u00e8. Tengo duro. Alla terza volta riesco a trovarlo, grazie anche alla stanza 7, ma prima del colpo di grazia riesce a fuggire. Ok, parte di nuovo la ricerca e\u2026 trappola. Sono morto.Basta, mi sento frustrato e demotivato.La curva di difficolt\u00e0 \u00e8 ripidissima, come anche i prezzi dei potenziamenti che non permettono personalizzazione ai primi livelli, ma soprattutto l'alea davvero troppa. Troppo impattante, \u00e8 ovunque, lanci i dadi ogni mezzo secondo per determinare ogni cosa interrompendo il flusso di gioco nella continua consultazione delle tabelle per poi morire prima di aver fatto qualcosa di utile. Per me, bocciato.La prima cosa bella: L'idea del tempo reale che modifica alcune condizioni di gioco mi \u00e8 piaciuta davvero tanto! Peccato che sia stata sfruttata poco.Il pelo nell'uovo: Lo ripeto: troppi dadi. E non \u00e8 solo una questione di tiro sfortunato = morte, ma il dover tirare il dado e quindi aggiornare la scheda letteralmente a ogni passo, rendono il gioco lungo, noioso, frustrante e demotivante. La regola della fuga del nemico, poi, moltiplica il tutto all'ennesima potenza. Va bene il realismo, ma cos\u00ec \u00e8 davvero avvilente.Mi ricorder\u00f2 di questo corto per... le bestemmie."
    ],
    [
        "153566",
        "Periodonikes",
        "Due (mondi di) parole sul corto: Ho davvero provato a giocare questo corto. Pi\u00f9 volte. Non me ne voglia l'autore, probabilmente questo tipo di corto non \u00e8 nelle mie corde, ma vista la ripetuta esperienza di morti continue dopo aver lanciato quintali di dadi per trovare quel cavolo di Gozag, non sarei onesto con me stesso se lo promuovessi.Vista la misera somma con cui si parte, non avevo molte possibilit\u00e0 se non quella di affrontare subito il tuo primo avversario. Le prime 5-6 volte non l'ho nemmeno incontrato, morendo prima per briganti, belve, ma soprattutto trappole. Con il polso dolente riesco a trovare Gozag, faccio qualche tiro fortunato (finalmente!) e lo uccido. Purtroppo con la misera cifra di 100qz non mi posso permettere molto di pi\u00f9 che un fucile che mi aumenta i danni e non la pi\u00f9 utile energia, grazie alla quale almeno posso mitigare un po' l'alea. Lo compro comunque, visto la sfida che mi aspetta. Quindi entro nell'arena senza gironzolare troppo e cosa succede? Doppia trappola che mi porta a 1 di vita. Secondo le regole dovrei ricominciare tutto da capo, in tutta onest\u00e0 mi manca la voglia.Dopo due giorni l'illuminazione! Non devo subito affrontare Maach, ma farmare qz grindando contro Gozag. Bene, forte di questa strategia ricomincio. Un paio di morti con le trappole, vabb\u00e8. Tengo duro. Alla terza volta riesco a trovarlo, grazie anche alla stanza 7, ma prima del colpo di grazia riesce a fuggire. Ok, parte di nuovo la ricerca e\u2026 trappola. Sono morto.Basta, mi sento frustrato e demotivato.La curva di difficolt\u00e0 \u00e8 ripidissima, come anche i prezzi dei potenziamenti che non permettono personalizzazione ai primi livelli, ma soprattutto l'alea davvero troppa. Troppo impattante, \u00e8 ovunque, lanci i dadi ogni mezzo secondo per determinare ogni cosa interrompendo il flusso di gioco nella continua consultazione delle tabelle per poi morire prima di aver fatto qualcosa di utile. Per me, bocciato.La prima cosa bella: L'idea del tempo reale che modifica alcune condizioni di gioco mi \u00e8 piaciuta davvero tanto! Peccato che sia stata sfruttata poco.Il pelo nell'uovo: Lo ripeto: troppi dadi. E non \u00e8 solo una questione di tiro sfortunato = morte, ma il dover tirare il dado e quindi aggiornare la scheda letteralmente a ogni passo, rendono il gioco lungo, noioso, frustrante e demotivante. La regola della fuga del nemico, poi, moltiplica il tutto all'ennesima potenza. Va bene il realismo, ma cos\u00ec \u00e8 davvero avvilente.Mi ricorder\u00f2 di questo corto per... le bestemmie."
    ],
    [
        "153635",
        "Flay4Fight",
        "Questo \u00e8 di sicuro uno di quei casi in cui le aspettative per il tuo lavoro sono decisamente alte, ma ingiustificate. Confesso che, quando ho inviato il Corto ci ho creduto, pensavo che fosse originale e che potesse essere apprezzato - magari non da tutti, invece a quanto pare cos\u00ec non \u00e8 stato dato che \u00e8 l'unico Corto a non arrivare alla sufficienza. Che dire, ci ho provato e mi sono divertito, e questo \u00e8 l'importante. Ci riprover\u00f2 sicuramente al prossimo concorso: mai demordere!Lascio, comunque, un po' di retroscena di Fuoco Alieno e cerco di rispondere ai vari interventi di chi ha avuto l'ardire di provarloFuoco Alieno nasce dall'idea di tentare di trasportare su carta il feeling di alcuni sparatutto in prima persona\u00a0 \"old style\" che prevedevano combattimenti nelle arene, come Quake, Unreal e Doom. Il protagonista, uno sfigatissimo terrestre con sulle spalle la responsabilit\u00e0 di dover salvare la terra vincendo le sfide di sangue con gli alieni, \u00e8 ispirato a uno dei combattenti del Mortal Kombat, blasonatissimo brand videolutico e mia grande passione fin da quando ero sbarbi. Ho cercato di impostare il tutto in modo da rendere il Corto rigiocabile, perch\u00e9 la ri-giocabilit\u00e0 per me \u00e8 davvero importante, ma capisco bene che la curva della difficolt\u00e0 era anche elevata al punto da renderlo frustrante.Il Geba, il costosissimo strumento che salva il giocatore dal \"game over\" facendolo resuscitare, \u00e8 un riferimento al Patto di Rinascita di Terre leggendarie. L'ho inserito perch\u00e9 speravo in qualche modo di colmare l'alea dovuta dall'incappare in trappole, ladri e belve durante la missione. La mappa dell'Antro \u00e8 liberamente - e lontanamente - ispirata a una mappa di Quake. Anche il nome dell'ultimo alieno, Xaelo, ne \u00e8 un riferimento. Il Wurstel gigante nell'area al par. 16 \u00e8 invece l'easter egg di una citazione di Adriano, che nel spiegare il regolamento del concorso dei Corti citava il \"mondo dei wustel\".Rispondendo a FinalFabbix e ad altri, no, il nome Zaga degli alieni non \u00e8 un riferimento specifico ad altre opere o videogiochi... si tratta di un nome di fantasia, mi piaceva semplicemente il suono della parola.... e questo \u00e8 tutto. Peccato davvero non sia piaciuto, ma del resto capisco di averci messo davvero troppo tra regole, innesti, armi e mappe, ho perso il controllo! Ho letto tutti i commenti e vi ringrazio ugualmente per averlo provato. Immagino non sia stato facilelo spirito del gioco \u00e8 quello di sfruttare il tempo reale e accumulare quarzi e per potersi poi potenziare prima di entrare in battaglia. Sul fattore alea sono d'accordo, cos\u00ec come con chi evidenza la complessit\u00e0 di regole da ricordare. Sono un po' meno d'accordo, invece, con chi disapprova la scelta del d10 che \u00e8 un dado s\u00ec poco usato, ma perfettamente funzionale al regolamento di FA.Ci si rivede al prossimo concorso!"
    ],
    [
        "153643",
        "GGigassi",
        "Flay4Fight ha scritto:Il protagonista, uno sfigatissimo terrestre con sulle spalle la responsabilit\u00e0 di dover salvare la terra vincendo le sfide di sangue con gli alieni, \u00e8 ispirato a uno dei combattenti del Mortal Kombat, blasonatissimo brand videolutico e mia grande passione fin da quando ero sbarbi.Sono un discreto appassionato di Mortal Kombat, anche se non conosco le ultime incarnazioni se non per qualche video su YouTube, diciamo che conosco bene il secondo e un po' meno il primo, il terzo e il quarto.Questa citazione non l'ho minimamente colta: chi sarebbe l'ispiratore? Forse Stryker?"
    ],
    [
        "153644",
        "Flay4Fight",
        "Sono un discreto appassionato di Mortal Kombat, anche se non conosco le ultime incarnazioni se non per qualche video su YouTube, diciamo che conosco bene il secondo e un po' meno il primo, il terzo e il quarto.Questa citazione non l'ho minimamente colta: chi sarebbe l'ispiratore? Forse Stryker?No, per \"uno dei combattenti\" intendevo un personaggio non specifico appartenente alla rosa dei terrestri. Scusa, mi sono espresso male. Se volessimo per\u00f2 definire un preciso personaggio, direi che Cyrax sarebbe perfetto: anche se non propriamente umano (lo \u00e8 in MK IX prima della trasformazione), \u00e8 un cyborg con innesti tecnologici e che utilizza armi futuristiche."
    ],
    [
        "153645",
        "GGigassi",
        "Ottimo, grazie di aver soddisfatto la mia curiosit\u00e0Cyrax non mi ha mai convinto molto, d'altra parte i robot (o androidi o quello che sono) non mi sono mai sembrati in tema con MK. Mosse difficilissime da fare in MK3, mi pare, ma quella (facile) della rete era assai paracula"
    ],
    [
        "153649",
        "Flay4Fight",
        "GGigassi ha scritto:Ottimo, grazie di aver soddisfatto la mia curiosit\u00e0Cyrax non mi ha mai convinto molto, d'altra parte i robot (o androidi o quello che sono) non mi sono mai sembrati in tema con MK. Mosse difficilissime da fare in MK3, mi pare, ma quella (facile) della rete era assai paraculaConcordoera un po' come il ghiaccio di Sub Zero, mossa ripetibile all'infinito, montante e via!"
    ],
    [
        "153650",
        "EGO",
        "GGigassi ha scritto:Cyrax non mi ha mai convinto moltoSapessi quando partecipava assiduamente al forum..."
    ]
]