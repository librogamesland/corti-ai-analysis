[
    [
        "54343",
        "Dirk",
        "Ecco a voi il primo racconto, che non aspetta altro di essere letto e commentato!Ricordate che \u00e8 indispensabile dare un voto suffragato da convincenti spiegazioni!Le votazioni sono aperte fino alle 23:59 del 25 Aprile!Grand Clochard - La sfida per il carrello d'oro"
    ],
    [
        "54345",
        "Prodo",
        "Il titolo mi fa ghignare e mi attira: leggo e voto al pi\u00f9 presto. Evviva, il concorso \u00e8 cominciato!"
    ],
    [
        "54359",
        "Danilo Baldoni",
        "Per me \u00e8 un 6 1/2: storia originale, buona la trama e l'espressione... Un po' troppo sovraccaricato nelle regole, per quel che mi riguarda: in operazioni tanto corte preferisco un sistema che snellisce a uno che tenta di condensare la ricchezza ludica d'un vero lg, o d'una videoavventura su pc... Spero di essermi scrollato dalla mente la voglia di giudizio fomentata dai vari talent!"
    ],
    [
        "54360",
        "Prodo",
        "Il racconto mi \u00e8 piaciuto.Lo stile narrativo mi ha esaltato, soprattutto nel regolamento e nei primi paragrafi: \u00e8 ironico, spiritoso, gioca molto bene sui clich\u00e9 che caratterizzano la figura del clochard senza essere offensivo o scadere nell'insulto gratuito. A pi\u00f9 riprese mi sono sorpreso a sorridere, e in un paio di occasioni mi sono lasciato andare a sonore risate.Il regolamento \u00e8 ben elaborato, si vede che c'\u00e8 stato un attento lavoro dietro: nulla \u00e8 lasciato al caso, ogni parametro che contraddistingue le dinamiche di gioco \u00e8 stato attentamente vagliato. Non esistono oggetti inutili tra quelli selezionabili, non ci sono regole ridondanti o farraginose, o buchi normativi.Insomma l'autore \u00e8 stato bravissimo sia a concepire che a raccontare il suo corto.La difficolt\u00e0 \u00e8 abbastanza equilibrata: diciamo che esaurire gli 80 centesimi a disposizione \u00e8 difficile, anche senza utilizzare la chitarra sgangherata per rimpinguare le proprie tasche. E' per\u00f2 sempre necessario amministrarli con una certa accortezzaSpoileranche considerando il fatto che la tappa finale richiede un copioso investimento per tornare a Roma senza sprecare un numero enorme di giorni di viaggio.Molta pi\u00f9 attenzione bisogna prestare al trascorrere del tempo: \u00e8 facile sprecare giorni in seguito a decisioni sbagliate e colpi di sfortuna. C'\u00e8 comunque una certa logica di fondo a guidare le nostre scelte, soprattutto se riusciamo a calarci nella mentalit\u00e0 del barbone, e a cercare di ragionare come fanno i nostri avversari o compagni clochard lungo tutto l'arco del racconto. E' necessario cogliere poi con attenzione i possibili indizi che il testo offre per sfruttarli e ottimizzare il proprio percorso.Micidiale l'amministrazione dei pasti: farsi sorprendere senza nulla da mangiare quando ci viene chiesto di farlo equivale a un istant death. Succede in diverse occasioni che ci venga imposto di nutrirci, quindi bisogna sempre stare attenti a non rimanere senza scorte. Comprare cibo pu\u00f2 essere una soluzione, cos\u00ec come scegliere a inizio avventura come oggetto da portare con s\u00e9 il panino enorme da 3 razioni, ma anche rovistare nei bidoni ci pu\u00f2 aiutare, essendoci 4 possibilit\u00e0 su 11 che ci consentono o consentirebbero di recuperare cibo (comprese anche quelle che ci danno la possibilit\u00e0 di scegliere l'oggetto a nostro piacimento).In ogni caso queste morti repentine sono necessarie: senza a mio parere il livello di complessit\u00e0 sarebbe stato troppo basso, cos\u00ec \u00e8 abbastanza equilibrato.Difetti: un'imprecisione nel regolamento, dove viene detto che, usando la bibita energetica, i tempi di percorrenza vengono dimezzati arrotondando per eccesso, ma dall'esempio numerico poi si capisce che l'autore intende per difetto (l'eccesso e il difetto vengono sempre calcolati sul numero secco che rimane dopo la sottrazione e non sulla percentuale di diminuzione).Un paragrafo in cui non si capisce bene come sia opportuno regolarsi rispetto al mangiare un pasto (il 24): da come \u00e8 scritto sembra che fosse necessario provvedere autonomamente, prima che il testo ce lo ricordasse, a nutrirsi, ma la struttura del racconto, che le volte successive non ricorre mai a questo escamotage, fa intendere invece che per non morire \u00e8 sufficiente mangiare in quel momento. Rimane comunque il dubbio su come comportarsi.Infine ho notato una certa \"stanchezza\" nei paragrafi finali, come se l'autore fosse affaticato dalla scrittura di quelli precedenti. Il corto perde un po' di mordente e di ironia, e si trascina con un minimo di ripetitivit\u00e0.Si tratta comunque di pecche minori, che non inficiano la qualit\u00e0 del lavoro.Mi \u00e8 piaciuta poi la presenza, al di l\u00e0 delle istant death, di tre possibili epiloghi: uno negativo, uno parzialmente positivo e uno completamente positivo. Non dico troppo per non spoilerare: aggiungo comunque che l'idea di doversi preoccupare anche di risolvere il mistero della nostra partecipazione al concorso oltre all'obiettivo di imporsi nella gara \u00e8 vincente, e molto probabilmente vi porter\u00e0 a una o due riletture per completare il racconto nel migliore dei modi. La longevit\u00e0, come in tutti i corti, \u00e8 limitata: in questo caso forse un po' pi\u00f9 che in altre occasioni a causa della struttura dell'opera, che \u00e8 sviluppata in lunghezza pi\u00f9 che in larghezza. Non ci sono cio\u00e8 molti percorsi alternativi, e un paio di sessioni bastano per sviscerare completamente il titolo, che non vi porter\u00e0 via complessivamente pi\u00f9 di un'oretta abbondante.Per concludere ci troviamo innanzi a un buonissimo lavoro e un ottimo esordio per questo concorso: per farvi capire quanto l'ho apprezzato vi dico che se fosse stato scritto l'anno scorso sarebbe stato il mio vincitore.Lo premio con un 8, e secondo me si pu\u00f2 arrivare anche a livelli pi\u00f9 alti se l'autore sistemer\u00e0, magari in una revisione successiva al contest, i difettucci che ho segnalato."
    ],
    [
        "54372",
        "Mornon",
        "Fantastico!!! appena posso me lo sviscero ben bene... intanto complimenti all'idea, al regolamento e alla scheda del PG..."
    ],
    [
        "54374",
        "Apologeta",
        "Forza lettori! Forza votanti!"
    ],
    [
        "54378",
        "Yanez",
        "un sorriso, anzi pi\u00f9 di uno me ne \u00e8 stato strappato da questo corto che apre le danze della sfida di quest'anno. trattare alcuni temi pu\u00f2 essere a volte un rischio ma se fatto in questa maniera ben venga. l'autore \u00e8 sicuramente dotato di grande spirito ed ironia e questo gli permette di ficcare in una manciata di paragrafi idee simpatiche e a volte originali.abbiamo poche regole ma chiare, ben adatte al contesto \"corto\" e che funzionano bene, il tutto pu\u00f2 essere annotato nella scheda del personaggio anche se sarebbe stato sufficiente annotare i pochi valori su un pezzetto di carta, ma se c'\u00e8 la scheda ci si lamenta, se non c'\u00e8 la si vuole... quindi la scheda \u00e8 un valore aggiunto? a mio giudizio si.lo stile narrativo \u00e8 fluido e con poche sbavature (non star\u00f2 a sindacare sull'uso di determinate espressioni e sulla loro correttezza in quanto ci sar\u00e0 qualcun altro che lo far\u00e0 sicuramente al posto mio), forse un po' altalenante a volte, ma mantiene sempre una notevole verve ironica che ci fa proseguire la lettura fino alla fine in un sol fiato.strutturalmente vi \u00e8 forse l'unico (piccolo) neo del racconto che \u00e8 quello di dare l'impressione che si \u00e8 sempre guidati nel percorso e non liberi di scegliere, in sostanza vi \u00e8 poca interattivit\u00e0 nel grafo dove ad ogni tappa vi \u00e8 quasi sempre solo un'altra alternativa... ma in cos\u00ec pochi paragrafi \u00e8 impossibile fare di pi\u00f9, bisogna ammetterlo... e poi se mettiamo in discussione questo tipo di linearit\u00e0 interattiva limitata dovremmo anche lamentarci di tanti lavori blasonati, come quelli di dever che offrono (guarda caso) lo stesso tema del \"viaggio\" con poche alternative; quindi ne \"il grand clochard\" il difetto c'\u00e8 ma \u00e8 trascurabile perch\u00e9\u00a0 la storia e il gioco sono divertenti, e funzionano!l'autore \u00e8 riuscito anche ad inserire pi\u00f9 livelli di finali per invogliare ad una seconda o terza tornata, e la si fa con piacere anche perch\u00e9 se da un lato la brevit\u00e0 \u00e8 un limite, nella rilettura pu\u00f2 essere un vantaggio.\u00e8 un grande esordio per questa edizione dei corti ed assolutamente al livello dei migliori di quelli dell'anno scorso.simpatico, giocabile, funzionale, discretamente scritto.voto: 8edit: mi ero ripromesso di non essere viscerale come l'anno precedente, ma a volte la maledizione del giudice torna a farsi sentire e guida la mia mano..."
    ],
    [
        "54381",
        "Danilo Baldoni",
        "Sto pensando che votare (in generale) non tenendo conto dei propri gusti \u00e8 davvero difficile... Ad esempio, chi ama Dever non potr\u00e0 di riflesso che amare il racconto, mentre per me che non mi piaceva -per il plot narrativo quasi obbligatorio- l'esuberanza \u00e8 di certo pi\u00f9 frenata... Non so se si tratta di pignoleria, ma mi piace sottolinearlo affinch\u00e9 non si creino squadre di pensiero legate a un modo di intendere il lg piuttosto che un altro. Non mi ricordo quanto influenzino i nostri giudizi, ma davvero la cosa ha bisogno d'uno sguardo superpartes, che pesi l'opera secondo molti criteri in gioco: trama, capacit\u00e0 narrativa, originalit\u00e0, giocabilit\u00e0, fruibilit\u00e0, ecc. Sembra nulla, ma essendo operazioni ibride, davvero l'attenzione da porvisi non dev'essere affatto piccola, e lo sguardo, privo di qualsivoglia influenza."
    ],
    [
        "54387",
        "Prodo",
        "Tutto sommato Danilo credo sia impossibile non farsi influenzare dai propri gusti personali. Ma credo che quando un racconto \u00e8 buono lo si premia comunque, magari con un 7 o con un 9 a seconda di quanto ci piace l'impostazione di fondo. E questo va bene: in ogni caso penser\u00e0 la somma dei voti e la relativa media ad appianare eventuali diversit\u00e0 assegnando a ogni corto una valutazione abbastanza uniforme. E non dimentichiamoci poi che '\u00e8 la giuria di qualit\u00e0 composta dai tre organizzatori del concorso che integra il voto popolare, garantendo un ulteriore elemento di equilibrio."
    ],
    [
        "54388",
        "suaimondi",
        "Il racconto mi \u00e8 piaciuto davvero molto!Le regole sono ben pensate, di facile comprensione anche grazie alle \"icone\" utilizzate (menzione speciale per \"La Tabella delDestinoCestino\").La Scheda del Personaggio \u00e8 davvero fatta bene: un ottimo lavoro perch\u00e8 riesce a essere ben disegnata e contemporaneamente semplice e chiara, oltre che a tema con l'argomento trattato.Pure l'idea del giro del mondo, di per se semplice, \u00e8 comunque azzeccata e soprattutto studiata bene, in quanto denota una certa preparazione (o per lo meno una ricerca attenta) da parte dell'autore.Ho finito il racconto positivamente al terzo tentativo, e i tre finali proposti spingono il lettore a cercare di fare di meglio.Infine, l'ironia che permea tutto \u00e8 stata la cigliegina sulla torta: pi\u00f9 di una volta mi sono messo a sghignazzare pensando che l'autore sia un genio in alcune trovate.Sono d'accordo con Prodo e Mornon, questo racconto \u00e8 davvero alla pari con i migliori dell'anno scorso... secondo me merita un8pieno, anche per avermi regalato un paio d'ore di spensierato intrattenimento.Complimenti quindi all'autore, sperando che il livello del concorso continui ad essere cos\u00ec alto!"
    ],
    [
        "54389",
        "Danilo Baldoni",
        "Mhhh... :-) S\u00ec, in linea di massima direi che sia davvero impossibile, ci pensavo anch'io... Sar\u00e0 dunque inevitabile anche l'accostamento a questo o quell'autore e relativo tifo per questo o quel modo di concepire il lg."
    ],
    [
        "54398",
        "Danilo Baldoni",
        "scommeto che se il carrello d'oro era vero, e in palio, votavano tutti..."
    ],
    [
        "54412",
        "Lamello",
        "Bene, adesso sta a me.Il racconto \u00e8 ben scritto, a parte qualche piccolo refuso (ad esempio un \"da\" senza accento al par 6). La grafica \u00e8 davvero carina e ben fatta, che d\u00e0 senso di cura e rende pi\u00f9 vivo e personale il corto. Le icone sono davvero ben pensate. Io avrei messo il link al par 2 ad ogni icona del cestino, per facilitare la consultazione della Tabella del Cestino.La storia \u00e8 molto originale e nel mezzo della gara si trova anche un mistero da svelare che procede in modo parallelo e non inficia la risoluzione della gara (ma rende pi\u00f9 ricco il racconto e permette di accedere al finale \"migliore\").Chi ha scritto il corto si \u00e8 ben documentato in geografia e ci\u00f2 rende molto reale il sentirsi davvero in quei posti descritti.Il regolamento \u00e8 davvero ben pensato e funziona alla perfezione: niente di troppo n\u00e9 di carente. E' solo un po' fastidioso il dover scrivere e cancellare i pasti ogni 3 secondi (e senza i quali si perde la gara). E' cmq un dettaglio insignificante. Il regolamento \u00e8 davvero originale e sfrutta molte cose diverse (oltre agli oggetti, i giorni da segnare e i soldi, ci sono anche indizi da saper usare in modo intelligente che aprono nuovi paragrafi).Un difetto per me sono quei paragrafi che io definisco \"plurimi\": cio\u00e8 paragrafi in cui viene detto: \"se hai questo vai al 5, altrimenti continua a leggere\". Usati perch\u00e9 far entrare tutto in 40 paragrafi \u00e8 difficilissimo, ma che ai miei occhi rendono il tutto un po' raffazzonato. Siccome ce n'\u00e8 un uso frequente, addirittura certi paragrafi ne hanno pi\u00f9 di una, mi ha reso la lettura un po' meno avvincente, spezzettata, che distacca un po' dal calarsi dentro la storia. Come i ripetuti: \"sei hai questo, riesci a far questo senn\u00f2 perdi 3 giorni\" dentro lo stesso paragrafo che mi hanno disturbato un poco. E' vero che mettere in 40 paragrafi la ricchezza di questo corto era impossibile, ma a mio avviso si poteva sacrificare un pochino pi\u00f9 di \"gioco\" per rendere un po' pi\u00f9 vera la \"storia\".Ho letto che molti di voi hanno riso, anche sbellicandosi, leggendo in corto. Io ho sorriso al massimo, e mi \u00e8 successo una volta sola. Il racconto \u00e8 si ben scritto e ironico, per nulla pedante e sempre su uno stile che non devia mai dai suoi binari, ma a me non \u00e8 che abbia divertito molto. In generale non mi ha fatto impazzire l'ambientazione e certe trovate mi sapevano di gi\u00e0 sentito o di troppo esagerate, un po' come vedere un film americanoIn definitiva un ottimo corto, che per me \u00e8 penalizzato soltanto dal mio gusto personale.Conoscendo la mia tirchiaggine, il mio voto \u00e87P.S.: ho la certezza su chi ha scritto questo corto! Ci scommetto una pizza!"
    ],
    [
        "54413",
        "Lamello",
        "Danilo Baldoni ha scritto:scommeto che se il carrello d'oro era vero, e in palio, votavano tutti...Beh, visto che il carrello d'oro era in scala e in realt\u00e0 placcato in simil oro non credo che attirasse molto le votazioni"
    ],
    [
        "54414",
        "Danilo Baldoni",
        ":-)"
    ],
    [
        "54416",
        "Seven_Legion",
        "Ottimo lavoro che inizia alla grande questa edizione del concorso.Il primo impatto (la prima mezz'ora di gioco) e' decisamente accattivante e fara' sorridere e spesso sghignazzare di gusto... soprattutto se si e' in vena di cogliere le mille citazioni/giochi di parole.Altro aspetto da considerare, visti i precedenti, e' la cura del testo e dei meccanismi di gioco che non scendere mai sotto un livello buono. Anche lo svolgimento risulta fedele al tema proposto, cosa non scontata...Bella la grafica, poche ma simpatiche illustrazioni disegnate con mano felice.Gia' da qualche edizione sembra di notare che i primi corti esaminati spesso appaiono essere anche i migliori ...per poi finire nelle posizioni piu' alte del podio. Viene maliziosamente da pensare che quando c'e' un' ispirazione felice, non solo il corto viene meglio ma e' anche molto piu' veloce scriverlo!Per tornare a \"Grand Clochard - La sfida per il carrello d'oro\", se proprio devo citare anche qualche aspetto meno riuscito, c'e' il fatto che la sensazione di euforia in partenza, per trovate e simpatia, si indebolisca un po' man mano che si procede attraverso una sequenza di paragrafi a \"se stanti\" e un po' ripetitivi. Ma direi che questo doveva accadere quasi giocoforza... visto il tema a \"viaggio a tappe\". Ed e' forse lo stesso motivo per cui il romanzo \"giro del mondo in 80 giorni\" non l'ho mai apprezzato esageratamente. Bellissima idea narrativa ma, costretta a dover rispettare le tappe geografiche che si e' autoimposta, la scrittura procede a forzosi e continui \"strappi\" che rendono oltremodo difficile mantenere il filo narrativo imbastito e l'umorismo di fondo.Nel corto in questione, (senza trovare alcun difetto di rilievo) \"a feeling\" ho ricavato la sensazione che, proprio mentre la storia \"molla la presa\" sul lettore, cominciassero a pesarmi le numerose operazioni da fare col registro. Fortunatamente pero' non mancano alcune valide contromisure anti-noia: come gia' citato, i finali multiplli e la sottotrama della cospirazione... e ho apprezzato anche che si debba fare attenzione ai suggerimenti piu' o meno nascosti forniti dal testo...Attenzione pero' allo stile di scrittura:Spoiler(Par.5)Intanto uno dei vagabondi estrae un coltellino dalla tasca e lo passa di mano in mano, fissandoti con sguardo assassino.Qui lo scrittore ci pone davanti ad una situazione altamente drammatica... ma nel frattempo ci nega il \"minimo sindacale\" per poterci immedesimare. Come dire; \" c'e' uno che ti vuole uccidere...\" \"oddio, chi?!? ... no, tranquillo e' solo \"uno\" dei vagabondi... \"uno\" in senso indifferenziato, che adesso non ho voglia di sprecarmi in descrizioni!\"Ecco, senza voler rimandare al sito di Gamberetta e alle sue teorie estremiste, ma\u00a0 penso sia facilmente comprensibile perche' una simile descrizione risulti difficilmente accettabile oggigiorno, specialmente in un librogame.E' invece necessario fornire sempre quel livello di dettaglio (anche minimo) che corrisponda ad un giocatore veramente presente alla scena, evitando descrizioni \"indifferenti\" a quanto potrebbe\u00a0 vedere, specialmente di cio' che lo minaccia o lo riguarda direttamente.\"uno dei vagabondi, quello con gli occhi piu' spiritati di tutti, estrae il coltellino e...\"In definitiva, un serio candidato al podio e degno di rimanere tra i racconti \"umoristici\" memorabili del concorso...Voto8"
    ],
    [
        "54431",
        "Prodo",
        "Mi sono dimenticato di aggiungere, nel mio commento: che anche per me \u00e8 stato piacevolissimo scoprire il registro di avventura disegnato a mano, con molta ironia e cura. Bellissima la veduta del Colosseo, in ottica clochard, e l'idea di utilizzare l'arredo urbano degradato come appoggio per scrivere i vari valori di cui tenere conto. Un valore aggiunto al libro che mi era passato di mente: sto pensando di arrotondare il mio 7,5 a 8."
    ],
    [
        "54433",
        "Seven_Legion",
        "a proposito del registro va detto che, nell'ipotesi di fare una revisione, si potrebbe:1) specificare meglio se la \"sportina\" aggiunge 3 posti... ma conta come oggetto in se?2) i tre posti extra andrebbero separati graficamente o \"retinati\" in grigio proprio per ricordare che sono a disposizione solo se hai la sportina.Durante il gioco, mi e' accaduto di sbarrare gli oggetti e mettere i nuovi nei posti liberi, poi pero' mi sono accorto che se non avessi avuto la sportina sarebbe stato facile confondersi e infrangere la regola del massimo numero di oggetti."
    ],
    [
        "54448",
        "monpracem",
        "Eccomi qui finalmente. Entro mercoled\u00ec cercher\u00f2 di dare un giudizio completo all'opera.Intanto, a prima vista, ho notato che sorprendentemente nessuno ha menzionato nel voto il corretto utilizzo o meno delle frasi obbligate, imposte dal regolamento."
    ],
    [
        "54453",
        "suaimondi",
        "Seven_Legion ha scritto:a proposito del registro va detto che, nell'ipotesi di fare una revisione, si potrebbe:1) specificare meglio se la \"sportina\" aggiunge 3 posti... ma conta come oggetto in se?2) i tre posti extra andrebbero separati graficamente o \"retinati\" in grigio proprio per ricordare che sono a disposizione solo se hai la sportina.Durante il gioco, mi e' accaduto di sbarrare gli oggetti e mettere i nuovi nei posti liberi, poi pero' mi sono accorto che se non avessi avuto la sportina sarebbe stato facile confondersi e infrangere la regola del massimo numero di oggetti.Sono due problemini che ho notato anch'io, inoltre fra i \"difetti\" \u00e8 che di fatto il vestito di stracci \u00e8 senza utilizzo, non serve altro che a diminuire di uno gli spazi disponibili... mi chiedo quindi perch\u00e8 non far partire direttamente con 4 posti."
    ],
    [
        "54458",
        "Yanez",
        "monpracem ha scritto:Eccomi qui finalmente. Entro mercoled\u00ec cercher\u00f2 di dare un giudizio completo all'opera.Intanto, a prima vista, ho notato che sorprendentemente nessuno ha menzionato nel voto il corretto utilizzo o meno delle frasi obbligate, imposte dal regolamento.hai ragione omomino, io personalmente in fase di lettura ho guardato con attenzione dove e come fosse posizionata, e poi dopo essermi assicurato della sua correttezza della frase obbligata ho dato per scontato che fosse il parametro fondamentale per l'ammissione al concorso, quindi involontarimente l'ho archiviata."
    ],
    [
        "54462",
        "Seven_Legion",
        "lamello ha scritto:P.S.: ho la certezza su chi ha scritto questo corto! Ci scommetto una pizza!Amico Lamello, perche' affidare unicamente al vento le previsioni e mortificare cosi' le tue notorie doti di chiaroveggenza? Da oggi c'e' il concorso \"i signori del Toto Autore\" che non manchera' di premiare i migliori fenomeni preveggenti del forum.Spicciati quindi a giocarti la visione che hai ricevuto: vale fior di punti!... troverai il regolamento sul forum."
    ],
    [
        "54472",
        "BenKenobi",
        "Voto: 7,5Un racconto gradevole, divertente e con una buona struttura di gioco. Ho dovuto leggerlo 4 volte per terminarlo ottenendo il finale migliore, e non mi ha mai stancato. Ammirevole la capacit\u00e0 dell'autore di unire un sistema di gioco semplice ad una sfida a due livelli di difficolt\u00e0 al lettore. La prima consiste nel completare il giro intorno al mondo, e questo pu\u00f2 essere fatto in poche letture, credo che qualche utente potrebbe esserci riuscito anche al primo tentativo, non \u00e8 il mio caso. La seconda consiste nello scoprire la storia dietro la nostra partecipazione \"forzata\" alla competizione, ed \u00e8 questo dettaglio ad aumentare la rigiocabilit\u00e0, ad aumentare la difficolt\u00e0 e soprattutto a dotare il racconto di una trama. Infine il racconto \u00e8 anche ben scritto, e la cura nella descrizione di alcuni luoghi e stratagemmi per sopravvivere mi induce a pensare che l'autore abbia davvero fatto il giro del mondo in 80 centesimi !E' difficile dare un voto \"giusto\" al primo racconto in gara, dal momento che si ignora il valore dei racconti successivi. Di solito tendo ad essere tirato di voti col primo partecipante, per cui nell'indecisione stavolta preferisco dare qualcosina in pi\u00f9 e assegnare un 7,5 all'opera."
    ],
    [
        "54482",
        "Prodo",
        "Seven_Legion ha scritto:specificare meglio se la \"sportina\" aggiunge 3 posti... ma conta come oggetto in se?Mi sembrerebbe insensato considerare il contenitore che porta gli oggetti come un oggetto da infilare nel contenitore stesso.monpracem ha scritto:ho notato che sorprendentemente nessuno ha menzionato nel voto il corretto utilizzo o meno delle frasi obbligate, imposte dal regolamento.Personalmente perch\u00e9 per me un racconto che non rispetta le regole, in cui cio\u00e8 non \u00e8 impiegata almeno una delle frasi proposte oppure \u00e8 riportata in un paragrafo secondario, non \u00e8 giudicabile perch\u00e9 al di fuori dei requisiti per concorrere. Per questo motivo il fatto stesso che io esprima un giudizio con tanto di votazione significa automaticamente che una delle tre frasi proposte in questione \u00e8 stata correttamente inserita."
    ],
    [
        "54485",
        "Mornon",
        "Molto bene. Un ottimo corto, originale, ben scritto, divertente e con una certa longevit\u00e0.La storia \u00e8 una versione originale del buon vecchio \"giro del mondo\", passando per \"questo pazzo, pazzo, pazzo mondo\" e la trama regge, completa di mistero secondario, dalla prima all'ultima tappa.Non sono d'accordo con chi parla di errori di stile (un mendicante, ma quale?) e non c'\u00e8 nemmeno un livello di errori grammaticali, sintattici o strutturali intollerabile, anzi! scrivessero cos\u00ec altri italiani che producono bestseller saremmo a posto...gli elementi del regolamento sono ben sfruttati e praticamente in ogni paragrafo succede qualcosa che ha a che fare con il regolamento e si possono fare delle scelte: l'ideale per un corto-game.la tematica poteva essere utilizzata per scadere in battute di disprezzo verso barboni e simili e io sono stato attentissimo ad ogni parola usata a riguardo, ma il tono si mantiene sempre ironico e distaccato, senza essere volgare, fascista o inappropriato: veramente difficile, per via della materia trattata. Anzi: il mondo barbone come un mondo di eroi all'avventura in giro per il mondo mi sembra perfino PIU di quello che tale realt\u00e0 si meriterebbe... in ogni caso molto ben fatto!la sottotrama e l'estrema intercambiabilit\u00e0 delle scelte (a seconda dell'equipaggiamento e dei soldi che si possiedono) aumentano a dismisura giocabilit\u00e0 e longevit\u00e0.Corto promosso a pieni voti!Giocabilit\u00e0: 9 ben calibrato e con moltissime varianti possibili; regolamento semplice e funzionalissimo.Difficolt\u00e0: 8 il corto \u00e8 abbastanza difficile, ma tutto sommato, date le poche pagine a disposizione, pu\u00f2 essere un bene perch\u00e9 altrimenti esaurirebbe la sua longevit\u00e0 in poco tempo. in alcuni casi, l'elemento fortuna dei dadi mi pare influisca un p\u00f2 troppo, ma \u00e8 una critica del tutto minore.Longevit\u00e0: 9 per essere un corto, ci sono moltissime sezioni che si possono rifare in modo diverso e la longevit\u00e0 ne viene senz'altro aumentata. non credo si potesse fare di meglio.Voto complessivo: 9"
    ],
    [
        "54486",
        "Seven_Legion",
        "Seven_Legion ha scritto:specificare meglio se la \"sportina\" aggiunge 3 posti... ma conta come oggetto in se?Mi sembrerebbe insensato considerare il contenitore che porta gli oggetti come un oggetto da infilare nel contenitore stessosi ma, allora DOVE mi segno che posseggo la sportina?>SYNTAX ERROR! BAD ARGUMENT VALUE.Una possibile soluzione potrebbe essere di separare in qualche modo le caselle extra e affiancarvi una casellina. -> \"se possiedi la sportina segna una croce qui e potrai trasportare 3 oggetti aggiuntivi!\""
    ],
    [
        "54504",
        "gpet74",
        "Eccomi qui! Quasi alla fine del tempo utile ma ce l'ho fatta. Premetto che non ho ancora letto le recensioni e i voti degli altri utenti del forum, per non farmene condizionare. Per tanto scusatemi se ripeter\u00f2 cose dette e stradette.Come sempre dare un voto al primo Corto \u00e8 la cosa pi\u00f9 complessa di tutte. Perch\u00e8 questo finisce per diventare la pietra di paragone di tutte le successive valutazioni. La cosa non pone grandi problemi quando si ha a che fare con una ciofeca: le si molla un 4, che \u00e8 un brutto voto, e se poi per sbaglio qualcuno \u00e8 riuscito a fare di peggio si hanno a disposizione ancora ben tre numeri inferiori (senza contare lo 0 che \u00e8 troppo da cattivi). Ma quando si ha a che fare con un racconto meritevole come questo la faccenda si fa pi\u00f9 complessa. Gli si da 9? Magari se lo merita anche, ma se poi esce un racconto molto pi\u00f9 bello? mica posso dargli 11, no?Ma tralasciando le riflessioni matematiche da parte per un attimo vado a parlare di questo Corto.Sicuramente esso fa bella mostra di se gi\u00e0 dalla presentazione grafica con una bella scheda di gioco e delle icone semplici e accattivanti. Ma non \u00e8 all'aspetto estetico e ai fronzoli di contorno che voglio dare un giudizio. La scheda e i disegnini sono carini ma cercher\u00f2 di fare in modo che il mio giudizio non ne venga influenzato.Fin dall'inizio il tono scanzonato ma mai scollacciato e una prosa curata e scorrevole conquistano e invogliano ad affrontare la lettura con un sorriso sulle labbra. In soli 40 paragrafi, poi, l'autore \u00e8 riuscito a infilare numerose location e molte possibili strade per arrivarci, in ognuna di esse si incappa in situazioni divertenti e, molto spesso, surreali. Ho trovato molto intelligente l'idea di inserire varie opzioni all'interno dei singoli paragrafi evitando di farli lievitare inutilmente (lancia un dado, se fai tot allora succede questo, altrimenti continua a leggere sotto; oppure: se hai la chitarra puoi suonare, allora lancia 1 dado, ecc), anche se forse sarebbe stato meglio rendere queste minisezioni pi\u00f9 discernibili dal testo principale, ad esempio chiudendole in riquadri e scrivendo in neretto laconditio sine qua nonper leggervi i contenuti. Ma in generale devo dire che tutta la formattazione del testo non mi \u00e8 sembrata molto curata. Ad esempio -datemi del cagaca**i, se volete- mi ha fatto una brutta impressione leggere un testo non giustificato.Comunque si tratta di minuzie, il classico voler cercare il pelo nell'uovo. Come sono minuzie anche le imprecisioni o brutture che ho rilevato leggendo: pochi gli aggettivi in eccesso, che tante prose riescono a rovinare, il pi\u00f9 brutto che ho trovato si trova nel Par.1:I convenuti lanciano in aria sciarpe e berretti accompagnando il gesto conrumorosi schiamazzima il decano li richiama al silenzio con un gesto conciso del braccio.Definire degli schiamazzi rumorosi \u00e8 inutile, visto che lo schiamazzo, per sua natura intrinseca, non pu\u00f2 certo essere silenzioso, no?La propriet\u00e0 di linguaggio dell'autore \u00e8 ottima, l'unico brutto errore che ho trovato \u00e8 al Par. 17 dove si legge:Nonostante il suo impegno, le improponibili manovre del capitano si rivelano unfracasso;dove il termine fracasso viene usato impropriamente, l'autore voleva intendere, credo, Disastro, mentre fracasso vuol dire frastuono, confusione.Ma per\u00f2, davvero, si tratta di andare a cercare gli errori con il lumicino e anche quando questi si trovano, come nei due casi riportati, non danno eccessivo fastidio, perch\u00e8 essi sono assolutamente saltuari e non si reiterano. Delle sviste isolate che vengono perdonate immediatamente di fronte alla qualit\u00e0 generale del testo e alla struttura del gioco.Struttura del gioco, certo! Delle molte strade percorribili ho gi\u00e0 parlato prima ma non ho accennato alla presenza di un mistero da risolvere durante la competizione, quello della nostra stessa iscrizione, dei due paragrafi nascosti da scovare per raggiungere il finale migliore di tutti (e ce n'\u00e8 una marea di finali, uno pi\u00f9 spassoso dell'altro), del fatto che non occorre solo arrivare ma anche arrivare in tempo essendo questo un gioco in cui la velocit\u00e0 si rivela importante.Insomma mi sono trovato davanti ad un librogioco completo e avvincente, divertente e rigiocabile e, fortunatamente, nemmeno troppo difficile da finire, e il tutto in soli 40 paragrafi!Ok, non facciamola pi\u00f9 lunga di cos\u00ec. Che tanto il 90% della gente avr\u00e0 smesso di leggermi gi\u00e0 da venti minuti -faccio questo effetto, lo so. E passiamo al mio voto ragionato e ponderato:Tutto considerato, e sperando che ora non esca un capolavoro della letteratura mondiale con il prossimo Corto, non mi sento di dare meno di 8 e 1/2 a questo Grand ClochardQuindi il mio voto \u00e88 e mezzo! Possa aiutare il talentuoso autore a vincere questa edizione dei Corti, se lo merita."
    ],
    [
        "54521",
        "kingfede",
        "Ecco finalmente anche io sono riuscito a leggere e giocare il racconto. Mi \u00e8 piaciuto molto per numerosi motivi: originalit\u00e0, coesione alla traccia del concorso, stile, ambientazione innovativa e, struttura di gioco piuttosto longeva. Lo stile \u00e8 molto buono, il racconto si legge con leggerezza e strappa pi\u00f9 di un sorriso, e la trovata della \u201csfida nella sfida\u201d \u00e8 eccellente.Ho notato solo un paio di piccoli errori, quelli gi\u00e0 segnalati in alcuni post precedenti, ma sfido a trovare un racconto che non ne avr\u00e0. L\u2019unico difetto che riscontro \u00e8 un uso a mio avviso un po\u2019 insistito di instant death legate al cibo o a tiri di dado sfortunati, specialmente nella prima met\u00e0 dell\u2019avventura, e un leggero appiattimento nelle battute finali dell\u2019avventura; in ogni caso, niente che vada ad inficiare un esito assolutamente positivo. Senza dilungarmi ulteriormente, per la prima volta in quattro concorsi anche io esprimo il mio voto, e sono felice di poter dare un bell\u20198."
    ],
    [
        "54524",
        "suaimondi",
        "E con questo siamo a 10 voti se non sbaglio... esattamente nella media dell'anno scorso no?"
    ],
    [
        "54536",
        "Prodo",
        "Esatto: se si mantengono cos\u00ec anche le prossime votazioni direi che possiamo essere soddisfatti."
    ],
    [
        "54541",
        "kingfede",
        "Io sinceramente spero in una crescita anche, il corso suscita sempre interesse ma poi i voti magari scarseggiano ed \u00e8 un peccato: qualcuno non se la sente di votare (e lo capisco, anche io non l'avevo mai fatto), qualcuno si dimentica, qualcuno non ha tempo di leggere... Pi\u00f9 voci ci sono e meglio \u00e8 credo, sempre e comunque."
    ],
    [
        "54542",
        "Danilo Baldoni",
        "l'undicesimo sar\u00e0 omaggiato con un bellissimo calendario patinato della pi\u00f9 bella dei lg 2012..."
    ],
    [
        "54547",
        "Rygar",
        "Voto anche io, a pochi minuti dalla scadenza.Il racconto colpisce soprattutto perch\u00e9, in soli 40 paragrafi, riesce a inserire una molteplicit\u00e0 di situazioni e non due ma bens\u00ec tre possibili finali. Ottiene questo risultato \"condensando\" alcune scelte od opzioni in un singolo paragrafo, ma non \u00e8 niente di inaudito o scandaloso (basta guardare \"Night Dragon\" per capirlo).Lo stile \u00e8 fresco e scorrevole, in grado di strappare pi\u00f9 di un sorriso (memorabile la possibilit\u00e0 per il nostro eroe di unirsi al gruppo di attivisti capelloni simil-hippy). Il regolamento \u00e8 semplice, ma cos\u00ec deve essere in un'avventura lunga un decimo rispetto a una \"normale\".La difficolt\u00e0 \u00e8 il punto dolente, perch\u00e9 ho trovato il tutto fin troppo semplice. Basta acquistare sempre il cibo per evitare gli istant death e il punto in cui si pu\u00f2 accedere alla sottotrama non \u00e8 affatto nascosto. Inoltre, una volta arrivati alla prima \"deviazione\", l'accesso alla seconda \u00e8 pressoch\u00e9 automatico.In definitiva, pur con le dovute difficolt\u00e0 dovute alla mancanza di altri termini di paragone, il voto \u00e88."
    ],
    [
        "54550",
        "Lucky",
        "Proprio un bel racconto questo Gran Clochard.Il regolamento \u00e8 semplice ma ben implementato ed arricchito da un originale Registro di gioco che ho molto gradito. Nel corso della vicenda tutti gli elementi del regolamento sono stati tenuti in considerazione e vengono utilizzati. Alcuni oggetti si rivelano molto pi\u00f9 utili di altri ma alla fine il risultato \u00e8 un buon bilanciamento.Lo stile di scrittura \u00e8 pulito e le vicende narrate scorrono piacevolmente e sono riuscite a tenere alto il mio interesse fino alla conclusione. Non \u00e8 difficile da completare ma essendo un corto la difficolt\u00e0 \u00e8 anch'essa ben calibrata (nella mia prima partita se non usavo alla fine la PurpleHorse sforavo coi giorni).Un plauso dunque all'originalit\u00e0 della storia ed alla simpatia con la quale \u00e8 raccontata; pi\u00f9 di una volta mi ha strappato un sorriso.Un paio di aspetti che ritengo meno riusciti sono la caratterizzazione dei clochard antagonisti che dopo una promettente descrizione iniziale passano in secondo piano, e le descrizioni dei luoghi che mi sono parse molto semplici e sbrigative, non basta citare due vie e tre monumenti per far immedesimare il lettore in una citt\u00e0.Alla fine comunque complimenti all'autore:7,5\u00e8 il mio voto"
    ],
    [
        "54552",
        "monpracem",
        "In una corsa contro il tempo, eccomi qui a votare. Dato che non so mai se il mio orologio \u00e8 sincronizzato con il resto del mondo, mi affido alla fortuna: spero di essere arrivato in tempo.Grand Clochard \u00e8 un corto che si prefigge un compito arduo: realizzare in pochi paragrafi una storia ricca, mantenendola interessante nonostante la forzatura imposta dalle tappe obbligate di cui \u00e8 composta. I suoi punti di forza sono di certo l'originalit\u00e0, un sistema di gioco semplice e solido (ma con qualche pecca, come vedremo) ed una costante ironia, ma non manca certo di difetti, soprattutto di scrittura. Detto questo, passo immediatamente a commentare i diversi parametri di valutazione.ATTINENZA AL TEMA DEL CONCORSO - Voto 8,5Il tema della gara \u00e8 ben integrato nel racconto e viene sviluppato a pi\u00f9 livelli. Innanzi tutto la sfida per il carrello d'oro, in se, \u00e8 una gara contro altri concorrenti. C'\u00e8 per\u00f2 anche una gara che mette alla prova l'intuizione del lettore: scoprire il mistero che si cela dietro alla inaspettata partecipazione alla sfida, da parte del protagonista. Inoltre il tema della gara ricorre all'interno del testo:SpoilerCome ad esempio l'evento delle mongolfiere in cui si imbatte il protagonista quando si trova alle HawaiiAnche l'utilizzo del dialogo obbligato sembra essere stato per non risultare scontato, il che non guasta.ORIGINALITA', AMBIENTAZIONE & TRAMA - Voto 8L'originalit\u00e0, come ho detto all'inizio, \u00e8 uno dei punti forti di Grand Clochard. L'idea di fondo \u00e8 simpatica: impersonare un barbone viaggiatore esperto in sopravvivenza, che appartiene ad una sorta di societ\u00e0 segreta (o comunque underground e sconosciuta ai pi\u00f9). La trama riesce a far risaltare l'ambientazione grazie a trovate \"surrealmente realiste\", ed a modi sempre diversi di procedere verso le varie tappe.Detto questo, non si pu\u00f2 di certo dare un voto altissimo all'originalit\u00e0 di questo corto proprio a causa delle costanti citazioni di altre opere, una tra tutte \"Il giro del mondo in 80 giorni\".STILE NARRATIVO - Voto 7Lo stile \u00e8 asciutto, bada al sodo e non decade fino alla fine; l'ideale per un corto. L'ironia \u00e8 la chiave di lettura ed a volte il testo scherza con il lettore utilizzando le regole stesse:SpoilerAd esempio: Al paragrafo 4, quando devi ottenere un 6 con il dado a sei facce per NON dover aspettare 20 ore in fila per prendere il volo Roma-Londra della Ahyanair. Un altro esempio pu\u00f2 essere il paragrafo 38 (rapimento alieno), che pu\u00f2 essere raggiunto soltanto se si ottiene 1 sei volte di fila con un dado a sei facce: come dire che \u00e8 quasi impossibile!L'autore ha deciso di mettersi alla prova escludendo le ambientazioni fantasy ed orientandosi su una ben pi\u00f9 difficile descrizione di luoghi esistenti. E' decentemente scritto ma ha parecchie pecche, forse attribuibili a sviste, ma comunque non perdonabili.Oltre ad un uso qualche volta ridondante degli aggettivi:SpoilerAd esempio: Paragrafo 1, \"rumorosi schiamazzi\", Paragrafo 17, \"sonoro tonfo\"...ci sono parecchie ripetizioni:SpoilerAd esempio: Al Paragrafo 8 \"Pink si rivela un tipo simpaticoedalla manoeraggiungete presto una tregua temporanea. Al paragrafo 17 \"...annaspa nell'acqua... lanciandoti inacqua...\". Al paragrafo 19 \"registro di gioco\" viene addirittura ripetuto due volte nella stessa frase. Al paragrafo 32 \"effettuate\" si ripete due volte.Ho trovato infine anche una grave dimenticanza, al paragrafo 30:Spoiler\"Grazie ad hamburger\" invece che \"grazie adunhamburger. Certo, lo considero un errore dando per scontato che non fosse \"Grazie ad una persona che si chiama hamburger\"...Infine, sebbene lo stile surreale sia quasi sempre attinente alla realt\u00e0 (e di conseguenza divertente), a volte si lascia un po andare a situazioni pi\u00f9 assurde che comiche:SpoilerMi viene in mente il paragrafo 27 dove il protagonista ed i suoi sventurati compagni di viaggio, si mutilano a vicenda per non morire di fame, nonostante il testo specifichi che sono in un vagone pieno di mucche...Alla luce di tutto questo, nonostante la buona prova, il mio voto per questo parametro non pu\u00f2 essere troppo alto.FRUIBILITA', GIOCABILITA' & REGOLAMENTO - Voto 7.5La struttura di gioco \u00e8 sviluppata in verticale, dato il tema centrale: un viaggio a tappe. I 40 paragrafi hanno decretato lo scarso numero di bivi possibili ad ogni tappa. Se questo pu\u00f2 sembrare uno svantaggio, questo corto lo trasforma in un modo di essere; la struttura non \u00e8 casuale, ma una condizione necessaria a raccontare la storia. Degno di nota \u00e8 il sistema di \"icone\" che ha due vantaggi: rende pi\u00f9 bella la grafica e pi\u00f9 scorrevole il testo (a questo proposito devo ammettere che avrei preferito che ci fosse stato un link che dall'icona \"cestino\" conducesse al paragrafo 2).Purtroppo, nonostante la buona giocabilit\u00e0, anche qui ci sono parecchi errori.SpoilerAd esempio, la descrizione della bibita energetica, dove si dice di \"ridurre di un mezzo arrotondando per eccesso\" oppure la poca chiarezza riguardo la sportina (va utilizzata come oggetto? Occupa o non occupa spazio?). Nel caso della sportina, se ci si affida al regolamento, occorre considerarla a tutti gli effetti un oggetto... sorge per\u00f2 un problema di logica: se la sportina concede 3 spazi e ne toglie 1, \u00e8 pi\u00f9 corretto che ne conceda 2 e ne tolga 0. Anche il vestito di stracci non \u00e8 gestito nel migliore dei modi: infatti sarebbe stato meglio se fosse stato gi\u00e0 scritto nel registro, concedendo 4 spazi invece che 5.Voto medio: 7.75Che mi sento di arrotondare per difetto (o di ridurre per eccesso, come direbbe l'autore) a causa delle numerose imperfezioni. Il mio voto finale \u00e8 quindi: \u00e87.5."
    ],
    [
        "54553",
        "Prodo",
        "13 voti, come il racconto pi\u00f9 votato in assoluto dello scorso anno. Nonostante i voti sul filo di lana siano abbondati direi che abbiamo iniziato davvero col piede giusto. Grazie a tutti per aver trovato il tempo di esprimere il proprio giudizio."
    ],
    [
        "54554",
        "Dirk",
        "Ecco i voti dei Giudici!IcedlakeOriginalit\u00e0/Trama: ottimo. Un corto sui senzatetto non me lo sarei mai aspettato, e anche l\u2019idea della scommessa clandestina \u00e8 superba. Fare il \u201cgiro del mondo in 40 paragrafi\u201d non \u00e8 cosa semplice e ha stuzzicato sin dall\u2019inizio la mia curiosit\u00e0. In effetti alcune soluzioni, che ho trovato molto forzate, mi hanno fatto storcere il naso. Voglio dire: un giaccone che pesa 70 kg? Rimaniamo attaccati con le sole mani ad un camion da Roma a Parigi? La spiegazione \u00e8 giunta, per\u00f2, quando ho letto il paragrafo degli alieni. E\u2019 chiaro che l\u2019autore ha rinunciato volontariamente a ogni legame con il reale.Bisogna ammettere che le scappatoie ai limiti della realt\u00e0 semplificano la stesura della trama e, personalmente, avrei preferito un\u2019impostazione pi\u00f9 \u201cterrena\u201d.Menzione a parte per i personaggi: coloriti e decisamente caratteristici.Come ultimo appunto segnalo di aver trovato qua e l\u00e0 alcune pecche logiche. Al 17, per esempio, salvo la vita al capitano e lui come premio, solo perch\u00e9 svengo dalla fame, mi butta in mare. Mi sembra che qualcosa non funzioni.In totale sono comunque pienamente soddisfatto per questa sezione.Sistema di gioco: impeccabile. Ogni meccanismo sembra funzionare alla perfezione. Senza\u00a0 il discorso \u201ccentesimi\u201d probabilmente la storia scorrerebbe pi\u00f9 fluida senza penalizzare il divertimento.Stupenda l\u2019idea dell\u2019enigma del personaggio misterioso, risolvibile anche seguendo la propria intuizione, senza aver raccolto l\u2019indizio del falso nome.Mi \u00e8 sorto ogni tanto qualche piccolo dubbio sulle decisioni dell\u2019autore. Al paragrafo 30, ad esempio, perch\u00e9 dobbiamo eliminare la chiave inglese dopo aver costruito la vela? Non vedo perch\u00e9 dovrebbe rompersi e, anche nel caso succedesse, une veloce delucidazione non sarebbe guastata. Sono, comunque, dettagli.La struttura \u00e8 ovviamente forzata verso la spina dorsale costituita dalle locazioni/vertebre, ma risulta inevitabile una costruzione di questo tipo quando si opta per una trama piuttosto lunga.In sostanza: il sistema \u00e8 solido e permette numerose giocate in virt\u00f9 dei diversi oggetti che sceglieremo di possedere e della gestione dei pasti.\u00a0 Pollice su.Stile: a parte qualche piccola imperfezione grammaticale mi sembra ben scritto. La scrittura schietta e scorrevole si conf\u00e0 all\u2019ambientazione e libera il lettore da ogni peso, permettendogli di fruire appieno dell\u2019ilarit\u00e0 che avvolge l\u2019intero corto.Le \u201cmorti\u201d sono semplicemente fantastiche e, a dir poco, fantasiose: su tutte quella al 33.Un plauso va alla ricerca dei dettagli geografici che aiutano non poco a calarsi nell\u2019ambiente in perenne evoluzione.Come ultimo, le immagini rendono il complesso pi\u00f9 appetibile e sono il perfetto coronamento di un ottimo corto.Corto che si attiene alle regole del concorso e che, se non fosse per qualche leggera pecca, raggiungerebbe il pieno voto. I miei complimenti.Voto:7,5ApologetaDa marmocchio, mi esaltai con il Giro del Mondo in 80 giorni. Mai avrei detto di riuscire a farlo con 80 centesimi!Grand Clochard \u00e8 un racconto che si legge volentieri per tanti motivi: il tono scanzonato che permea ogni paragrafo (qui metto un * Asterisco, ch\u00e9 ci torner\u00f2 pi\u00f9 avanti); gli eventi incredibili che si susseguono - sembra quasi di essere nelle reclame dell'Amaro Montenegro; l'elemento gioco ben gestito.Il regolamento si basa su tempo, soldi e oggetti. Il primo \u00e8 ovviamente evidenziato dai giorni che passano, risultato delle nostre scelte, il secondo deve essere gestito con attenzione estrema per permetterci l'acquisto di quello che effettivamente ci serve. Negli oggetti che possiamo portare \u00e8 fondamentale il cibo, onde evitare fini ingloriose in giro per il mondo: queste sono tutte volutamente esagerate, ma si sposano bene con il clima goliardico del racconto. Pi\u00f9 forzato l'utilizzo della bibita energetica: come faccio a risparmiare tempo su un viaggio in treno bevendo questo drink? Certo, magari mette le ali... Nota di merito per la sportina di plastica non ecologica, perch\u00e9 odio con tutto me stesso quelle ecologiche che a) costano pi\u00f9 delle vecchie b) non arrivano dalla cassa del supermercato al baule della macchina senza rompersi.L'avventura del nostro barbone si snoda in una serie di tappe attorno al mondo (tema centrato al 100%) sullo sfondo di un mistero di partenza: la nostra partecipazione imprevista a questa gara, dato che a competere doveva essere nostro padre Phileas Fogg... ehm, Grogg, campione indiscusso e favorito d'obbligo. L'arcano viene svelato quando impariamo che \u00e8 proprio il terribile paparino ad aver organizzato la sua scomparsa, per evitare che gli altri clochard lo facessero fuori. Problema: qui c'\u00e8 un bug nella trama, forse piccolo eppure per me importante, dato che \u00e8 il motore dell'intera vicenda. Phileas si finge in carcere, ma scommette su di me per incassare comunque un bel gruzzolo da questa gara... Ma lui non ha nessuna certezza che io riesca a vincere!Per il resto, lo svolgimento \u00e8 molto lineare: tappa/opzioni che comportano diversi giorni impiegati/tappa/ecc., check finale sul tempo impiegato, tre possibili conclusioni con sconfitta, vittoria e vittoria+incasso scommessa, anche se nel finale negativo si d\u00e0 per scontato che io non sappia le colpe di mio padre. Insomma, giocabilit\u00e0 e longevit\u00e0 pi\u00f9 che sufficienti.Lo stile non \u00e8 malvagio, anche se ci sono alcune frasi molto lunghe, alcuni avverbi da tagliare, alcune cantonate con i tempi verbali e una manciata di refusi. Ah, il dialogo richiesto \u00e8 inserito bene, in un paragrafo obbligatorio centrale, e marca un bel passo in avanti nello sviluppo della trama.* Asterisco: ok, il Corto \u00e8 divertente e mi \u00e8 piaciuto. Ma non voglio trascurare il fatto che stiamo scherzando con situazioni che non sono cos\u00ec piacevoli; s\u00ec, al mondo ci sono barboni che vogliono esserlo, che non accetterebbero un'altra vita: \u00e8 questo il caso di cui stiamo parlando, quello - ne sono convinto - che ha tenuto a mente l'autore mentre scriveva. Per\u00f2 ci sono anche tante persone finite sulla strada per motivi sui quali c'\u00e8 poco da scherzare. Certo, questo non influenza il mio voto, n\u00e9 ne faccio una colpa particolare all'autore, ma ci tenevo a sottolinearlo.Concludendo: bel lavoro, che premio con un7,5!Dirk-Stile scrittura: scorrevole, piacevole da leggere e spiritoso, descrittivo per quanto possibile dati i ristretti spazi a disposizione, ma con qualche occasionale refuso che poteva essere corretto con una lettura finale pi\u00f9 attenta. Voto: 7-Attinenza al tema e adattamento: molto originale senza dubbio. Il tema della gara \u00e8 stato abilmente ricondotto a una gara a scommessa con premio finale, corsa contro il tempo e ricamato con un \"giallo\" che arricchisce la trama. Voto: 8-Conformit\u00e0 al regolamento: conforme.-Struttura ludica e longevit\u00e0: Semplice ma molto efficace. Il corto \u00e8 rigiocabile per cercare di migliorare il risultato della gara, grazie ai tre finali. Molto ben gestita l'idea dei paragrafi nascosti. Unica pecca minore \u00e8 la linearit\u00e0: tra una tappa e l'altra le scelte non sono poi cos\u00ec fondamentali: l'importante \u00e8 la gestione dei soldi/pasti/oggetti. Voto: 8-Ambientazione: Molto originale e inedito il mondo librogamistico di un clochard. Un po' rapida la descrizione dei luoghi, ma giustificata dalle poche pagine a disposizione. Forse qualche esagerazione che potrebbe far storcere il naso a qualcuno (alieni, oggetti non sempre usati modo realistico, ecc.). Voto: 7-Regolamento di gioco: ben strutturato, semplice e efficace. Ottima l'idea del registro e della tabella del cestino. Voto: +mezzo voto-Illustrazioni: molto ben fatte e danno un valore aggiunto al corto. Voto: +mezzo votoIn sintesi:8,5"
    ],
    [
        "54555",
        "Dirk",
        "VOTI POPOLARI:-Danilo Baldoni: 6,5-Prodo: 8-Yanez: 8-Suaimondi: 8-Lamello: 7-Seven Legion: 8-BenKenobi: 7,5-Mornon: 9-Gpet: 8,5-Kingfede: 8-Rygar: 8-Lucky: 7,5-Monpracem: 7,5MEDIA POPOLARE: 7,81VOTI GIURIA:-Icedlake: 7,5-Apologeta: 7,5-Dirk: 8,5MEDIA GIURIA: 7,83VOTO COMPLESSIVO: 7,83"
    ],
    [
        "54665",
        "Apologeta",
        "Mi felicito per il profluvio di voti popolari... e mancano insigni giurati (di cui non faccio i nomi) molto attivi gli anni scorsi. Speriamo che scrivano la recensione e la mandino a giuochi finiti, almeno.Lo scarto fra il voto popolare e il voto dei tre caballeros \u00e8 infimo... Che strano!"
    ],
    [
        "54732",
        "firefox",
        "Arrivo tardi per dare un gudizio utile alla media; ma esprimo il mio apprezzamento numerico in 7 e mezzo.La storia \u00e8 abbastanza intrigante e la parte del regolamento non \u00e8 eccessivamente pedante.L'unica pecca che non permette al librogame di arrivare al dun pieno 8 \u00e8 secondo me la gestione della vita e dei pasti: \"se nnon puoi mangiare muori\". Avrei preferito un malus a gradi peggiorativi anzich\u00e8 un gameover istantaneo. Chesso, se non mangi una volta t indebolisci ed accumuli ritardo, al secondo giro rallenti ancora, al terzo schiatti del tutto. Capisco per\u00f2 le motivazioni della scelta che credo che sia legata alla relativa facilit\u00e0 di procurarsi da mangiare durante l'avventura.In definitiva, non ho idea di chi sia l'autore.. ma BRAVO! di cuore. Mi \u00e8 piaciuto molto!Mi consola solo il fatto che probabilemnte il mio voto non avrebbe influito sul voto della media pesata..La mia scala di voti:il 10 per me \u00e8 la perfezione e pertanto non credo che sar\u00e0 mai possibile dare tale voto;Il 9 \u00e8 un eccellente lavoro che posso dare ad un professionista che si spera abbia lavorato per lungo tempo alla sua operal'8 \u00e8 secondo me un lavoro a livello amatoriale assolutamente coinvolgente vicinissimo al potenziale di uno scrittore non professionistaIl 7 \u00e8 un buon racconto che sicuramente pu\u00f2 con poco essere migliorato..Il 6 \u00e8 una degna sufficienza, che per quanto possa sembrare misera, se contestualizzata nel mondo dei librogame, per chi ne conosce la complessit\u00e0 strutturale, spero che sia sempre ben apprezzata.Saluti."
    ],
    [
        "56445",
        "monpracem",
        "Bene, visto che nessuno ha fatto il gesto elegante di ritirar su questo topic, ahyme lo faccio io.Dal canto mio mi sento orgoglioso di aver portato PER LA PRIMA VOLTA alla vittoria ed al \"podio di tutti i tempi\" un corto COMICO! Era la mia intenzione e ce l'ho fatta.Ci sono parecchie cose nascoste in questo corto."
    ],
    [
        "56447",
        "suaimondi",
        "Proprio ieri mi son detto: \"Guarda te, proprio il corto vincitore \u00e8 l'unico che ha il proprio thread in seconda pagina... direi che se lo merita visto che ha avuto l'ARDIRE di avere un punteggio migliore del mio! BUAHAHAH!\"ScherzoComplimenti ancora sia per l'idea che per la realizzazione... e passando alle domande stupide: come diamine ti \u00e8 venuta in mente la gag del rapimento alieno col \"sestuplo\" 1?"
    ],
    [
        "56448",
        "Seven_Legion",
        "Proprio vero! Preso com'ero a indagare sulla squalifica di Suaimondi (della quale mi ero perso la diretta in tempo reale) mi sono dimenticato che qualcuno doveva aver vinto... e quel qualcuno era nientedopodomaniche'\u00a0 Yanez Servadei, aka Mompracen !Ebbravo il nostro Mompry!Tra l'altro l'unico che son riuscito a commentare e votare... dopo di che' scese su di me la mannaia della gastrite fulminante!Se vuoi raccontarci qualche retroscena, comincia pure spontaneamente... io all'epoca, a caldo di lettura, di sicuro te ne avrei chiesti vari, ma ora sarebbe necessaria una rinfrescata all'argomento...Bhe, che dire... ottima performance, si vedeva che il corto era scritto da qualcuno in vena e giustamente ha vinto.Goditi quindi la meritata vittoria (ma tieni conto dei vari suggerimenti per fare ancora meglio in futuro!)Ciao e complimenti vivissimi!"
    ],
    [
        "56451",
        "monpracem",
        "@:Seven: Senza il tuo commento sarei rimasto triste!suaimondi ha scritto:Proprio ieri mi son detto: \"Guarda te, proprio il corto vincitore \u00e8 l'unico che ha il proprio thread in seconda pagina... direi che se lo merita visto che ha avuto l'ARDIRE di avere un punteggio migliore del mio! BUAHAHAH!\"ahhaha!suaimondi ha scritto:come diamine ti \u00e8 venuta in mente la gag del rapimento alieno col \"sestuplo\" 1?Lo ammetto. Non sapevo pi\u00f9 che nuovo mezzo introdurre...Rimane il fatto che chiunque abbia incontrato gli alieni o HA BARATO oppure ha fatto sei volte di fila un 1... voglio dire: se, tirando 6 volte un dado da 6 fai sempre 1, a quel punto secondo me gli alieni arrivano DAVVERO.Detto questo sono curioso di sapere:1) Qualcuno ha notato il logo di grand clohard nascosto da qualche parte?2) Qualcuno ha notato che il nome di uno dei personaggi \u00e8 in realt\u00e0 l'anagramma del mio nome?Voglio anche aggiungere una cosa. Ho trovato\u00a0 tutti i commenti molto pertinenti (magari pi\u00f9 avanti vado a spulciarmeli di nuovo per rispondere ad alcune considerazioni) tranne quello di Baldoni, che scommetto non l'ha nemmeno letto: \"Hmm... buona la trama, buona la realizzazione, leggermente carico di regole = 6,5\". Con commenti del genere (a parte la schizofrenia di dire \"buono qui, buono la = 6,5\" quando chiaramente un lavoro \"buono\" \u00e8 per forza sopra alla sufficienza) \u00e8 dura dimostrare di aver davvero letto un racconto.Considerazione finale:- Avevamo preparato una copertina, ma dato che il regolamento diceva chiaramente che i disegni \"devono essere utili\", non l'ho inserita.- Avevo in mente di inserire la frase obbligata in uno svincolo non obbligatorio, ma visto che il regolamento mi sembrava dicesse che non doveva essere irraggiungibile da altri bivi, mi sono sbattuto ed ho cambiato tutto.- Avevo intenzione di impaginare il racconto in maniera professionale, ma dato che il racconto imponeva una dimensione ed un tipo di carattere, e addirittura una interlinea fissa ho pensato che non sarebbe stato corretto e non l'ho fatto.- Avevo intenzione di inserire il regolamento a racconto iniziato, facendo in modo che quando il personaggio legge il regolamento di quell'anno, anche tu lo legga assieme a lui, ma dato che il bando diceva che il \"regolamento deve stare all'inizio\", ho cambiato tutto a malincuore, mettendolo all'inizio.- Avevo intenzione di mettere la tabella del cestino in appendice, ma dato che nel regolamento non si parla di appendici ma di \"introduzione\" e \"epilogo\", ho deciso di rispettarlo e ho sacrificato un paragrafo (il 2) per la tabella...Insomma, un consiglio ai futuri autori: fregatevene altamente del regolamento e cercate di starci dentro il minimo, senza sacrificare la vostra fantasia..."
    ],
    [
        "56453",
        "djmayhem",
        "io me ne sono fregato altamente del mio di regolamento, \u00e8 andata bene comunque"
    ],
    [
        "56454",
        "kingfede",
        "monpracem ha scritto:Rimane il fatto che chiunque abbia incontrato gli alieni o HA BARATO oppure ha fatto sei volte di fila un 1... voglio dire: se, tirando 6 volte un dado da 6 fai sempre 1, a quel punto secondo me gli alieni arrivano DAVVERO.Io ci ho provato e dopo quattro 1 \u00e8 uscito un 5... e allora ho barato.monpracem ha scritto:- Avevo intenzione di mettere la tabella del cestino in appendice, ma dato che nel regolamento non si parla di appendici ma di \"introduzione\" e \"epilogo\", ho deciso di rispettarlo e ho sacrificato un paragrafo (il 2) per la tabella...Secondo me a questo proposito non ci sarebbe stato il minimo problema, forse se scartabelliamo troviamo anche dei precedenti a questo proposito...Visto che ora il thread \u00e8 stato tirato su, ne approfitto per porgere due domanducce ucce ucce:a) Quella del duplice finale (buono e \"perfetto\") \u00e8 una trovata azzeccatissima, che d\u00e0 un valore tutto speciale allo stesso concetto della gara. Ti \u00e8 venuta in corso d'opera o hai progettato di analizzare la tematica in questo modo sin dalla prima idea?b) Come diavolo ti \u00e8 venuto in mente di passare per Astana in Kazakhistan?"
    ],
    [
        "56456",
        "monpracem",
        "kingfede ha scritto:monpracem ha scritto:Rimane il fatto che chiunque abbia incontrato gli alieni o HA BARATO oppure ha fatto sei volte di fila un 1... voglio dire: se, tirando 6 volte un dado da 6 fai sempre 1, a quel punto secondo me gli alieni arrivano DAVVERO.Io ci ho provato e dopo quattro 1 \u00e8 uscito un 5... e allora ho barato.Sarei curioso di conoscere quello che NON HA BARATO in quel punto...ehehehhekingfede ha scritto:monpracem ha scritto:- Avevo intenzione di mettere la tabella del cestino in appendice, ma dato che nel regolamento non si parla di appendici ma di \"introduzione\" e \"epilogo\", ho deciso di rispettarlo e ho sacrificato un paragrafo (il 2) per la tabella...Secondo me a questo proposito non ci sarebbe stato il minimo problema, forse se scartabelliamo troviamo anche dei precedenti a questo proposito...Mannaggia alla mia pignoleria. Ma, come ho gi\u00e0 detto, la prossima volta non ci casco!kingfede ha scritto:a) Quella del duplice finale (buono e \"perfetto\") \u00e8 una trovata azzeccatissima, che d\u00e0 un valore tutto speciale allo stesso concetto della gara. Ti \u00e8 venuta in corso d'opera o hai progettato di analizzare la tematica in questo modo sin dalla prima idea?Questo era gi\u00e0 nel soggetto, prima della stesura. Mi sono reso subito conto della difficolt\u00e0 di rendere accattivante un \"true-path\" di quel tipo, addirittua a \"tappe forzate\"... per questo ho deciso di utilizzare la frase obbligata per costruire una trama parallela che accompagnasse il lettore rendendolo partecipe il pi\u00f9 possibile... il famoso \"mistero della sua partecipazione involontaria\". Da li sono nati i tre possibili finali... in uno perdi la gara, nell'altro la vinci ma non hai i mezzi per concludere l'investigazione parallela, e nel terzo vinci la gara (la vittoria della gara \u00e8 necessaria, altrimenti non potresti andare ad incassare la \"tua\" scommessa) e riesci pure a sbugerare il vecchio Phileas.kingfede ha scritto:b) Come diavolo ti \u00e8 venuto in mente di passare per Astana in Kazakhistan?Beh, avevo concepito il tutto in sei tappe lunghissime, da 7000km l'una in media (cercando un equilibrio tra km percorribili e paragrafi massimi a disposizione). Avendo deciso di far procedere i concorrenti in senso inverso rispetto al giro del mondo in ottanta giorni (che confermo essere il mio ispiratore, anche se Grand Clochard lo fa con 80 centesimi) mi sono trovato con una durissima mega-tappa dalla costa ovest degli stati uniti alle coste della cina... come fare? Ho deciso di appoggiarmi alle Hawaii e quindi Giappone. A quel punto, \u00e8 stato semplice individuare quale citt\u00e0 si trova esattamente tra tokio e roma."
    ],
    [
        "56461",
        "suaimondi",
        "Per il discorso appendici, visto che il regolamento non li vietava, io ho pensato che fossero leciti, da buon italiota medio"
    ],
    [
        "56462",
        "monpracem",
        "... e hai fatto bene! In effetti quello non era espressamente vietato... ho solamente cercato di attenermi il pi\u00f9 possibile alle linee guida, ma appunto... la prossima volta far\u00f2 diversamente (che in fondo \u00e8 anche meglio... basta dirlo!)."
    ],
    [
        "56467",
        "Mornon",
        "ottimissimo corto, che mi vanto di aver premiato con un 9 (grazie gazzetta!).non ho niente da aggiungere rispetto alle considerazioni gi\u00e0 fatte, se non riuppare i miei complimenti!"
    ],
    [
        "56496",
        "Apologeta",
        "Monpracem, ho tante cose da dire ma il tempo deficita... Arrivo adesso a commentare!Ripeto i miei complimenti. Ci parli della genesi del tuo corto? Come ti \u00e8 venuto in mente il setting?Un'altra cosa. So di non essere molto furbo, perch\u00e9 quando guardo film complicati (tipo di Nolan) dopo devo andare su internet per cercare la trama e capire cosa \u00e8 successo di preciso. Riesci a fare la stessa cosa? C'\u00e8 una cosa che non mi \u00e8 chiara, come ti dicevo nel mio commento:Phileas si finge in carcere, ma scommette su di me per incassare comunque un bel gruzzolo da questa gara... Ma lui non ha nessuna certezza che io riesca a vincere!Porta pazienza, sar\u00f2 una capra ma non l'ho capito!Altra faccenda:monpracem ha scritto:Avevo intenzione di mettere la tabella del cestino in appendice, ma dato che nel regolamento non si parla di appendici ma di \"introduzione\" e \"epilogo\", ho deciso di rispettarlo e ho sacrificato un paragrafo (il 2) per la tabella...Beh, se ci fai caso abbiamo cercato di semplificare al massimo la gestione delle pagine disponibili: l'anno scorso erano 18 + 1 di regolamento + 1 di foglio personaggio (e non era cos\u00ec chiaro se intro e outro fossero comprese nelle 18). Quest'anno abbiamo detto: teniamo 18 pagine totali, limitiamo giusto prologo ed epilogo a mezza pagina comprese in questo totale e non mettiamo limitazioni sul regolamento (leggete il punto 4 nel primo post). Nulla vietava di fare un regolamento di 10 pagine, con 4 pagine di foglio personaggio e altre 4 per i 40 paragrafi!"
    ],
    [
        "56507",
        "Dies Irae",
        "Prodo ha scritto:E non dimentichiamoci poi che '\u00e8 la giuria di qualit\u00e0 composta dai tre organizzatori del concorso che integra il voto popolare, garantendo un ulteriore elemento di equilibrio.Quello della giuria che dall'alto \"bilancia\" o aggiusta il voto non mi sembra affatto un valore di merito. Si potrebbe dire che per certi versi il voto finale viene inevitabilmente forzato e piegato secondo le preferenze (personali) dei tre. Non si dica che in fondo \u00e8 solo parte della media perch\u00e8 l'incidenza \u00e8 influente, anche se non necessariamente determinante. E' un argomento che spero riaffronteremo pi\u00f9 avanti, in occasione del prossimo concorso."
    ],
    [
        "56508",
        "Lamello",
        "E' anche vero Dies, che se il voto dei giudici contasse come quello di ogni singolo utente che senso ha che esistano?"
    ],
    [
        "56515",
        "kingfede",
        "Apologeta ha scritto:Quest'anno abbiamo detto: teniamo 18 pagine totali, limitiamo giusto prologo ed epilogo a mezza pagina comprese in questo totale e non mettiamo limitazioni sul regolamento (leggete il punto 4 nel primo post). Nulla vietava di fare un regolamento di 10 pagine, con 4 pagine di foglio personaggio e altre 4 per i 40 paragrafi!Io infatti sono un pirla e ho fatto una fatica boia a farci stare tutto in una facciata, perch\u00e9 non me n'ero accorto, e s\u00ec che avevo letto bene eh...Lamello ha scritto:E' anche vero Dies, che se il voto dei giudici contasse come quello di ogni singolo utente che senso ha che esistano?Infatti, concordo in pieno con te. Si presume siano anche gli utenti che hanno letto l'opera pi\u00f9 a fondo e possono valutarla con maggiore obiettivit\u00e0. Sul forum si vedono ogni tanto invece voti del tipo \"ah ho letto una volta, non l'ho finito, voto X\" o magari utenti volenterosi che per\u00f2 spendono anima e corpo ad analizzare una componente (stile, ambientazione, collegamenti, bilanciamento ecc) e si focalizzano solo su quella in sede di voto. I giudici servono anche a evitare che gli eccessi da un lato o dall'altro vengano controbilanciati con razionalit\u00e0. O almeno si spera."
    ],
    [
        "56517",
        "Seven_Legion",
        "...se e' per questo, Aloona un anno diede 10 in fiducia perche le piaceva l'ambientazione del corto, spiegando che non aveva tempo di leggerlo!...come vedete, piu' che una giuria popolare, lei e' la fatina buona del forum!"
    ],
    [
        "56519",
        "Dies Irae",
        "Lamello ha scritto:E' anche vero Dies, che se il voto dei giudici contasse come quello di ogni singolo utente che senso ha che esistano?E' la medesima cosa che mi chiedo da almeno due concorsi a quest'oggi. Perch\u00e8 questo perverso andazzo dei giudici?.. Non basta un super partes che si limita alla pubblicazione degli scritti? Mettiamo dentro anche un garante, entrambi privi di incidenza nel voto. Una conclusione one-man=one-vote? Un giudizio finalmente coerente a se stesso e privo della misura che decide oltre, sopra tutti gli altri. Come detto, ne riparleremo a data da destinarsi. Non vorrei che quella dei tre giudici sia data come regola scontata e obbligata, ecco.. Le alternative sono molteplici."
    ],
    [
        "56521",
        "kingfede",
        "Forse \u00e8 meglio continuare sul thread di discussione sui possibili prossimi concorsi, e lasciare in questo thread commenti pi\u00f9 in-topic..."
    ],
    [
        "56645",
        "monpracem",
        "Apologeta ha scritto:C'\u00e8 una cosa che non mi \u00e8 chiara, come ti dicevo nel mio commento:Phileas si finge in carcere, ma scommette su di me per incassare comunque un bel gruzzolo da questa gara... Ma lui non ha nessuna certezza che io riesca a vincere!infatti, trattandosi di una scommessa, nemmeno Phileas ha tutte le certezze... quello che ha fatto \u00e8 \"guidare\" il risultato:- dando al figlio una motivazione di ferro, ossia la presunta ingiustizia subita dal padre- inserendo nella gara un complice, il laido Mbutu detto il santo.Inoltre in tutto il racconto traspare la disonest\u00e0 di Phileas Grogg e quindi il lettore pu\u00f2 immaginarsi altre scorrettezze che pu\u00f2 aver compiuto per migliorare le possibilit\u00e0 di vittoria del figlio, senza contare che il figlio stesso ha un \"talento\" innato (ce l'ha nel sangue, come si dice all'inizio) ed aveva gi\u00e0 di per se grandi possibilit\u00e0 di vittoria, anche se, non avendo mai partecipato, le sue quotazioni erano basse (ecco perch\u00e9 era dato 10 a 1).Forse ho sbagliato nel paragrafo 20, dove si svela l'arcano, a dire che il padre si era \"assicurato\" le possibilit\u00e0 di vittoria... concordo sul fatto che \u00e8 un vocabolo scelto in maniera infelice... sarebbe stato meglio dire che le aveva \"condizionate in modo determinante\". Non cambia comunque l'essenza della trama."
    ],
    [
        "56680",
        "Prodo",
        "E poi contiamo anche un'altra cosa: Phileas conoscer\u00e0 suo figlio meglio di ogni altro e anche la gara vista che l'ha vinta moltissime volte. Quindi ha ragionevolmente tutta la capacit\u00e0 di giudizio necessaria per valutare se la sua prole possa vincere la gara o meno, e quante possibilit\u00e0 ha di farlo rispetto agli altri concorrenti. Se decide di puntare forte su di lui significa che questa valutazione positiva l'ha fatta prendendo in esame solide prove.Comunque \u00e8 un ulteriore elemento, quello dell'inganno del padre, che nobilita il libro: personalmente io la prima volta avevo concluso il racconto vincendo per il rotto della cuffia il carrello d'oro, ma senza scoprire nulla riguardo alla macchinazione di Phileas. Non ho potuto fare a meno di rigiocare il corto fino a raggiungere l'epilogo migliore: insomma quella del raggiro \u00e8 una caratteristica tutt'altro che secondaria, che contribuisce a migliorare la longevit\u00e0 del lavoro."
    ],
    [
        "57033",
        "monpracem",
        "Rispondo qui alla domanda del Saggio, a proposito dell'origine del soggetto di grand clochard. L'idea \u00e8 nata una sera ridendo, mentre conversavo con mia madre su cosa potersi inventare per restare nel tema \"gara\" ed allo stesso tempo fare qualcosa di nuovo e divertente. Non ho mai visto i post del Saggio, altrimenti con tutta probabilit\u00e0 avrei optato per altri temi, dato che l'originalit\u00e0 era un punto a cui tenevo molto. Se per\u00f2 qualcuno mi posta il link della discussione in cui il saggio ha proposto l'idea, sarei curioso di leggerla!Ciauz!"
    ],
    [
        "57048",
        "Seven_Legion",
        "Gia'... apparentemente,\u00a0 si tratta quindi soltanto di una banale coincidenza!Purtroppo il Saggio aveva proposto anche un librogame su Sandokan... e quando ora scoprira' che ti chiamiYaneze che hai gia' aperto un \"making\" per un librogame suipirati...."
    ],
    [
        "57049",
        "Seven_Legion",
        "Trovato!Topic \"Il librogame che vorrei\"...erano 2 anni fa!. L'ambientazione e' indubbiamente quella. Ma il succo, direi,\u00a0 e' sostanzialmente diverso: il librogame ilSaggio si annunciava come la classica storia di \"redenzione personale\", mentre quello di Mopracen ci racconta una gara tra barboni orgogliosi di esserlo.La cosa bella e' che il discorso si sviluppa nel topic per alcune battute ancora tra ilSaggio e Prodo, che sembra entusiasta dell'idea. Buffo come non se ne sia ricordato oggi, leggendo e votando quello di Mompracem.Rimane anche un mistero che fine abbia fatto il tuo librogame, ilSaggio, che davi quasi per imminente nel 2010.Ma spero, in questi anni, almeno tu ti sia allenato confrequenti assaggi di vinelli, in preparazione ad una stesura del libro maggiormente realistica! (metodo stanislavskij )"
    ],
    [
        "57065",
        "ilsaggio79",
        "un giorno caro seven mi spiegherai come fai a reperire con tanta facilit\u00e0 i post delle vecchie discussioni, io quando mi metto a cercarli divento pazzo e spesso manco li trovo, invece ero matematicamente certo che tu\u00a0 rapidamente li avresti rapidamente rintraciati.Riguaedo il pezzo di mompracem: bene trattasi di coincidenza dunque. Ma anche se cos\u00ec non fosse, ovviamente non avrei avuto nulla di recriminare, anzi mi avrebbe fatto molto piacere sapere che qualcun altro partendo da un mio soggetto avesse sviluppato un racconto; per altro a quanto pare molto apprezzato.riguardo a Prodo: \u00e8 evidente l'alzhaimer galoppante...OFF TOPIC:riguardo il mio lavoro incompiuto: inizialmente l'ostacolo fu il non poter usare librogame creator (utilizzavo un pc su cui era installato linux); in seguito purtroppo tutto ci\u00f2 che dovevo sul sito (librogame, recensioni, partecipazioni e concorsi, nonch\u00e8 la mia mania di spammare notevolmente nell'area nemesi) e anche fuori dal sito \u00e8 stato arginato o arrestato da condizioni di salute piuttosto\u00a0 precarie, protrattesi per ormai quasi 1 anno e mezzo. Non \u00e8 che fossi in pericolo di vita, ma francamente me la sono passata abbastanza male, soprattutto per la totale incomprensione dei medici sull'origine, natura, e implicazione della malattia (totalmente aliena dal mondo del vinello caro seven, questo te lo dico subito). Attualmente la cosa (pi\u00f9 per caso secondo me che per aiuti dalla medicina) \u00e8 notevolmente migliorata e se non posso dirmi guarito, parlerei pi\u00f9 di malessere che non di malattia conclamata.Durante questo lasso di tempo le energie si sono dimostrate abbastanza limitate e le ho impiegate molto in attivit\u00e0 lavorative, sportive (soprattutto con la speranza che lo sport giovasse, e forse \u00e8 stato cos\u00ec), e in generale in distrazioni, mentre altre attivit\u00e0 pi\u00f9 creative, a causa di un generale scoramento, sono state tralasciate."
    ],
    [
        "57071",
        "Seven_Legion",
        "Le tecniche segrete di Seven son cose che \"voi umani non potreste nemmeno immaginare\" e non possono essere certo svelate con leggerezza!Tuttavia, eccezionalmente, stavolta spieghero' come ho fatto:quando hai detto che avevi proposto un racconto intitolato \"dalle stelle alle stalle\", indovina cos'ho fatto? ...sono andatoin alto a destradove c'e' scritto \"cerca/ (ricerca avanzata)\", ho messo la frase \"dalle stelle alle stalle\" in \"cerca parole\" e... tak! ....ecco: e' il primo risultato!Spero abbiate tutti letto questa spiegazione coprendovi un occhio con la mano per ridurre il rischio di danneggiare le vostre giovani menti!Tornando seri: mi spiace molto di sentirti giu' di salute, specie perche' dalle foto mi sembravi il fisicaccio piu' solido del forum! Purtroppo anch'io sto passando un periodo di malesseri striscianti e la cosa piu' brutta e' rendersi conto che i medici, anche quelli piu' illustri, invece di prendere seriamente la situazione, tendono a temporeggiare per mesi e mesi, con vaghe ipotesi, blandi \"ricostituenti\" e filosofici rimandi... ovviamente tutto sulla pellaccia tua!Non mi meraviglia, come anche tu osservi, che dopo aver buttato mediamente un anno di vita (e 150 Euro a visita!) in questa assistenza inconcludente uno finisca per guarire da se! ...un po' come i gatti!"
    ],
    [
        "57093",
        "ilsaggio79",
        "Seven_Legion ha scritto:Tuttavia, eccezionalmente, stavolta spieghero' come ho fatto:quando hai detto che avevi proposto un racconto intitolato \"dalle stelle alle stalle\", indovina cos'ho fatto? ...sono andato in alto a destra dove c'e' scritto \"cerca/ (ricerca avanzata)\", ho messo la frase \"dalle stelle alle stalle\" in \"cerca parole\" e... tak! ....ecco: e' il primo risultato!Spero abbiate tutti letto questa spiegazione coprendovi un occhio con la mano per ridurre il rischio di danneggiare le vostre giovani menti!diavolaccio d'un seven!ma quella casella \"cerca\" \u00e8 sempre stata l\u00ec???? non ci posso credere di non averla mai vista!"
    ]
]