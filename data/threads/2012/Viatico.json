[
    [
        "56292",
        "Dirk",
        "Ecco a voi il settimo e ultimo racconto, che non aspetta altro di essere letto e commentato!Non \u00e8 un racconto in gara (essendo stato consegnato fuori tempo massimo) e sar\u00e0 votabile fino alle 23:59 del 6 Giugno, dopodich\u00e9 sveler\u00f2 il nome anche di quest'ultimo misterioso autore e poi il concorso per quest'anno si concluder\u00e0!Viatico"
    ],
    [
        "56297",
        "Rygar",
        "E' fuori concorso solo perch\u00e9 \u00e8 giunto oltre il tempo massimo o anche perch\u00e9 ha diciannove pagine?"
    ],
    [
        "56304",
        "Prodo",
        "Non credo cambi molto se sia per un motivo o per due. Ho dato un'occhiata e l'idea dei paragrafi regolati dagli orari piuttosto che dai numeri \u00e8 davvero acuta. Personalmente, trattandosi di un fuori concorso, credo che lo commenter\u00f2 senza assegnargli un voto in decimi."
    ],
    [
        "56306",
        "Dirk",
        "Rygar ha scritto:E' fuori concorso solo perch\u00e9 \u00e8 giunto oltre il tempo massimo o anche perch\u00e9 ha diciannove pagine?Diciamo che la prima pagina \u00e8 solo il titolo, come ne Il Tramonto degli Dei. Il racconto \u00e8 giunto alla giuria pochi giorni fa."
    ],
    [
        "56345",
        "Mornon",
        "ordunque... al volo mi pare una gran figata e davvero davvero davvero ben scritto. spero di poterlo leggere quanto prima. stavolta penso che anch'io mi asterr\u00f2 dal voto numerico, ma non certo da un giudizio puntuale."
    ],
    [
        "56350",
        "Prodo",
        "Letto e sviscerato, come amo dire.Questo racconto secondo me sposa completamente un'impostazione narrativa, lasciando al comparto ludico poco e niente. Non ha regolamento, non ha enigmi, non ha combattimenti: si concede la licenza dei bivi, e questo lo contraddistingue come interattivo, ma per il resto \u00e8 assimilabile a un qualsiasi racconto, peraltro molto ben scritto, caratterizzato da tematiche futuristico-malavitose.Questo elemento si nota anche se analizziamo la struttura del corto: esistono principalmente due macro-vie da seguire, e le scelte che si compiono una volta imboccato un percorso non pesano che blandamente sull'evoluzione dello stesso, a meno che non si incappi ovviamente in una delle istant death presenti. A questa regola non scritta fanno eccezione due bivi, tra l'altro contraddistinti da un criterio di selezione completamente casuale, che consentono di accedere ai gli unici due finali positivi del lavoro (uno completamente soddisfacente, l'altro solo parzialmente).Se vogliamo in queste due considerazioni appena espresse sono racchiusi i difetti del volume: lo scarso interesse, sicuramente voluto dall'autore, per la caratterizazione ludica di Viatico, e il fatto che la differenza tra un finale negativo e uno apprezzabile \u00e8 data esclusivamente da due scelte accessorie, che possono peraltro essere fatte solo imboccando percorsi secondari della storia, che possono essere tranquillamente saltati e che di fatto non hanno nessun tipo di condizionamento, al di l\u00e0 di quello gi\u00e0 notificato, sull'esito della nostra missione.Una scelta questa che non so valutare quanto sia stata voluta: nel caso in cui l'autore abbia optato per questa impostazione di proposito non si pu\u00f2 non riscontrare in lui una certa punta di sadismo.Al di l\u00e0 di tali considerazioni quel che rimane dello scritto mi \u00e8 piaciuto: alla gi\u00e0 ottima verve narrativa si aggiunge un'eccellente caratterizzazione dei personaggi, descritti senza peli sulla lingua nella crudezza dei loro comportamenti.C'\u00e8 stata anche nell'ideare i trascorsi di ognuno di loro, cos\u00ec come nel descrivere la tossicodipendenza del protagonista, che pu\u00f2 evolversi anche in un finale \"a sorpresa\", anticipato in parte da alcune frasi della nostra compagna sulla natura mentale di tutte le dipendenze.Bella anche la figura di Ariel, nei panni del boss rotto a ogni esperienza, e della nostra preda ed ex-amico Lahore, che sar\u00e0 possibile riuscire a freddare solo accettando un epilogo negativo anche per noi.Ottima, come gi\u00e0 avevo accennato, l'idea di suddividere i paragrafi per orario e non per numero, cos\u00ec come quella di creare due filoni realmente differenti tra loro, perch\u00e9 in uno affronteremo l'avventura da soli e nell'altro spalleggiati dalla rasata e poco attraente Kuntul.E non manca il desiderio di continuare a leggere il racconto dopo l'esaurimento dello stesso: una delle due conclusioni positive \u00e8 apertissima, e il desiderio di sapere perch\u00e9 la nostra \"amica\", feroce e spietata come e peggio di noi, si scioglie alla vista di un bambino down e decide di rivestire improvvisamente panni muliebri e cambiare vita permane forte anche dopo aver scandagliato a fondo ogni possibile evoluzione della storia.Una piccola nota negativa \u00e8 rappresentata dall'impiego di alcune espressioni sintattiche un po' grezze, tendenti a tratti al dialetto, che per\u00f2 in certe circostanze (ma non in tutte) si sposano bene con il linguaggio rude e poco curato che vige nel mondo della mala.Complessivamente il racconto mi \u00e8 piaciuto: se fosse stato in concorso probabilmente non l'avrei premiato con la prima piazza, ma secondo il mio personale giudizio sarebbe certamente salito sul podio, penalizzato, ma appena un po', dall'assenza totale (o quasi) di elementi ludici che vadano al di l\u00e0 della scelta multipla, caratteristica questa ampiamente compensata dall'ottima cura dedicata alla narrazione, all'intreccio, all'evoluzione e alla caratterizzazione della vicenda.E poi parliamoci chiaro: anche tra gli Scegli la tua Avventura non mancano i piccoli capolavori, e nessuno si \u00e8 mai sognato di denigrarli per l'assenza di regolamento o di strutture ludiche elaborate.Non gli assegno, per\u00f2, come gi\u00e0 detto, un voto numerico: ritengo che il numero rappresenti una sintesi utile se c'\u00e8 da stilare una classifica, ma ridondante nel caso in cui non ci sia tale necessit\u00e0. E che si tratti di un buonissimo lavoro credo che si evinca ampiamente leggendo il commento."
    ],
    [
        "56439",
        "Yanez",
        "devo complimentarmi con chi ha partorito il corto: \u00e8 un ottimo racconto sotto ogni punto di vista. anzi con una punta di invidia dico che vorrei averlo scritto io.penso che l'autore sia un divoratore di libri, ed infatti lo stile \u00e8 molto prossimo ai canoni moderni di uno stile rapido, crudo e allo stesso tempo carico di immagini con\u00a0 frasi e parole corte. tutto \u00e8 limato con la massima cura. richiama i romanzi pulp.sono abbastanza certo di aver individuato lo scrittore dietro questo piccolo gioiello.non me ne vogliano i partecipanti ufficiali dei corti, ma da parte mia se fosse stato in gara avrebbe prevalso sugli altri scritti.appalusi"
    ],
    [
        "56458",
        "Yanez",
        "aggiungo una postilla perch\u00e9 forse posso essere frainteso:secondo mequesto corto sarebbe stato migliore di quelli in garasefosse stato in gara... siccome\u00a0 non \u00e8 in gara (l'ho gi\u00e0 scritto gara? ) fa testo a se e va preso per quello che \u00e8:un ottimo lavoro fuori concorso."
    ],
    [
        "56474",
        "Dies Irae",
        "Ad un'occhiata molto superficiale sembra lasciare davvero poco spazio all'immaginazione o alla fantasia del lettore. Mi prendo il tempo utile a disaminare i vari paragrafi con l'attenzione che meritano."
    ],
    [
        "56527",
        "Danilo Baldoni",
        "Non lo vedo esattamente come un lg... e non so se il termine polistorie indicato da Fabrizio per i suoi lavori sia o meno confacente a questo; ci\u00f2 ch'\u00e8 certo \u00e8 che siamo di fronte ad una 'storia da seguire', non siamo invece in un personaggio 'svuotato' e 'da riempirsi' col nostro carisma...Per certi versi, \u00e8 completamente inutile dire: vuoi seguire lui, lei, l'altro o fare da solo: sar\u00e0 come ripercorrere una storia che in qualche modo non t'appartiene (e credo che questo effetto sia voluto: a meno che non si reputi affascinante anche il solo fatto di immergersi nei panni d'un fatto), e che per\u00f2 pu\u00f2 succedere che via-via t'incuriosisce.Mi ricorda un po' le ludo-avventure su pc, dove a un certo punto il personaggio 'sbrocca' e dice e fa quello che vuole lui, e tu sei l\u00ec a sorbirti la storia tentando di ripercorrerla mentalmente. Lo vedo pi\u00f9 come un nuovo modo di predisporre un lettore al racconto d'una storia, oppure come la possibilit\u00e0 che ha una storia di conoscere dei connotati piuttosto diversi di lettura in lettura."
    ],
    [
        "56531",
        "Mornon",
        "Danilo Baldoni ha scritto:Non lo vedo esattamente come un lg... e non so se il termine polistorie indicato da Fabrizio per i suoi lavori sia o meno confacente a questo; ci\u00f2 ch'\u00e8 certo \u00e8 che siamo di fronte ad una 'storia da seguire', non siamo invece in un personaggio 'svuotato' e 'da riempirsi' col nostro carisma...Per certi versi, \u00e8 completamente inutile dire: vuoi seguire lui, lei, l'altro o fare da solo: sar\u00e0 come ripercorrere una storia che in qualche modo non t'appartienemah, dal punto di vista della struttura, del punto di vista (sorry), del \"TU\" e del seguire i ragionamenti e il modo difare del personaggio \u00e8 una comunissima storia a bivi, tipo per esempio gli \"Scegli la tua Avventura\". Praticamente l'impostazione pi\u00f9 classica che ci possa essere per un librogame..."
    ],
    [
        "56534",
        "Danilo Baldoni",
        "Decisamente... Come soluzione a me non dispiace nemmeno tanto; con i slta, per\u00f2, non condivide una 'sana ingenuit\u00e0' di fondo (prendi la jeep o l'elicottero), almeno cos\u00ec a pelle non la intrasento... Ma questo \u00e8 pure ovvio, dacch\u00e9 target e anni sono decisamente diversi.S\u00ec, si pu\u00f2 definire una sorta di slta pi\u00f9 adulto...Prodo scrive: E poi parliamoci chiaro: anche tra gli Scegli la tua Avventura non mancano i piccoli capolavori, e nessuno si \u00e8 mai sognato di denigrarli per l'assenza di regolamento o di strutture ludiche elaborate.Li conti tornano... C'\u00e8 una cura per il comparto narrativo piuttosto elevata, e una struttura a bivi che prevede, pi\u00f9 che un lambiccamento di tipo emotivo, uno che amerebbe risalire a ci\u00f2 che non si sa di storia e personaggio; dunque un'immedesimazione rovesciata, molto interessante se si pensa che da un certo punto di vista \u00e8 stata sviscerata in tutti i modi possibili. Ci si sente lettori non d'un sistema virtuale, ma d'un sogno ad occhi aperti, anche piuttosto allucinato e sconclusionato, come sogno... Mi riserber\u00f2 di leggerlo pi\u00f9 avanti con pi\u00f9 attenzione."
    ],
    [
        "56543",
        "Lamello",
        "Finalmente sono riuscito a leggere (e sottolineo il leggere contrapposto al giocare) questo racconto.Effettivamente di gioco ha ben poco. Per contro il racconto \u00e8 molto ben scritto e t'incolla allo schermo per cercare di capire cosa succeder\u00e0. Ma non \"cosa puoi far succedere\". Ci sono pochi refusi (che non mancano mai: ma secondo voi i correttori di bozze a cosa servono? Caustica domanda rivolta a chi si lamenta sempre dei refusi nei Corti).E' un'ambientazione che non amo affatto, lo devo dire. Ma come \u00e8 resa qua prende parecchio. I personaggi sono davvero ben caratterizzati.Bello il finale, dove si deve fallire per \"vincere\" (ma non basta: per concludere bene si deve o aver dato il nostro aiuto alla \"collega\" superando le nostre paure o superare le nostre abitudini e attaccamenti conoscendo una persona nuova).Io a differenza di Prodo non considero un finale migliore di un altro (parlo di quelli in cui rimani vivo).S\u00ec \u00e8 vero che in uno scopri tutto subito e la tua \"collega\" rimane in vita, anzi, cambia vita in meglio, ma nell'altro ti fai un viaggio con l'unica donna (diciamo pure persona) che (forse) ti vuole bene in tutto il racconto. Un viaggio in Egitto, che ti porta a toccare con mano.Anche io non mi sento di dare un voto numerico. Devo dire che l'autore \u00e8 riuscito a farmi apprezzare un racconto di un genere che non amo affatto, e questo non \u00e8 poco. Ho apprezzato molto il finale anche se \u00e8 un tantino esagerato (avere una dipendenza cos\u00ec forte verso delle semplici caramelle per la gola mi sembra troppo) e l'idea che alla fine le gabbie ce le costruiamo noi \u00e8 sicuramente vera.C'\u00e8 anche quella storia di quel tizio che, entrato in una cella frigo su un treno per un controllo, rimane chiuso dentro. Alla stazione successiva aprono la cella frigo e lo trovano morto assiderato. Peccato che la cella era spenta e dentro ci fossero 18 gradi! Ma lui era talmente convinto che era accesa e che sarebbe morto, che ha addirittura sviluppato tutti i segni dell'assideramento. Potere della mente.Quindi alla fine ci potrebbe anche stare."
    ],
    [
        "56550",
        "BenKenobi",
        "Un racconto ottimamente scritto, probabilmente gli darei un 7, l'autore riesce a creare un background solido, una storia accattivante, dei personaggi caratterizzati ottimamente, mostrando un potenziale notevole per la realizzazione di un librogame \"lungo\". Il punto debole \u00e8 che la parte \"game\" si compone unicamente di bivi nei quali il protagonista svolge tutta l'azione e noi rimaniamo a leggere. Inoltre in alcune situazioni non \u00e8 chiaro perch\u00e9 una scelta \u00e8 migliore dell'altra (a volte causiamo la morte della ragazza, altre volte veniamo uccisi direttamente). Questo ci limita ad un ruolo di lettori abbastanza passivi che si ritrovano a scegliere la strada giusta un po' cos\u00ec, per caso, a furia di riletture.Cmq racconto notevole, che mi ha catturato come pochi altri Corti hanno saputo fare, non spezza mai la tensione narrativa e spinge il lettore a rileggerlo rapidamente pi\u00f9 volte per sapere qual \u00e8 il finale positivo dell'opera... un finale che ho apprezzato tantissimo per come riesce a chiudere alla perfezione la vicenda personale del protagonista, che una volta appresa la verit\u00e0 sul Viatico secondo me non ha alcuna motivazione per rimanere legato alla sua vita precedente (e ti credo !)S\u00ec, mi \u00e8 piaciuto anche se non ci sono dadi da lanciare, armi da usare o abilit\u00e0 da scegliere ed impiegare."
    ],
    [
        "56560",
        "Prodo",
        "BenKenobi ha scritto:Io a differenza di Prodo non considero un finale migliore di un altro (parlo di quelli in cui rimani vivo).Diciamo che il mio atto di definire un finale migliore di un altro \u00e8 legato unicamente al fatto che, come hai giustamente detto, in uno scopri l'arcano che si cela dietro la tua tossicodipendenza, nell'altro no. Certo \u00e8 che ci sono moltissime chiavi di lettura, e indubbiamente se si privilegiano altri parametri (come per esempio legarsi finalmente a una persona che sembra apprezzarti e quindi affrontare le proprie idiosincrasie), la scala di valori si pu\u00f2 tranquillamente annullare o invertire."
    ],
    [
        "56576",
        "Mornon",
        "letto e giocato tre volte, con shift aggiuntivo sui vari percorsi alternativi che mi andavo perdendo.Una storia sporca, violenta e cupissima, in un mondo nero portato agli estremi, abbastanza devastato e in particolare afflitto da terroristi, gangster e religiosi vari. Non \u00e8 il mio genere preferito e alcune delle violenze gratuite effettuate dai protagonisti mi sembrano abbastanza fastidiose, eppure devo dire che la narrazione e lo stile sono centrati in pieno. la storia c'\u00e8, le varie deviazioni funzionano, l'iperviolenza \u00e8 resa ottimamente e la trama esiste e supporta perfettamente anche quel filo di umorismo nero di sottofondo (il Viatico). Nonostante lo stile iperrarefatto non sia il mio preferito, questo corto mi parescritto da un professionista(ma proprio uno che ci campa, eh). Menzione d'onore per tutte le battute da duri sparse qua e la (a partire da quella dell'anulare-medio di kuntul). Avrei limato soltanto qualche scena di durezza eccessiva e l'estrema \"volont\u00e0 di figaggine\" dei personaggi, spingendo su un tono leggermente pi\u00f9 realistico e meno grottesco. Se dovessi dargli un voto per questi elementi, combinati assieme, il numero sarebbe senz'altro un 9 andante per il 10 pieno.Anche l'aspetto ludico non mi pare mancato. le varie scelte mandano avanti la storia in maniere abbastanza diverse (vittoria, fallimento, morte, con o senza kuntul, con o senza Fatima) e la trovata delle ore invece dei paragrafi mi piace davvero. Iperviolenza, crudezza, scelte secche, allucinazioni, sparatorie, un conto alla rovescia...prova superlativaGiocabilit\u00e0: storia che va avanti per scelte rarefatte, in un conto alla rovescia di poche ore, tra sparatorie e stragi varie. la giocabilit\u00e0 non \u00e8 all'altezza dello stile narrativo, ma nemmeno scarsa. Le scelte ci sono e fanno la differenza della storia. ad un corto-game con questa struttura non si pu\u00f2 chiedere molto altro. in ogni caso efficace e divertente.Difficolt\u00e0: imbroccare la strada giusta \u00e8 abbastanza arduo, ma non impossibile. La mancanza di elementi ludici, punteggi e meccaniche di gioco rende arduo parlare di una vera e propria difficolt\u00e0, ma in generale penso che il livello di complessit\u00e0 sia ben bilanciato e livellato.Longevit\u00e0: mi pare che il piacere di giocare e rigiocare la storia 3-5 volte ci sia, per scoprire tutti i vari dettagli nascosti. Ovviamente, fatto questo, non rimane pi\u00f9 molto da fare e il racconto perde la longevit\u00e0 di un gioco per acquisire quella di un comune racconto, che puoi rileggere quando vuoi ma non cambia mai piu...La chicca: chiaramente, il nano in perizoma...Giudizio finale: racconto nero scritto in maniera impeccabile, con una buona componente ludica, che vira a volte forse troppo su toni brutali e grotteschi..."
    ],
    [
        "56584",
        "Seven_Legion",
        "Ricordo che e' possibile giocare al toto-autore anche per questo corto (fino allo scadere del tempo)Mi sono gia' arrivati due pronostici..."
    ],
    [
        "56585",
        "Mornon",
        "non ne avrei la piu squallida idea..."
    ],
    [
        "56599",
        "Prodo",
        "Ma i pronostici per questo racconto saranno considerati fuori classifica come il racconto stesso?"
    ],
    [
        "56603",
        "Seven_Legion",
        "No! ho pensanto ad un grande incentivo: se indovinate beccate i punti ma se sbagliate NON ci sara' la penalita'... quindi provarci conviene a tutti, specie chi e' un po' basso di punteggio e vuole arrotondare..."
    ],
    [
        "56623",
        "Prodo",
        "Ancora 24 ore per votare questo fuori concorso che purtroppo sembra aver sollevato meno attenzione dei racconti in concorso..."
    ],
    [
        "56630",
        "Mornon",
        "eppure, decisamente peculiare e meritevole... io sono curiosissimo di sapere chi lo ha scritto."
    ],
    [
        "56647",
        "monpracem",
        "A rischio di attirare l'ira di alcuni, devo ammettere di non riuscire quasi a leggelo questo racconto. Che sia scritto bene non vi \u00e8 dubbio, anche se questo ambiente cupo, questo stile (apparentemente) inconcludente, fatto di frasi e personaggi ad effetto, questa rarefazione della parte ludica, non mi attira e non mi diverte in un presunto librogame. Avendo inoltre poco tempo a disposizione ho deciso di declinarne la lettura. Chiedo scusa all'autore... magari un giorno in cui sono in vena provo a rimettermici..."
    ],
    [
        "56674",
        "Rygar",
        "Scrivo due righe, che tra poco sgommo al lavoro.A livello prettamente narrativo, siamo di fronte a uno dei migliori testi nell'edizione di questo anno: i personaggi sono realistici e schifosi, come ci si aspetta da un mucchio di terroristi, narcos e mafiosi. Anche la storia, nella sua frenesia, ha un senso che la rende molto vera.Per quanto riguarda la parte ludica, mi va benissimo un semplice racconto a bivi, poco sosfisticato, ma sicuramente meglio di regolamenti elefantiaci che appesantiscono inutilmente il gioco.Menzione di disonore per il tema di questo anno, al quale l'autore si \u00e8 attenuto in maniera fin troppo superficiale. A questo punto \"La Rivincita\" era pi\u00f9 in tema.Insomma, il testo \u00e8 molto bello, ma se fosse stato in gara lo avrei penalizzato non poco per avere fallito almeno uno degli obiettivi fondamentali."
    ],
    [
        "56676",
        "Dirk",
        "Causa problemi di forza maggiore stanotte non riuscir\u00f2 a rivelare il nome del misterioso autore, ma domani mattina saprete tutto"
    ],
    [
        "56684",
        "Prodo",
        "Siamo tutti in fervente attesa! Ma c'\u00e8 stato qualcuno che ha espresso voti numerici alla fine? Mi pare di no..."
    ],
    [
        "56694",
        "Apologeta",
        "Causa crash del mio pc scrivo da una postazione in prestito a un orario anomalo.Viaticonon \u00e8 un racconto in gara e non sarei obbligato a commentare, ma butto l\u00ec i miei 2 cent prima che venga svelato l\u2019autore. Ho letto i vostri post, anche se credevo che sarebbero stati di pi\u00f9: per non fare nomi, sarei curioso di leggere anche l\u2019opinione dei miei colleghi Dirk & Icedlake, di gpet e \u2013 non si sa mai che valuti almeno il fuori concorso \u2013 di EGO. Poi, si sa, ogni feedback \u00e8 importantissimo per l\u2019autore, specialmente se pieno di critiche (come questo). Penso che nei commenti gi\u00e0 inviati abbiate centrato tutti i punti fondamentali... tranne uno.Questo racconto, fosse anche arrivato in tempo, sarebbe stato da squalificare comunque.Non per il tema (il regolamento diceCon il termine \u201cgara\u201d si intende qualsiasi sfida, sportiva o non, reale o immaginaria, fra avversari ocontro il tempoper arrivare primi oper sopravvivere, quindi poteva rientrare, anche se una penalizzazione magari ci sta) ma per... beh, non me ne vogliate, \u00e8 un fatto personale.Ci sono scene che mi hanno fatto ribrezzo, e trovo tutti i riferimenti religiosi offensivi. C\u2019era bisogno di essere cos\u00ec crudi? Forse l\u2019autore ha detto: bene, prendiamo questi personaggi eccessivi, mettiamoli in un mondo eccessivo e guardiamo cosa succede. E l\u2019idea che trasuda secondo me \u00e8 questa: la vicenda e lo stesso stile nevrotico con cui \u00e8 scritta derivanodai personaggi. L\u2019autore poteva dirci al paragrafo 1 \u201ckuntul \u00e8 cattiva, tu sei cattivo, il mondo \u00e8 cattivo\u201d, e risparmiava un sacco d\u2019inchiostro; ammetto che il messaggio sarebbe certo stato meno efficace, anche se pi\u00f9 in linea con lasensibilit\u00e0 comune.Un lavoro strano, che si stacca con violenza (sic) da impostazioni pi\u00f9 standard. Non lo ritengo un \u201cpresunto librogame\u201d: personalmente riconosco la qualifica librogamistica agli SLTA e a tutte le serie senza dadi e senza regolamento \u2013 s\u00ec, persino all\u2019opera d\u2019arte che ha chiuso il concorso ufficiale. Le scelte sono casuali, e mi sono chiesto perch\u00e9 se entro da una porta invece che dall\u2019altra (senza uno straccio d\u2019indizio) mi capita di fare la talassoterapia: boh, ce lo dir\u00e0 l'autore. La cosa positiva \u00e8 che ci sono tanti finali (10 paragrafi su 40 sono conclusivi: credo sia un record, ce lo dir\u00e0 monpracem) e ogni sezione aggiunge un tassello al quadro complessivo. Almeno questo lo devo riconoscere, insieme a un certo sforzo di documentazione.Mi fermo qui, in attesa di ulteriori vostre considerazioni e ripeto quello che dicevo sopra:Questo racconto, fosse anche arrivato in tempo, sarebbe stato da squalificare comunque.E spiego meglio perch\u00e9\u00e8 un fatto personalePerch\u00e9 \u00e8 un fatto personale? Semplice, l\u2019autore sono io!"
    ],
    [
        "56697",
        "Yanez",
        "Apologeta ha scritto:Mi fermo qui, in attesa di ulteriori vostre considerazioni e ripeto quello che dicevo sopra:Questo racconto, fosse anche arrivato in tempo, sarebbe stato da squalificare comunque.E spiego meglio perch\u00e9\u00e8 un fatto personalePerch\u00e9 \u00e8 un fatto personale? Semplice, l\u2019autore sono io!ma dai... allora ribadisco i miei complimenti esposti sopra, hai stile da vendere.non lo trovo in ogni modo troppo crudo, a me \u00e8 piaciuto e non poco.edit: ho cannato l'autore di nuovo."
    ],
    [
        "56707",
        "Mornon",
        "Apologeta, ti devo fare i miei complimenti. il corto \u00e8 scritto in maniera talmente professionale che farebbe l'invidia di molti scrittori nostrani o stranieri di cose come segretissimo, SAS e cosi via...ho trovato alcune robe TROPPO cattive, ma questo \u00e8 una questione di stile e il fatto che mi abbiano colpito \u00e8 comunque segno di un buon impatto.in ogni caso, brav\u00f2, brav\u00f2..."
    ],
    [
        "56708",
        "Seven_Legion",
        "ebbravo... pure lo smascheramento con la suspance, eh!ho letto fino in fondo chidendomi perche' mai Apologeta lo voleva squalificare... chiaramente il regolamento prevede che i giudici possano partecipare solo fuori concorso.Comunque un nuovo tabu' e' stato cosi' infranto... ne rimane uno solo ormai, almeno credo: il caso di un autore che partecipa mandando piu' di un corto!"
    ],
    [
        "56710",
        "Lamello",
        "Seven_Legion ha scritto:Comunque un nuovo tabu' e' stato cosi' infranto... ne rimane uno solo ormai, almeno credo: il caso di un autore che partecipa mandando piu' di un corto!Io c'ho pensato seriamente all'inizio a scriverne due, molto diversi fra loro. Poi ce l'ho fatta a mala pena a scriverne uno!"
    ],
    [
        "56711",
        "Dies Irae",
        "Complimenti Apologeta!"
    ],
    [
        "56713",
        "monpracem",
        "Mi accodo ai complimenti e cercher\u00f2 di leggerlo... dai commenti che ho visto sono certo di essere io a non aver capito qualcosa..."
    ],
    [
        "56718",
        "Prodo",
        "Apologeta ha scritto:personalmente riconosco la qualifica librogamistica agli SLTA e a tutte le serie senza dadi e senza regolamentoParole sante. Ci\u00f2 non toglie che, se il racconto non \u00e8 scritto molto bene e non tiene desto con un ottimo comparto narrativo, l'interesse del lettore dall'inizio alla fine, l'assenza di un regolamento e di un sistema di combattimento pu\u00f2 pesare negativamente sul giudizio finale. Non \u00e8 questo il caso per\u00f2, almeno secondo me.Apologeta ha scritto:Le scelte sono casuali, e mi sono chiesto perch\u00e9 se entro da una porta invece che dall\u2019altra (senza uno straccio d\u2019indizio) mi capita di fare la talassoterapiaQuesta cosa ce la devi spiegare: perch\u00e9 questa tendenza alla totale casualit\u00e0? E' stato l'unico elemento che mi ha un po' indispettito del corto. Se ci pensi anche il raggiungimento i due finali \"positivi\" \u00e8 legato all'esplorazione di due rami della storia completamente accessori e che possono benissimo essere saltati.Apologeta ha scritto:Perch\u00e9 \u00e8 un fatto personale? Semplice, l\u2019autore sono io!Complimenti vivissimi: un altro ottimo lavoro dopo quello che ti ha consentito di vincere il concorso un anno fa. E anche questo, secondo me, da podio se fosse stato in gara."
    ],
    [
        "56719",
        "suaimondi",
        "Ho scaricato il racconto appena uscito e ne ho letto 3 paragrafi, mi \u00e8 sembrato molto interessante e ben scritto ma non sono riuscito, per questioni di tempo, a proseguire.Appena potr\u00f2 lo completer\u00f2 e commenter\u00f2!"
    ],
    [
        "56721",
        "Apologeta",
        "Beh, che dire, grazie a tutti per i complimenti... mi mandano inbrodo di Gocciole!Per il making of (vi assicuro che \u00e8 stato pazzesco... e non anticipo altro!) dovrete aspettare una decina di giorni. La combo portatile ko + ferie mi lascer\u00e0 un po' lontano dall'internet. Nel frattempo, lasciate pure le vostre impressioni qui sul topic oppure via pm, se non avete il coraggio di dirmene di tutti i colori pubblicamente!Davvero, fosse anche solo \"ho letto tre righe e mi fa vomitare\" sarei contento lo stesso.Rispondo al volo a Prodo sulla casualit\u00e0 (ma la stessa domanda la si trova in vari altri commenti): una delle cose che volevo mettere in crisi in questo Corto era il collegamento diretto fra la scelta, cos\u00ec come \u00e8 posta, e il risultato. Ad esempio, una delle prime domande \u00e8: vuoi lavorare da solo? Se io rispondo di s\u00ec, mi aspetterei di essere rimandato a un paragrafo dove dico alla ragazza: guarda, non amo le collaborazioni, \u00e8 stato bello finch\u00e9 \u00e8 durato, rimaniamo amici... Invece sapete come vanno le cose.Stessa cosa per il \"quadriello\" da Ariel e soprattutto per quando scegliamo come passare la notte. L'idea di fondo era che le conseguenze sono cos\u00ec imprevedibili da non poter essere valutate al momento della scelta. L'elemento grottesco-paradossale era voluto, quello brutale \u00e8 uscito da solo (vi dir\u00f2 come). E' plausibile? E' realistico? E' una boiata pazzesca? Ogni interpretazione \u00e8 ben accetta.Quello che mi interessa dire \u00e8 che \u00e8assolutamente voluto. Anzi, mi dispiace perfino aver lasciato un piccolo indizio per chi assiste alla conversazione della villa di Lahore, che consente di evitare un finale tragico nella tipografia. Ma in fondo sono un bonaccione..."
    ],
    [
        "56750",
        "Icedlake",
        "Ho stampato solo ieri questo corto e l'ho gi\u00e0 giocato una volta, in modo fallimentare. Non appena l'ho spulciato per bene ti far\u00f2 sapere anche il mio modesto parere"
    ],
    [
        "56788",
        "Prodo",
        "Apologeta ha scritto:Anzi, mi dispiace perfino aver lasciato un piccolo indizio per chi assiste alla conversazione della villa di Lahore, che consente di evitare un finale tragico nella tipografiaIn realt\u00e0 un altro piccolo indizio su uno dei possibili epiloghi non mortali lo hai lasciato: ascoltando le parole di Kuntul infatti si pu\u00f2 intuire in anticipo qual'\u00e8 la natura della nostra tossicodipendenza. Un indizio per\u00f2 questo che, se non ricordo male, non influenza alcuna scelta direttamente."
    ],
    [
        "57142",
        "Apologeta",
        "Orbene, ecco il tanto atteso (pi\u00f9 o meno) making of. Come al solito \u00e8 una lunga e autocelebrativa sbrodolata.Come accennatoaltrove, avevo avuto tutt\u2019altra idea, per\u00f2 non ne ero convinto e l\u2019avevo abbandonata. Verso fine marzo, sotto la doccia, mi dissi \u201ce se fosse una gara di sopravvivenza contro il tempo?\u201d, e subito arriv\u00f2 l\u2019idea del drogato con 24h per trovare un\u2019altra dose. Nulla di originale, tema abusato, lo so. I paragrafi come orari erano una conseguenza diretta e anche un po\u2019 banale.Nel frattempo, stavo leggendo \u201cla saggezza nel sangue\u201d dell\u2019immensa Flannery O\u2019Connor: ecco l\u2019ispirazione per gli elementi grotteschi e religiosi. Pensai a un setting di pochi, pochissimi anni nel futuro: una societ\u00e0 che regredisce verso la povert\u00e0, alla ricerca disperata di qualcosa che dia un senso alla vita (soldi, sesso, una religione qualunque). I primi personaggi (il protagonista, Ariel, Lahore) erano pronti, ma mancava ancora qualcuno. E un bel giorno guardai Kill Bill per la prima volta.Tarantino non \u00e8 il mio regista preferito, n\u00e9 il pulp il mio genere. Per\u00f2 pensai che sarebbe stato simpatico introdurre un personaggio femminile che facesse sembrare Beatrix Kiddo una pacioccona. Era nata Kuntul.In teoria, doveva essere solo una messaggera, rubare il viatico poi morire in qualche modo per cavarsi dai piedi e lasciare la scena a chi di dovere. Ecco, scrivendo il primo paragrafo mi sono accorto che qualcosa non funzionava, cio\u00e9, funzionava come non mi aspettavo: la storia andava avantida sola, indipendentemente da quello che volevo io. Ed \u00e8 stato uno shock, visto che per l\u2019unico altro mio racconto ero partito da una struttura ultraprecisa e la narrazione era venuta dopo, adattandosi a quanto avevo preventivato. Qui invece ero io che dovevo andare dietro a questi due delinquenti: l\u2019agguato lungo la strada, il nazista, il bordello, il nano in perizoma... tutte cose che sono saltate fuori come fossero le pi\u00f9 naturali del mondo. Ero curiosissimo di sapere come sarebbe andata a finire.Ho faticato un bel po\u2019 a mettere gi\u00f9 la storia, anche se nasceva da sola: il problema \u00e8 statoraccontarla. Ho adattato lo stile ai personaggi: gente che campa o muore all\u2019istante, mica stanno a descrivere i fiori, piuttosto si esaltano\u00a0 per una bella mitragliatrice e sanno quanti decibel cava un silenziatore. A proposito: di armi non ne sapevo una cippa, ho passato ore per imparare come erano fatte, quali erano le semiautomatiche, quanti colpi c\u2019erano in canna. Se la polizia postale controlla le mie navigazioni vado in galera al volo (ho anche imparato come forzare una serratura!)Ci sono cose che mi hanno fatto malefisicamentementre le scrivevo. Ma ho voluto farlo: la storia \u00e8 dei personaggi, non dell\u2019autore. Come autore mi sono limitato a non usare parolacce e solo una volta ho censurato una singola battuta di Kuntul, perch\u00e9 temevo che l\u2019AntiDefamation League ebraica si accanisse contro librogame.net.[Hidden text - guest user]Ancora toccato dal\u2019Albero di Fuoco, volevo un regolamento snello: pensavo mi sarebbero bastate le parole in codice, poi ho eliminato anche quelle. Mi piaceva l\u2019idea che un assoluto profano potesse prendere in manoViaticoe leggerlo senza aver mai toccato un librogame in vita sua. Missione fallita... sono arrivate solo opinioni di scafatissimi librogiocatori!Finito di scrivere il Corto, ho visto che i paragrafi erano molti lunghi (a parte quelli di combattimento: scelta voluta, se ti becchi una pallottola in testa muori e mica ci stai a filosofare su) ma che si arrivava a una conclusione al massimo in una decina di passaggi. Soprattutto, mi sono accorto che c\u2019erano ben 10 finali, 8 negativi, 1 quasi positivo, 1 positivo. Ok, non era una cosa cercata ma mi andava benone. Volevo il true path e l\u2019ho avuto: senza regolamento, allunga la longevit\u00e0. Longevit\u00e0 che ho cercato di mantenere anche mettendo tanti riferimenti interni che facessero \u201cdivertire\u201d a una seconda lettura (conoscere Viky di persona/ascoltare come la descrivo a Kuntul; scoprire cosa \u00e8 il viatico/prendere in giro Fatima che lo ritiene una caramella per la gola) o che comunque rendessero diverse le scelte dei bivi (ad esempio, se per primo vado dal rabbino, sento una bambina che gioca felice nel prato a fianco... beh, per lei \u00e8 meglio che passi adesso e non dopo).Rimanere nei limiti \u00e8 stato un dramma: 18 pagine, con tanti dialoghi, sono poche. Mi avrebbero fatto comodo anche 1-2 paragrafi in pi\u00f9, ma volevo rimanere nei limiti del concorso (pur essendone fuori!)Ultima parole, prometto: discorso dei \"simboli\". Scusatemi se ripeto il confronto con Alla Luce del Buio, ma avendo scritto solo questi due non ho una gamma cos\u00ec ampia...Comunque, l'anno scorso il mio corto era fortemente simbolico, eraprogettatoper esserlo e all'epoca mi aveva soddisfatto (adesso ho molte riserve). Stavolta ho deciso di narrare una storia e basta... e cosa mi \u00e8 successo? I simboli sono sbucati da soli, senza cercarli, eViaticosi presta a pi\u00f9 livelli di lettura. Il concorso di quest'anno ha insegnato a me - dilettante - che quando una storia \u00e8 valida, l'importante \u00e8 raccontarla, senza farsi troppi viaggi e senza pretendere nulla di speciale. Le interpretazioni e tutte le altre cose \"superiori\" vengono fuori da sole, se i personaggi e i fatti sono abbastanza veri.Hogi\u00e0finito. Grazie per la pazienza a chi ha letto questo concentrato di superbia. Attendo ancora fiducioso i commenti (pubblici o privati) di chi vuole farne, e mi raccomando: abbondate in critiche, che sono la cosa pi\u00f9 utile!***Solo qualche risposta a osservazioni arrivate:@ Benkenobi (in alcune situazioni non \u00e8 chiaro perch\u00e9 una scelta \u00e8 migliore dell'altra): la cosa \u00e8 voluta. Sul perch\u00e9 ti ha gi\u00e0 risposto Prodo:nel caso in cui l'autore abbia optato per questa impostazione di proposito non si pu\u00f2 non riscontrare in lui una certa punta di sadismo@ Lamello1 - (Ci sono pochi refusi (che non mancano mai: ma secondo voi i correttori di bozze a cosa servono? Caustica domanda rivolta a chi si lamenta sempre dei refusi nei Corti): io mi lamento sempre dei refusi, anche quando li faccio in prima persona!Me li sai indicare, cos\u00ec da correggerli? Grazie!2 - (Ma lui era talmente convinto che era accesa e che sarebbe morto, che ha addirittura sviluppato tutti i segni dell'assideramento. Potere della mente.): s\u00ec, l'idea di fondo \u00e8 la stessa. Io non mi sono spinto cos\u00ec avanti, alla fine sono \"semplici\" visioni senza psicosomatizzazione: i morti di paura ci sono sempre stati.@ Mornon (vira a volte forse troppo su toni brutali e grotteschi): bene, era proprio quello che cercavo. Il grottesco mi piace perch\u00e9 mette in discussione la \"sensibilit\u00e0 comune\", il brutale mi piace molto meno ma era richiesto dai personaggi."
    ],
    [
        "57156",
        "Mornon",
        "molto bene... grazie del making of e di averci spiegato i retroscena... rimane una delle mie storie preferite della stagione, seppure fuori genere (per me)..."
    ],
    [
        "57252",
        "suaimondi",
        "Interessante Making of, questo racconto \u00e8 sempre in cima alla mia \"TO-DO-LIST\"!"
    ],
    [
        "57289",
        "Apologeta",
        "suaimondi ha scritto:questo racconto \u00e8 sempre in cima alla mia \"TO-DO-LIST\"!Allora attendo fiducioso..."
    ],
    [
        "58680",
        "Yanez",
        "dopo l'inattivit\u00e0 estiva a causa di molteplici impegni ecco un mio contributo sull' argomento:http://lelligiovanni.wordpress.com/2012 \u2026 -concorso/"
    ],
    [
        "58739",
        "Jegriva",
        "di armi non ne sapevo una cippa, ho passato ore per imparare come erano fatte, quali erano le semiautomatiche, quanti colpi c\u2019erano in canna.E questo, signori, \u00e8 come un autore DEVE lavorare..."
    ],
    [
        "58757",
        "Dragan",
        "Vero."
    ],
    [
        "58809",
        "Apologeta",
        "Troppa grazia, ritrovare il racconto s\u00ec sponsorizzato... Peraltro senza averlo sollecitato!(Yanez, ho perso il tuo IBAN per farti quel bonifico...)Sul documentarsi: s\u00ec, per me \u00e8 fondamentale. Anche se sono un \"autore\" che per mesi e mesi non scrive nulla!Lo ritengo corretto per varie ragioni:1) Rispetto del lettore. Chi spende del tempo per leggermi ha diritto di avere un testo il pi\u00f9 possibile accurato.2) Rischio di figure barbine. Se avessi impostato un paragrafo in cui il protagonista muore perch\u00e9 ha finito i 6 colpi del caricatore, e il lettore \u00e8 un appassionato che sa che i colpi disponibili sono molti di pi\u00f9... allora costui ha tutto il diritto di insultarmi!3) Rispetto di me, autore. Mi piacevantarmidire: oh, ho tribolato come un cane, ci sono ancora degli errori stupidi, ma questo \u00e8 stato unmio lavoroe ne sono contento.A riguardo del punto 3, ho ripreso in mano Viatico e l'ho messo gi\u00f9 in ePub: mi risulta che siate in molti con il lettore di eBook, e sarei curioso di sapere come lo trovate. Io l'ho letto con un trabiccolo che non ha neanche i rimandi interni, quindi ignoro se funziona oppure no.CLICCA QUIper un link stabile su SendSpace.NBpenso non ci siano problemi legali, visto che il PDF \u00e8 esistente, liberamente scaricabile ecc. In ogni caso, nell'ultima pagina \u00e8 specificato che si tratta di un racconto per i Corti di LGL, con rimando al sito. Amministratori, ditemi se devo stare fermo!"
    ],
    [
        "58823",
        "Mornon",
        "scaricato, oggi provo pure su kindle"
    ],
    [
        "58835",
        "Apologeta",
        "Nel frattempo ho perso tempo con Sigil e il codice HTML, poi ho scoperto SendSpace e ho messo online una revisione del primo file (le spaziature adesso funzionano tutte, ho inserito i link per tornare all'inizio, altra robetta).Ecco il link (corretto anche sopra):Viatico in ePubComunque fare gli eBook \u00e8 un casino mostruoso, anche partendo da rtf con OpenOffice."
    ],
    [
        "58844",
        "Mornon",
        "sul kindle mi gira bene, \u00e8 tutto perfetto e i link funzionano.E' IL FUTURO!!!"
    ],
    [
        "59059",
        "Apologeta",
        "Mornon ha scritto:sul kindle mi gira bene, \u00e8 tutto perfetto e i link funzionano.E' IL FUTURO!!!Pensavo che l'ePub avesse problemi con il kindle, ma meglio cos\u00ec.Per il futuro... Beh, sono arrivato in ritardo!Shaman\u00e8 stato pi\u00f9 veloce di me a ePubbare un librogame.Per chi ha un lettore di ebook, penso che gli unici LG completamente godibili siano per\u00f2 quelli che non richiedono registri e lanci di dado (questa \u00e8 una stucchevole autopromozione, lo so) e che possono essere \"sorbiti\" come le altre letture, senza la necessit\u00e0 di avere altri programmi aperti o carta e penna sottomano. Almeno per il momento, eh: non voglio mettere freni alla tecnologia, la mia \u00e8 una valutazione spassionata di uno che fino a dieci giorni fa guardava al formato ePub come a uno strano animale da zoo."
    ],
    [
        "59068",
        "Mornon",
        "l'epub non va bene su Kindle, ma quanto ci metti a convertirlo con calibre?ecco, il mobi se ti serve:https://www.amazon.com/clouddrive/share \u2026 LIoCyQkKe0Per il resto sono d'accordo con te. Sugli ereader dei .mobi a bivi fatti bene girano da paura e sono divertenti, ma non ci si pu\u00f2 affidare a librigame con regole..."
    ],
    [
        "59304",
        "Apologeta",
        "Beh, caspita, grazie per avere MOBIzzato l'ePub![beh, il link alle 19:15 non funziona, ma pazienza! \u00e8 il bello della conversione file!]Non ho usato Calibre. Ecco la sequenza di azioni:1) Apro il file .doc con OpenOffice2) Lo ripulisco dei paciughi che lascia word3) Uso la macro Writer2ePub4) Apro Sigil e correggo il testo, mettendo a posto i capitoli, i titoli e inserendo l'immagine.Costo dei programmi sopra esposti:OpenOffice: 0\u20acWriter2ePub: 0\u20acSigil: 0\u20acSpecialmente Sigil per me \u00e8 eccellente, puoi lavorare sull'HTML controllando subito il risultato finale.Pi\u00f9 che altro \u00e8 lo sbattimento di controllare che funzionino i rimandi (al 95% vanno bene) e che non siano rimaste formattazioni strane in giro.Purtroppo Sigil non salva in .mobi, e non conosco altri programmi che funzionino cos\u00ec bene.Quando scriver\u00f2 un romanzo famoso () e lo preparer\u00f2 in azw per venderne milioni di copie su Amazon () penso che partir\u00f2 dal semplicissimo WordPad."
    ],
    [
        "59321",
        "suaimondi",
        "Per convertire da epub a mobi si pu\u00f2 usare calibre, semmai!"
    ],
    [
        "59444",
        "Apologeta",
        "Gi\u00e0, scaricato anche Calibre. Peccato che non dia la possibilit\u00e0 di modificare il testo e vederne immediatamente gli effetti \"reali\" come Sigil, per\u00f2 funziona abbastanza bene.Nel frattempo avevo fatto un tentativo di convertire anche il vecchio Alla Luce del Buio, ma ho abbandonato: troppe cose da correggere, e possibilit\u00e0 di fruizione su ebook nulla (dadi? tabelle? annotazioni? infattibile).Aggiunto in firma anche il link al mobi. Grazie ancora al Mornon nazionale."
    ],
    [
        "61130",
        "Apologeta",
        "Aggiornamento.Il mio strabocchevole ego (e la scadenza del file epub che avevo caricato) mi ha spinto ad aprire una sottospecie di blog,quello che trovate in firma, dove ho caricato i file del racconto e i link relativi. Con calma lo far\u00f2 anche per Alla Luce del Buio, fermo restando che giocare su ebook a qualcosa di complesso non ha molto senso.In ottica, butter\u00f2 su ostrakalogia anche altre cose: preannuncio un mio vecchio racconto non a bivi, qui lo dico e qui lo nego, e poi chiss\u00e0..."
    ],
    [
        "61131",
        "Seven_Legion",
        "...si presenta bene!"
    ],
    [
        "61162",
        "Mornon",
        "Aggiunto tra i miei link preferiti...."
    ],
    [
        "61266",
        "Apologeta",
        "Grazie per l'onore, Mauro. Ma, da betatester vigliacco e puntiglioso quale sono, ti fo notare che il titolo corretto \u00e8 ostrakalogia con la a.Inoltre, la sezione giusta nel tuo enciclopedico blog potrebbe essere \"narrativa\" anzich\u00e8 \"GDR\", visto che da domenica i miei due Corti saranno affiancati da un piccolo lavoretto di narrativa non interattiva...Stay tuned!PS ho rimesso a posto l'epub e il mobi di Viatico. Il cortese Yanez aveva notato che i link non funzionavano - colpa mia, eh, mica dei link. Adesso nellapagina appositapotete finalmente scaricarli giusti."
    ],
    [
        "61693",
        "Apologeta",
        "Ok, prometto che \u00e8 l'ultima volta che vi stresso. Solo per segnalare che adesso \u00e8 possibile giocarlo direttamente online... Sono diventato un po' idrofobo, ma paciugando con le sottopagine ora l'intero testo \u00e8 leggibile dalla mia specie di blog, con tutti i collegamenti che funzionano (spero).Gi\u00e0 che c'ero ho aggiornato il pdf con la copertina casereccia.Fine della comunicazione di servizio. Per commenti, suggerimenti e insulti sono sempre a vostra disposizione."
    ]
]