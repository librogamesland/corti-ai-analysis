[
    [
        "103852",
        "SkarnTasKai",
        "diverse volte \u00e8 venuta fuori in questo concorso la frase \"sono in dubbio sul fatto che vada considerato in gara perch\u00e8 nel corto la nebbia/la locanda \u00e8 marginale\".mi spiace per chi la pensa cos\u00ec, ma gli organizzatori hanno detto che non \u00e8 necessario che la nebbia e/o la locanda siano fondamentali nell'economia del corto. ci devono essere, e la locanda deve essere NELLA nebbia (non al sole come quella di \"in fuga tra le montagne\"). punto. che la nebbia sia normale o magica, fitta o solo una foschia non importa. che la locanda sia infestata dai mostri o un qualunque chalet di montagna, che sia la partenza o l'arrivo o il luogo di svolgimento della storia non ha alcuna rilevanza. \u00e8 stato ampiamente spiegato nella discussione sul regolamento, ed \u00e8 stato detto e ridetto ad ogni corto pubblicato.volete farvene una ragione?p.s.: se ve lo state chiedendo, s\u00ec, dico questo perch\u00e8 sono l'autore diSpoilergolem!Ultima modifica di:SkarnTasKaiMag-26-15 17:50:11"
    ],
    [
        "103853",
        "Aloona",
        "A dirtela tutta, no, non me ne faccio molto una ragione. Per il semplice motivo che allora non ha senso fornire elementi ai Corti. Se il tema \u00e8 \"la luna\" (come un tempo fu), posso scrivere QUALSIASI storia che non c'azzecchi una mazza e poi, in una scena, dire che il protagonista ama guardare la luna col cannocchiale o che \u00e8 spuntata la luna e l'ho sfangata. Allora facciamo a tema libero e via.Mi rimetto ai giudici, chiaramente, ma stavolta non sono d'accordo. Secondo me, se un tema viene fornito, quel tema deve avere una sua chiara importanza e un suo ruolo nelle vicende."
    ],
    [
        "103854",
        "Adriano",
        "Sembrer\u00e0 strano, ma sono d'accordo con Aloona!"
    ],
    [
        "103855",
        "Charles Petrie-Smith",
        "Anche io.In particolare in Re morto la nebbia \u00e8 appiccicata con lo sputo*.Ne approfitto per farvi sapere che, entro il 2019, invier\u00f2 anche il mio corto per QUESTA edizione, e l\u00ec la nebbia sar\u00e0 protagonista.*ma direi di pi\u00f9: stona, stona con l'ambientazione western. Anche nei western di ambientazione nordico-invernale (tipo nel Montana, o addirittura in Alaska) di solito la nebbia non si vede."
    ],
    [
        "103857",
        "Aloona",
        "Stona, ma proprio per questo poteva venir fuori qualcosa di weird, addirittura onirico e la commistione col western l'avrebbe reso originalissimo. Questa \u00e8 una delle ragioni per cui trovo \"frustrante\" lo spreco di possibilit\u00e0 che questi elementi fornivano.Altro motivo per cui non mi trovo d'accordo: io non ho partecipato neanche quest'anno, ma l'avevo in programma a 4 mani. Il motivo \u00e8 stato che entrambi avevamo un'idea dove la nebbia e la \"locanda\" erano praticamente protagonisti e indispensabili per la storia, ma per rendere ci\u00f2 possibile (non spiego le ragioni, non si sa mai lo vogliamo scrivere lo stesso) era necessaria una costruzione di storia che richiedeva pi\u00f9 tempo di quanto ne avessimo. Si dava per scontato che fossero elementi che dovessero giocare un ruolo, anche se non \u00e8 stato scritto esplicitamente \"DEVONO AVERE UN RUOLO\", aver saputo che bastava nominarli ci saremmo riciclati una storia gi\u00e0 pronta con qualche adeguamento. Ora, per noi pace, ci rifaremo, ma penso che forse per altri potenziali partecipanti possa essere andata nello stesso modo."
    ],
    [
        "103859",
        "Charles Petrie-Smith",
        "Ma appunto, stona e basta, non serve a creare vera contaminazione.Per altro vi dir\u00f2 che probabilmente non mi sono nemmeno accorto ci fosse scritto \"nebbia\" da qualche parte, in quel corto."
    ],
    [
        "103860",
        "Aloona",
        "Secondo me poteva non stonare, se gestita in modo sottile ed esperto. Pensa alla nebbia come a una specie di metafora concreta della condanna per le vendette fatte dal protagonista, che lo insegue...lo costringe a trovare scampo nella locanda e si frappone nel duello... sarebbe stato da brivido, a parer mio. Qualcosa in stile \"La Torre Nera\", dove il ruolo del male incombente lo facesse questa nebbia improvvisa e costante... tanto pi\u00f9 inquietante perch\u00e9, appunto, inusuale in quegli ambienti.Comunque, sono appunti che possono essere fatti al Corto in questione, qui mi limito a dire che tutto pu\u00f2 incastrarsi a perfezione con tutti i generi, se ci sai fare, altrimenti non avremmo avuto mai i generi misti o le innovazioni. In ogni caso, un ruolo migliore poteva trovarglisi. S\u00ec, viene detto che ci mette in difficolt\u00e0 nel duello, ma \u00e8 davvero poco rilevante."
    ],
    [
        "103861",
        "Charles Petrie-Smith",
        "(OT, in realt\u00e0 mi sta venendo in mente che forse in The secret of Convict lake - appunto un western invernale nel freddo delle montagne che ho visto di recente, un paio di anni fa - la nebbia ci sia)"
    ],
    [
        "103884",
        "Rygar",
        "Anche io sono d'accordo con Aloona.Secondo me c'\u00e8 stata troppa clemenza nel valutare la partecipazione o meno; questa clemenza \u00e8 dovuta a un bando non molto rigoroso."
    ],
    [
        "103887",
        "gpet74",
        "Sono sbalorditoEbbene... sonoa nche io d'accordo con Aloona!"
    ],
    [
        "103889",
        "Aloona",
        "Bene. Ora tutti TORNATE sul sondaggio per il ban e votate in mio favore. Adriano, anche tu, su!Ragazzi, ma pensate che sia completamente scema o ce l'avr\u00f2 pure io un po' di esperienza in campo di scrittura? Non \u00e8 che vengo dalla montagna del sapone, ho fatto giurie, scritto, fatto editing e articoli per anni e anni, qualcosa avr\u00f2 imparato? Lasciate stare che il pochissimo tempo mi causa qualche svista (), ma qui siamo di fronte a un plateale caso di \"aggiramento concettuale\", anche detta \"paraculaggine\". Non voglio essere dura con gli autori o polemica con la giuria, ma, come si dice in gergo editoriale, cos\u00ec scemo boni tutti. Ci arriva un bambino che gli elementi vengono dati perch\u00e9 abbiano un ruolo importante, \u00e8 la prima edizione che vedo tanti o non comprendere bene questo o provarci cos\u00ec. Non voglio credere sia voluto, penso pi\u00f9 che sia stato... forse troppo aperto il regolamento in questo senso? Troppo morbido? Ripeto, se sono in concorso sono in concorso, ma ho la sensazione di aver visto parecchie occasioni sprecate rispetto agli spunti che elementi come locanda e nebbia potevano fornire."
    ],
    [
        "103894",
        "phantomfh",
        "Il punto che spero possa venire chiarito dagli organizzatori, a fine concorso, \u00e8 il diverso metro di ammissione. Perch\u00e9 \"In fuga tra le montagne\" \u00e8 stato escluso e altri corti sono invece stati ammessi?Finora l'unico che rispetta sicuramente il tema \u00e8 \"La nebbia\", gli altri mi sembrano tutti circa allo stesso livello per quanto riguarda l'aver centrato (o meno) il tema del concorso.A questo punto se si voleva essere morbidi non capisco perch\u00e9 escludere il racconto suddetto (in cui la nebbia mi sembra compaia, pur marginalmente).Ammetto che mi dispiace molto veder esclusa in questo modo la miglior narrazione che ho letto finora in questa edizione."
    ],
    [
        "103899",
        "SkarnTasKai",
        "phantomfh ha scritto:Perch\u00e9 \"In fuga tra le montagne\" \u00e8 stato escluso e altri corti sono invece stati ammessi?penso perch\u00e8 l\u00ec la locanda non era NELLA nebbia. c'era la nebbia che non conteneva la locanda, e c'era la locanda al sole. in tutti gli altri (compreso \"\u00e8 un gioco da ragazzi\", escluso presumo per i 51 paragrafi) c'era una locanda variamente intesa (locanda, saloon, hotel) DENTRO una nebbia variamente intesa (nebbia \"climatica\", nebbia da palude, nebbia \"magica\"), e locanda e nebbia avevano vari gradi di necessariet\u00e0 nell'economia della storia."
    ],
    [
        "103901",
        "phantomfh",
        "Se questa \u00e8 la spiegazione la ritengo piuttosto debole (imho) e resto della mia opinione.Intendiamoci, non mi lascia perplesso l'esclusione del racconto, quanto l'ammissione degli altri, in definitiva non ho capito il metro di ammissione."
    ],
    [
        "103905",
        "Pirata delle Alpi",
        "Concordo un po' con tutti... ma non al 100%Il regolamento dice di includere una locanda (saloon, albergo, mc donald's...) avvolto nella nebbia (o foschia) e quindi sono elementi che si possono sfruttare (o no) secondo la scelta del autore. Quindi, se si tratta di una storia in cui la SWAT combatte dei robottoni vicino al Ritz di New York durante l'autunno va benissimo perch\u00e9 abbiamo una locanda (qualsiasi posto vendendo cibo, bevande e che fornisce alloggio ai viaggiatori) nella nebbia. Quindi, questo racconto* \u00e8 in perfetta regola.Capisco che il tema della nebbia dovrebbe (se ho capito bene il punto di vista di Aloona e di quelli che sono d'accordo con lei) essere approfondito per diventare qualcosa di metaforico o sviluppare una forma d'intelligenza (come in La Nebbia) e tormentare il protagonista. La nebbia \u00e8 spesso vista come una rappresentazione del mistero, del dubbio e dell'incertezza. Ma se tutti gli autori avessero fatto cos\u00ec, non c'\u00e8 il rischio che tutti i racconti fossero stati uguali ? voglio dire: un protagonista che ha commesso vari crimini o un peccato mortale secondo la sua religione (qualsiasi tipo di credo o infranto le regole di un ordine cavalleresco) che vagabonda e incontra questa nebbia che \u00e8 l'incarnazione dei suoi sbagli e che lo tormenta... tutti i 13 racconti sarebbero stati scritti con uno stampo.Mi ricordo che il regolamento ha avuto difficolta ad essere capito (soprattutto sui concetti di Locanda e di Nebbia) ma immagino che gli organizzatori abbiano voluto lasciare uno spazio grande alla nostra immaginazione per quanto riguardano questi due elementi. Tutto ci\u00f2 per evitare che tutti i lavori siano uguali.E' un peccato che \"In fuga tra le montagne\" sia fuori concorso... \u00e8 vero ma purtroppo, la locanda \u00e8 stata costruita sulla parte sbagliata della montagna (volevano una terrazza al sole...)*Non so se quest'idea fa l'oggetto di uno dei racconti che verranno... non voglio aver fatto uno spoiler di uno dei testi ancora in lizza..."
    ],
    [
        "103909",
        "Aloona",
        "Pirata delle Alpi ha scritto:Capisco che il tema della nebbia dovrebbe (se ho capito bene il punto di vista di Aloona e di quelli che sono d'accordo con lei) essere approfondito per diventare qualcosa di metaforico o sviluppare una forma d'intelligenza (come in La Nebbia) e tormentare il protagonista. La nebbia \u00e8 spesso vista come una rappresentazione del mistero, del dubbio e dell'incertezza. Ma se tutti gli autori avessero fatto cos\u00ec, non c'\u00e8 il rischio che tutti i racconti fossero stati uguali ?Premesso che forse il discorso su \"In fuga tra le montagne\" \u00e8 l'unico con cui mi trovo circa d'accordo (a parit\u00e0 di elementi poco sfruttati questo va proprio FUORI. La locanda appare solo alla fine, \u00e8 marginale ai fini del racconto e il tema \u00e8 comunque \"la locanda NELLA nebbia, non la locanda E la nebbia), anche se era un racconto carino e mi dispiace, rispondo con un'altra domanda: hai idea di quanti racconti siano stati scritti nella storia CON GLI STESSI TEMI? Quanti racconti sugli alieni? Quanti sulle citt\u00e0 perdute? Quanti sui vampiri, i licantropi, i cavalieri della tavola rotonda e chi pi\u00f9 ne ha pi\u00f9 ne metta? Sono tutti uguali?E ho detto tutto."
    ],
    [
        "103915",
        "Pirata delle Alpi",
        "E' vero, alcuni temi sono stati utilizzati fino alla nausea (non so per le edizioni precedenti dei Corti, ma quando vedo sempre gli stessi extraterrestri, i reboot a non pi\u00f9 finire del ciclo arturiano, dei troni e delle spade, dei maghetti e dei vampiracci di quarta categoria) su questo punto hai perfettamente ragione. Basta vedere gli scaffali di una libreria per capire che molti autori sono in mancanza di originalit\u00e0...Quando voglio leggere un libro o vedere un film, cerco prima di tutto l'originalit\u00e0, degli autori audaci che hanno il fegato di scrivere qualcosa di nuovo o che va a contro corrente di quello che si \u00e8 gi\u00e0 scritto prima. Penso che come autori in ricerca di gloria (per alcuni) o come nuovo volto del fantasy/weird/fantascienza (per altri) abbiamo il dovere di andare fuori dei sentieri battuti ! e il fatto di avere un regolamento troppo severo non farebbe altro che limitare la creativit\u00e0 (secondo me)."
    ],
    [
        "103919",
        "SkarnTasKai",
        "probabilmente avete ragione voi nella misura in cui dite che il regolamento era debole a questo proposito (e, aggiungo io, le risposte degli organizzatori non hanno certo aiutato a rinforzarlo), ma proprio per questa debolezza non si pu\u00f2 dire che i racconti siano fuori tema, quanto che abbiano sfruttato un \"baco\". se gli organizzatori avessero scritto chiaramente nel regolamento o nelle \"faq\" che nebbia e locanda dovevano essere fondamentali ai fini dello svolgimento della storia sicuramente avreste ragione voi su tutti i racconti (o i racconti presentati sarebbero stati molto diversi)."
    ],
    [
        "103923",
        "Aloona",
        "Pirata delle Alpi ha scritto:E' vero, alcuni temi sono stati utilizzati fino alla nausea (non so per le edizioni precedenti dei Corti, ma quando vedo sempre gli stessi extraterrestri, i reboot a non pi\u00f9 finire del ciclo arturiano, dei troni e delle spade, dei maghetti e dei vampiracci di quarta categoria) su questo punto hai perfettamente ragione. Basta vedere gli scaffali di una libreria per capire che molti autori sono in mancanza di originalit\u00e0...Quando voglio leggere un libro o vedere un film, cerco prima di tutto l'originalit\u00e0, degli autori audaci che hanno il fegato di scrivere qualcosa di nuovo o che va a contro corrente di quello che si \u00e8 gi\u00e0 scritto prima. Penso che come autori in ricerca di gloria (per alcuni) o come nuovo volto del fantasy/weird/fantascienza (per altri) abbiamo il dovere di andare fuori dei sentieri battuti ! e il fatto di avere un regolamento troppo severo non farebbe altro che limitare la creativit\u00e0 (secondo me).S\u00ec, ma questo \u00e8 vero per la narrativa generica. Qui c'era un tema con elementi dati! Quel che voglio dire io \u00e8 che gli stessi elementi possono portare a risultati diversissimi e anche originali, se si \u00e8 abbastanza bravi.Non si puoi giustificare l'uscita dal tema sostenendo che altrimenti il racconto non sarebbe stato \"originale\": magari hai ragione, ma se non ti convince non partecipare e scrivi un libronostro."
    ],
    [
        "103928",
        "Pirata delle Alpi",
        "Aloona ha scritto:Non si puoi giustificare l'uscita dal tema sostenendo che altrimenti il racconto non sarebbe stato \"originale\": magari hai ragione, ma se non ti convince non partecipare e scrivi un libronostro.Non ho mai giustificato la loro uscita per questo motivo e neanche criticato la loro originalit\u00e0 (anzi).Dico solo che un regolamento che ci dice \"nebbia= questo\" e \"locanda= questo\" potrebbe mettere un freno alla creativit\u00e0 degli autori, nient'altro. Il regolamento mi ha convinto dall'inizio: l'ho letto ed accettato, senn\u00f2 non sarei neanche in lizza.Penso che ci voglia un certo livello per un Libronostro: sono un po' la nostra bandiera e non penso di essere all'altezza per scriverne uno."
    ],
    [
        "103931",
        "gabrieleud",
        "Pirata delle Alpi ha scritto:Penso che ci voglia un certo livello per un Libronostro: sono un po' la nostra bandiera e non penso di essere all'altezza per scriverne uno.Su, su, non ti scoraggiare in partenza: vai a leggerequella ciofecache ho scritto io e ti sentirai subito in grado di scriverne una anche tu!"
    ],
    [
        "103936",
        "Pirata delle Alpi",
        "Non penso che tu (o gli altri utenti del forum) possiate scrivere \"ciofeche\". Diciamo che forse un giorno scriverei un Libro Nostro, ma solo quando mi sar\u00f2 migliorato e se avrei un'idea che merita di essere sviluppata. Vedo i Libri Nostri come dei prodotti d'artigianato o delle specialit\u00e0 culinarie di una determinata zona.L'amatriciana deve seguire delle regole precise (Cracco, sei fuori) ed avere uno standard di gusto, \u00e8 la stessa cosa per la bagna cauda, il limoncello, il ciauscolo, il chianti, la cassata, lo 'ndjua ecc... quando compriamo questi prodotti (e mille altri della cucina italiana) vogliamo qualcosa di alto livello, non qualcosa di insipido che sar\u00e0 pure prodotto nelle segrete del castello di Kazad-Oud...Quindi, non \u00e8 domani che potrete vedere un Libro Nostro firmato Pirata delle Alpi.Per quanto riguarda lo scambio di posts con Aloona, spero che il mio punto di vista sia chiaro adesso e che l'argomento non prenda una brutta piega."
    ],
    [
        "103938",
        "Aloona",
        "Pirata delle Alpi ha scritto:Dico solo che un regolamento che ci dice \"nebbia= questo\" e \"locanda= questo\" potrebbe mettere un freno alla creativit\u00e0 degli autori, nient'altro. Il regolamento mi ha convinto dall'inizio: l'ho letto ed accettato, senn\u00f2 non sarei neanche in lizza.Appunto! O non partecipi O non cassi gli argomenti dati o li aggiri bellamente (almeno in parte).Qui non si sta contestando se vada bene o meno il tema. Il tema \u00e8 stato approvato da chiunque abbia partecipato e dal momento che partecipi accetti quei limiti. E poi... limiti... limiti o spunti. Tutto dipende da come li consideri. Non tutti sono portati per il \"tema libero\", conosco gente () che preferisce un suggerimento perfino in pizzeria o va in panico davanti al men\u00f9 troppo ricco. Quindi, la faccenda si equilibra.Sul livello... mah, ti sbagli: in primis, non ho letto solo \"capolavori\" e potrei darti anche il mio racconto della prima edizione per consolarti.In generale, le edizioni sono evolute in qualit\u00e0 con gli anni, alcune vere perle si sono iniziate a vedere dopo varie edizioni. La scrittura ha bisogno di pratica, non fare come me, che ho smesso di partecipare.(Che poi me lo sono riletto ieri sera, cercando un altro racconto, e non era poi cos\u00ec male)"
    ],
    [
        "103949",
        "EGO",
        "Aloona ha scritto:Se il tema \u00e8 \"la luna\" (come un tempo fu), posso scrivere QUALSIASI storia che non c'azzecchi una mazza e poi, in una scena, dire che il protagonista ama guardare la luna col cannocchiale o che \u00e8 spuntata la luna e l'ho sfangata.Anche perch\u00e9 il famigeratoIo sto in crisifece proprio cos\u00ec per includere TUTTI i temi previsti dal bando!Non \u00e8 facile proporre un tema per il concorso, per\u00f2. Bisogna saper stare a cavallo della linea sottile tra un tema troppo rigido, e uno troppo lasso. Io trovai troppo rigido quello delle frasi. Discretamente rigido quello delle illustrazioni, a cui pure partecipai. Piuttosto elastico quello della luna/caccia/vendetta, sebbene poi limitato dall'ambientazione fantascienza/steampunk (o amplificato? Qui sto ammettendo i limiti della mia fantasia...). L'anno scorso mi fece piacere vedere che un tema come il personaggio italiano, che ritenevo difficilissimo, fosse stato sfruttato cos\u00ec magistralmente."
    ],
    [
        "103957",
        "Aloona",
        "Ah, \"Io sto in crisi\"... che opera magna... In realt\u00e0 ce ne fu un altro nella prima edizione (a tema \"il motel\" o qualcosa del genere), che ritengo opera dello stesso autore per ovvi motivi di nick, altrettanto spassoso. Difatti, rivedendolo, mi sono meravigliata dello sconcerto di alcuni all'uscita di \"Io sto in crisi\", essendoci gi\u00e0 un precedente; ma forse era passato tanto di quel tempo che l'avevamo rimosso. =DPer tornare IT, posso capire che \"la locanda nella nebbia\" preveda che la locanda possa essere pi\u00f9 importante della nebbia nella storia (tant'\u00e8 cheRe Morto\u00e8 stato preso eIn fuga tra le montagneno), ma non per questo significa che l'elemento nebbia non dovesse contare un tubo. Altrimenti il tema sarebbe stato \"la locanda\".A parer mio, gli stessi giudici sono stati troppo morbidi; ma trovo pi\u00f9 \"scorretto\" da parte degli autori averli messi in condizione di accettare i racconti, inserendo effettivamente la nebbia attorno a sta locanda e rendendoli quindi formalmente corretti, pur sapendo che non era esattamente ci\u00f2 che ci si aspettava. Oppure il concetto \u00e8 stato davvero mal compreso."
    ],
    [
        "103988",
        "EGO",
        "Aloona ha scritto:Ah, \"Io sto in crisi\"... che opera magna... In realt\u00e0 ce ne fu un altro nella prima edizione (a tema \"il motel\" o qualcosa del genere), che ritengo opera dello stesso autore per ovvi motivi di nick, altrettanto spassoso. Difatti, rivedendolo, mi sono meravigliata dello sconcerto di alcuni all'uscita di \"Io sto in crisi\", essendoci gi\u00e0 un precedente; ma forse era passato tanto di quel tempo che l'avevamo rimosso. =DBe', ma il racconto del motel almeno aveva paragrafi lunghi, raccontava qualcosa, anche se era demenziale.Io sto in crisitra un po' ci \u00e8 voluto meno a scriverlo che a leggerlo... e non era un racconto-parodia, era proprio una presa per il culo del tema e di tutto il concorso"
    ],
    [
        "103989",
        "Aloona",
        "Beh, s\u00ec, la qualit\u00e0 era indubbiamente superiore; anzi c'\u00e8 da scervellarsi a capire di chi fosse, dato che lo stile era indubbiamente \"squilibresco\", senza contare che l'incipit facevaperfettamenteil verso a un altro dei racconti in gara (ergo, in qualche modo doveva saperlo prima), ma non penso che chiunque degli scrittori di Squilibrio si sarebbe dato quel nick anche per parodiare il concorso. Rester\u00e0 un mistero.\"Io sto in crisi\" \u00e8 comunque l'esempio principe di come si possa scrivere un racconto aggirando gli ostacoli del tema. Ora, la polemica non fu infatti sul racconto in s\u00e9, che era da scompisciarsi, ma sul fatto che non era assolutamente necessario partecipare a un concorso il cui tema non ti piace.Ora, per i racconti attuali... io, sinceramente, sono indecisa sul serio se ritenerne alcuni \"paraculi\" o pensare che siano in buona fede e sia stato poco chiaro l'intento del tema. Non sembrano scritti da stupidi, quindi perch\u00e9 non avrebbero dovuto capire? Non c'\u00e8 del male neanche a \"riciclare\" storie gi\u00e0 pensate o libri gi\u00e0 in costruzione adeguandoli al tema, perch\u00e9 no, se il tempo \u00e8 tiranno e le storie sono buone; ma purch\u00e9 siano adattati bene. So che \u00e8 difficile, in questo caso, molte cose andrebbero completamente cambiate, ma \u00e8 anche giusto nei confronti di chi ha scritto in tempi stretti per rispettare pienamente ci\u00f2 che \u00e8 stato chiesto."
    ],
    [
        "103992",
        "SkarnTasKai",
        "Mornon nel thread del regolamento ha scritto:Quanto centrale dev'essere la locanda nella storia?Molto.Capisco che \"locanda nella nebbia\" deve essere considerato come fosse il titolo dell'opera, ma un titolo pu\u00f2 riferirsi a qualcosa che, per quanto centrale, non \u00e8 totale.La locanda pu\u00f2 ad esempio essere un luogo in cui non si entra mai per tutto il corto (pur essendo comunque centrale, ad es. il luogo che ha dato origine alle vicende del racconto, o la destinazione finale del protagonista)?SILa locanda pu\u00f2 far parte solo della fase finale del corto?SI, meglio ancora se per\u00f2 \u00e8 chiaro fin dall'inizio che esiste e/o \u00e8 la meta del protagonistaL'elemento nebbia pu\u00f2 essere slegato dall'elemento locanda?SI, finch\u00e9 ha senso parlare di \"una locanda nella nebbia\"La nebbia quanto dev'essere centrale nella storia? Se ad esempio si ambienta il racconto interamente all'interno di una locanda, e si dice che fuori c'\u00e8 nebbia, \u00e8 considerato accettabile?SIquindi non direi che le regole sono state fraintese. e subito dopo quel post ce n'era uno di aloona..."
    ],
    [
        "103999",
        "Adriano",
        "In questi termini ha ragione SkarnTasKai.(questo, di fatto, vanifica tutte le situazioni in cui Aloona aveva dimostrato di avere ragione in questi ultimi giorni)Quello che forse volevano dire gli altri \u00e8 che \u00e8 proprio questa impostazione ad aver creato dei dubbi, e - da quello che ho capito - magari si poteva rendere la nebbia un po' pi\u00f9 centrale nel racconto."
    ],
    [
        "104002",
        "Aloona",
        "Naaaa, ormai la coppa l'ho vinta e il ritiro retroattivo non vale.Seriamente, mi stavo andando a cercare non tanto il regolamento quanto le FAQ, perch\u00e9 non le ho lette tutte al tempo (grazie Skarn), ora mi \u00e8 pi\u00f9 chiaro. In questo caso, ritiro la compassione espressa per i giudici e l'idea della paraculaggine, ma mi resta il non farmi una ragione del senso di ci\u00f2. Anzi, mi si raddoppia la sensazione, passatemi il gioco, che non abbia senso. A questo punto, mi sorge anche spontanea la domanda: perch\u00e9 \"In fuga tra le montagne\" non \u00e8 entrato in concorso? Devono esserci altre ragioni tecniche o non si spiega. Dovr\u00f2 rivedere anche se era stata data una risposta in merito.Mah, va bene, tutto regolare tecnicamente, ma giudici... se uno dei due temi poteva essere affrontato di striscio, allora perch\u00e9 non darne uno? Ci sono alcuni racconti, come abbiamo fatto notare in molti, dove ambientare l'azione nella nebbia o ai Caraibi sarebbe stato perfettamente uguale. Non serve neanche a fare atmosfera, in certi casi, vedi Re Morto (almeno l\u00ec un qualcosina ina fa) e \"In cerca di avventura\" (dove viene nominata inizialmente e mezza volta in corso d'opera, senza che abbia alcuna valenza; se c'era o non c'era faceva lo stesso). Ammetto di essere un po' delusa: cos\u00ec non solo vedo occasioni sprecate, ma disparit\u00e0 di impegno tra chi, potendo, ha glissato la difficolt\u00e0 di inserire entrambi i temi nell'azione e chi si \u00e8 pi\u00f9 scervellato in senso opposto.Senza nulla obiettare agli autori, a questo punto, che per quale ragione non avrebbero dovuto approfittare?Ora, per colpa vostra, mi toccher\u00e0 pagare di nuovo un sicario come gli anni scorsi, solo che al posto di Incipit e Regolamento dovremo metterci \"Tema\"; il che mi coster\u00e0 un'altra barca di soldi per cambiare l'iniziale sul costume da Punitore, rifargli tutti i documenti per la nuova falsa identit\u00e0, ripulire l'IP e tutto il resto. Che vi credete, che sia una passeggiata ogni volta??"
    ],
    [
        "104047",
        "Mornon",
        "Quoto Skarn, che quota me."
    ],
    [
        "104051",
        "Rygar",
        "Aloona ha scritto:A questo punto, mi sorge anche spontanea la domanda: perch\u00e9 \"In fuga tra le montagne\" non \u00e8 entrato in concorso? Devono esserci altre ragioni tecniche o non si spiega.E se lo avesse semplicemente scritto uno degli organizzatori?"
    ],
    [
        "104061",
        "Adriano",
        "Un'intera teoria smontata in tre post."
    ],
    [
        "104073",
        "Aloona",
        "Ma veramente non l'ho aperto io il thread, come non ho iniziato io a protestare per la nebbia e co. Ho solo dichiarato che la cosa non mi piace molto, probabilmente perch\u00e9 ho letto le FAQ ecc. ecc. ma ho fatto l'errore di aspettarmi di pi\u00f9 e, come me, altri. In mio favore dir\u00f2 solo che \u00e8 LA PRIMA VOLTA, dico la PRIMA, che mi capita un caso simile. In passato, tot temi sono stati dati, tot temi sono stati inseriti tutti con pari peso (al di l\u00e0 della qualit\u00e0 del racconto) e ho sbagliato a darlo per scontato anche stavolta.Poi, le FAQ me le sono proprio dimenticate dopo tot racconti e stavo per andarmele a rivedere, nel dubbio, ma Skarn ha fatto prima a ritrovarle (anzi, se me le linka mi fa un favore, perch\u00e9 ho trovato tutti i post del concorso, regole del buon giudice, gazzetta, ecc., TRANNE il regolamento. S\u00ec, serve proprio una sezione).Chiaro che a questo punto le ragioni dell'esclusione di quel corto sono altre. Mi scusino i giudici, ma retroattivamente appoggio l'idea di dare dei temi che abbiano un ruolo pi\u00f9 determinante nella storia o si rischiano questo genere di \"iniquit\u00e0\" = quello che si impicca per dare un senso a tutto e quello che se la sfanga col nominare brevemente l'elemento dato. Che senso ha? Se dico che cavalco nella nebbia, tra gli alberi, in mezzo alle palme o tra gli pterodattili che volano e vale, il resto del racconto verte su tutt'altro... tanto vale non mettercelo quell'elemento. Non trovate?Voi direte: \"ma no, serve a convogliare i racconti verso certi tipi di racconti e di atmosfere\". Beh, insomma... alcuni ci stanno dimostrando che cos\u00ec non \u00e8. In certi casi mi \u00e8 parsa un po' una beffa.Anche qui, potreste dire che nessuno era obbligato a scervellarsi pi\u00f9 di altri, dato che si poteva non farlo per regolamento, ma mi parrebbe una mancanza nei confronti di alcuni autori particolarmente ligi.Per contro, secondo giustizia, ora TUTTI dovremmo, sempre retroattivamente, riconsiderare i voti, perch\u00e9 tutti o quasi abbiamo considerato (andate a rileggere i giudizi) l'assenza di nebbia o la presenza marginale come una pecca e una ragione di abbassamento voto. Era OVVIO che fosse cos\u00ec. Ma, alla luce del regolamento, ora tutti gli autori penalizzati potrebbero \"fare ricorso\" e avrebbero pure ragione.Ormai, prendiamola come un \"abbiamo premiato chi si \u00e8 sforzato di pi\u00f9\" e questo \u00e8 giusto, ma essendo formalmente in torto non \u00e8 cos\u00ec; insomma, capite che in questo modo la questione si fa complicata per chi vota."
    ],
    [
        "104085",
        "Mornon",
        "Ragazzi, un concorso normalmente non si fa \"a tema\". Si dice \"mandateci una roba entro 100k battute\". O al massimo \"quest'anno si accettano opere di genere fantascientifico\".Ogni tanto qualcuno crea dei concorsi \"sul Drago\", \"sul mare\", \"basati sulle atmosfere di Lovecraft\", specialmente se si vogliono creare delle antologie dei racconti vincitori. I casi ancora pi\u00f9 puntigliosi sono davvero eccezioni.Noi abbiamo scelto \"una locanda nella nebbia\", ma non certo perch\u00e9 dev'essere un capestro, bens\u00ec un input comune per dare il via alla vostra immaginazione. Abbiamo poi scelto di essere quanto pi\u00f9 possibile inclusivi, perch\u00e9 altrimenti \"maiunagioia\". I due racconti esclusi hanno avuto le loro buone ragioni per esserlo e non ci interessava escludere qualcosa solo perch\u00e9 \"la nebbia \u00e8 solo un accenno\" o \"si solleva appena l'eroe esce dalla locanda\" o \"la locanda \u00e8 un albergo\" o \"nel Minnesota non c'\u00e8 la nebbia\".Parlare di iniquit\u00e0, riconsiderare i voti o autori pi\u00f9 o meno ligi, secondo me, non sta n\u00e8 in cielo n\u00e8 in terra..."
    ],
    [
        "104090",
        "Adriano",
        "Beh io personalmente non ho dato i voti in base alla nebbia: come dice giustamente Prodo nei suoi post di voto, se i giudici l'hanno considerato valido per me partono tutti allo stesso livello e il voto non dovrebbe risentirne.In questo quoto Mornon.Il discorso forse si fa a monte, cio\u00e8 cercare di dare pi\u00f9 risalto all'incipit scelto, e che non sia solo una parola da inserire in un paragrafo.In questo quoto Aloona."
    ],
    [
        "104104",
        "phantomfh",
        "Mornon ha scritto:Parlare di iniquit\u00e0, riconsiderare i voti o autori pi\u00f9 o meno ligi, secondo me, non sta n\u00e8 in cielo n\u00e8 in terra...Concordo pienamente.Io ho seguito l'invito degli organizzatori al punto 21 del regolamento:(...)Dato che l\u2019attinenza al tema \u00e8 oggetto di valutazione preventiva, e determina l\u2019ammissione o meno dei racconti al concorso, gli Organizzatori si impegnano a non modificare i propri giudizi numerici in base a una maggiore o minore aderenza al tema proposto. Gli utenti sono invitati a giudicare i racconti\u00a0 attenendosi allo stesso criterio.Riconsiderare i voti sarebbe farsesco. Gli organizzatori hanno deciso chi ammettere e chi no. Chi vota implicitamente d\u00e0 fiducia alle decisioni degli organizzatori (imho).Personalmente, mi interessa solo capire (a fine concorso) le motivazioni dell'esclusione di \"In fuga tra le montagne\", ma questo non significa che metta in dubbio le decisioni prese, in quel caso mi sarei astenuto dal voto."
    ],
    [
        "104108",
        "Aloona",
        "Forse non sono stata spiegata.Il mio \"riconsiderare i voti\" non \u00e8 realistico e neanche provocatorio, \u00e8 un dire \"andate a rileggere quanto questa cosa ha influito. E ora che dovrebbero dire gli autori \"penalizzati\"\"? Ok, concediamo che anche i non partecipanti dovevano leggere le FAQ (si sa, per\u00f2, che di solito le legge meglio chi partecipa, credo sia questo il motivo per cui molti cascano dalle nuvole a ogni corto) e speriamo che nel complesso i voti si siano basati principalmente su altri aspetti. Adriano, tu forse non ti sei fatto condizionare, ma molti credo proprio di s\u00ec. O questa discussione non si sarebbe aperta (e non l'ho aperta IO), ma deriva da tutte le perplessit\u00e0 che sono emerse nei giudizi.Premesso ci\u00f2, continuo a domandarmi (penso sia lecito): liberi s\u00ec, diamoci gioie s\u00ec, ma se un tema posso anche solo nominarlo casualmente... perch\u00e9 mettercelo?? Gua' che non occorre la nebbia per avere un racconto horror o di fantascienza, qualsiasi elemento pu\u00f2 fornire spunto a uno che voglia portare racconti di quei generi. A questo punto posso nominare di sfuggita che sono nella nebbia, come che sono circondato da un oscuro bosco o un anello gassoso ecc. ecc. Se l'elemento fornito, in questo caso la benedetta NEBBIA, conta come gli altri, posso anche non mettercela. E allora perch\u00e9 includerla?"
    ],
    [
        "104109",
        "Yaztromo",
        "Io proporrei comunque di bastonare Mornon.Cosi', a prescindere.Tra amici, pero'."
    ],
    [
        "104113",
        "Aloona",
        "A questo punto, leghiamolo e abbandoniamolo nella nebbia, cos\u00ec che ne capisca il valore. Magari gli ci sbucano pure gli zombie."
    ],
    [
        "104123",
        "Mornon",
        "Non li temo! Ho il mio Bastone di Tuono!"
    ],
    [
        "104124",
        "Aloona",
        "Se il tuono conta come la nebbia, si azzerano. =_="
    ],
    [
        "104128",
        "Adriano",
        "@Aloona: io sostanzialmente sono d'accordo con te, ma il punto 21 del regolamento l'ho letto e quando voto so gi\u00e0 che non devo farmi influenzare, come specificato dai giudici.Il regolamento c'\u00e8 per essere letto in fin dei conti, chi vota senza leggerlo poi non pu\u00f2 obiettare sul cambio voto."
    ],
    [
        "104130",
        "Aloona",
        "Infatti, ho detto: buona pace di chi non ha letto le FAQ, perch\u00e9 era l\u00ec meglio chiarito. Ci\u00f2 non elimina la mia perplessit\u00e0 a monte."
    ],
    [
        "104134",
        "Charles Petrie-Smith",
        "A me che l'attinenza o meno al tema non dovesse incidere sul voto era chiaro; tuttavia la cosa \u00e8 molto sfumata da definire, perch\u00e9 si sfocia nella categoria della coerenza interna (quando c'\u00e8 un elemento chiaramente appiccicato l\u00ec e fuori contesto), che va giudicata a prescindere dal tema dato, e in quella pi\u00f9 vaga e scivolosa ancora della rispondenza alle aspettative.Quindi non ho abbassato coscientemente nessun punteggio in base alla non aderenza al tema, tuttavia non posso escludere che in qualche maniera il voto non sia stato influenzato."
    ],
    [
        "104251",
        "firebead_elvenhair",
        "Straquoto Skarn e Mornon. Tra l'altro gli organizzatori si erano pure presi la sbatta di rispondere a numerose domande su cosa potesse essere considerato in tema e cosa no e mi rincresce vedere come, una volta usciti i corti, molti votanti sembrano del tutto essersi dimenticati di quanto detto... a che serve fare delle domande, se poi ci scorda delle risposte?"
    ],
    [
        "104285",
        "Aloona",
        "Ribadisco: mi rimetto alle FAQ, che non avevo evidentemente letto bene (come molti che non hanno partecipato), ma rimane la mia perplessit\u00e0 sul discorso \"temi assegnati\". \"Presi la sbatta\"?? Ma che linguaggio eh?? Dopo quello che ho speso per mandarti a scuola, mi torni bimbominkia e POI critichi chi non legge? Due sberle ti sbatto!"
    ],
    [
        "104296",
        "Rygar",
        "Charles Petrie-Smith ha scritto:A me che l'attinenza o meno al tema non dovesse incidere sul voto era chiaro; tuttavia la cosa \u00e8 molto sfumata da definire, perch\u00e9 si sfocia nella categoria della coerenza interna (quando c'\u00e8 un elemento chiaramente appiccicato l\u00ec e fuori contesto), che va giudicata a prescindere dal tema dato, e in quella pi\u00f9 vaga e scivolosa ancora della rispondenza alle aspettative.Quindi non ho abbassato coscientemente nessun punteggio in base alla non aderenza al tema, tuttavia non posso escludere che queste in qualche maniera il voto non sia stato influenzato.Questo \u00e8esattamenteil mio pensiero.Un racconto con la nebbia \"messa l\u00ec tanto per fare\" pu\u00f2 anche essere accettabile secondo il bando, ma paradosalmente la nebbia stessa stoner\u00e0 con tutto il resto della narrazione, creando un fastidio nel lettore."
    ],
    [
        "104310",
        "firebead_elvenhair",
        "Aloona ha scritto:\"Presi la sbatta\"?? Ma che linguaggio eh?? Dopo quello che ho speso per mandarti a scuola, mi torni bimbominkia e POI critichi chi non legge? Due sberle ti sbatto!Dai zia, stai scialla!"
    ],
    [
        "104348",
        "Anima di Lupo",
        "Intervengo brevemente perch\u00e9 la discussione \u00e8 molto bella (e Aloona scrive da Dio, \u00e8 ammaliante, non capisco come tu non riesca a finire il tuo benedetto Naradian o come si chiama..) ma purtroppo, essendo in gara, non posso dire certe cose perch\u00e9 il Regolamento me lo vieta (io l'ho letto il Regolamento con le FAQ, mica come Aloona che parla senza sapere le cose. Ecco ora ho ristabilito l'Equilibrio Cosmico del Forum elogiando e criticando Aloona nello stesso discorso).Assolvo gli Organizzatori sul tema: sono stati chiarissimi e non ci sono scuse per gli autori sulla questione locanda/nebbia. Chi non ha sviluppato a fondo questi due aspetti lo ha fattovolontariamente.Detto ci\u00f2, qualcuno ha evidenziato di pi\u00f9 il tema base e qualcuno di meno. \u00c8 chiarissimo anche questo.L'importante \u00e8 (come ha detto Mornon)prendere spuntodal tema, non fare a gara a chi lo rende pi\u00f9 evidente."
    ],
    [
        "104363",
        "Aloona",
        "Peccato per la seconda parte, stavo quasi per dirti che ti amo.Le risposte alle tue osservazioni sono:a) mancanza di tempo e organizzazione progettuale.b) sono d'accordo con Rygar e Charles, mi spiace. Tutto legalmente corretto, ma nella pratica il risultato crea perplessit\u00e0 e influenza per forza chi vota. E continuo a pensare che allora valeva un tema come un altro. Io lo so che Mornon mi odier\u00e0 (pi\u00f9 del solito), ma che devo fa'?c) Aloona s'\u00e8 un po' rotta di essere presa per protagonista, anche quando partecipa e basta alle perplessit\u00e0 complessive. Faccio notare che questa discussione \u00e8 stata aperta per chiarire le \"proteste\" e i dubbi emersi nei giudizi di diversi utenti. Ho iniziato a intervenire dicendo \"non me ne faccio una ragione\", non \"annullate tutto, che la gente sta barando\". E la verit\u00e0 \u00e8 che ancora non me ne faccio una ragione; probabilmente, se avessi letto tutte le FAQ (evidentemente, per\u00f2, l'hanno fatto in pochi tra i non partecipanti diretti) avrei avuto tempo di farmene una, ma sai cosa? Probabilmente avrei iniziato DA SUBITO a manifestare gli stessi pensieri, invece che ora.d) Questo \u00e8 per Fire: \"scialla\" a ME?? Allora dillo che vuoi essere sospeso."
    ],
    [
        "104435",
        "Dario III",
        "SkarnTasKai ha scritto:p.s.: se ve lo state chiedendo, s\u00ec, dico questo perch\u00e8 sono l'autore diSpoilerChe atmosfera quel Corto! Complimenti!Parlando del tema, in effetti mi pare che per ora La nebbia (neanche a dirlo!) sia l'unico Corto che abbia messo al centro il tema del concorso; negli altri, quello pi\u00f9 quello meno, \u00e8 sempre un poco posticcio... Tra quelli \u00abmeno\u00bb annovero il vituperato La locanda nella nebbia, tra quelli \u00abpi\u00f9\u00bb In cerca di avventura, dove la locande c'\u00e8 tutta ma la nebbia... In ogni caso ho cercato di attenermi alla consegna dei giudici, che, a torto o a ragione, \u00e8 stata molto esplicita su questo punto."
    ],
    [
        "104527",
        "Yaztromo",
        "Aloona ha scritto:d) Questo \u00e8 per Fire: \"scialla\" a ME?? Allora dillo che vuoi essere sospeso.Forse dovresti specificare per quale parte del corpo stai pensando di sospenderlo..."
    ],
    [
        "104539",
        "Aloona",
        "Per il... mmm... Re e per i Kai!"
    ],
    [
        "104594",
        "Mornon",
        "\"Dio! E Re Riccardo!\""
    ],
    [
        "104604",
        "Yaztromo",
        "Oppoveretto..."
    ],
    [
        "104668",
        "SkarnTasKai",
        "per il suo figgin! (cit.)"
    ],
    [
        "104669",
        "Aloona",
        "Caliamo una nebbia pietosa e torniamo IT, prego."
    ],
    [
        "105023",
        "Charles Petrie-Smith",
        "Ho sognato la Nebbia!"
    ],
    [
        "105030",
        "Aloona",
        "E' l'inizio della fine..."
    ],
    [
        "105064",
        "Charles Petrie-Smith",
        "Ero su un treno in Lombardia che andava verso nord, verso le montagne, e c'era questa nebbia fittissima... il treno andava a passo d'uomo; poi cominciava anche a nevicare \"ma \u00e8 giugno!\", dicevo."
    ],
    [
        "105068",
        "Aloona",
        "E in cima alla montagna c'era la locanda, ma eri inseguito da un drappello di cavalieri zombie?"
    ],
    [
        "105083",
        "Charles Petrie-Smith",
        "Forse nel seguito del sogno, quello che non ho sognato..."
    ]
]