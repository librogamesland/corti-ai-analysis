[
    [
        "105667",
        "Mornon",
        "I Corti 2015 - La Triade dei Ludi InfernaliNessuno fermer\u00e0 la corsa de I Corti, con il decimo racconto-game dell'edizione 2015 de \"I Corti di LGL\" e l'ottavo in concorso.Votazioni aperte da Lun 15 Giugno a Dom 22 Giugno.Buon divertimento!Calendario completo e regole del buon giuratoEDIT: Hieronymus ha fornito una nuova versione del corto, enjoy!https://drive.google.com/file/d/0B4ei7X \u2026 sp=sharingUltima modifica di:MornonLug-20-15 10:48:56"
    ],
    [
        "105668",
        "gabrieleud",
        "Yeeee!"
    ],
    [
        "105670",
        "Rygar",
        "\u00c8... imponente!"
    ],
    [
        "105673",
        "Charles Petrie-Smith",
        "No, non so se sono in grado...mai giocati i librogame in questo formato."
    ],
    [
        "105674",
        "monpracem",
        "Impressionante! Credo di aver capito di chi sono le tavole...! Un lavoro fantastico!"
    ],
    [
        "105675",
        "SkarnTasKai",
        "vediamo se riesco a convincere moglie e figlio a giocarlo in team..."
    ],
    [
        "105682",
        "phantomfh",
        "Urca!Adesso dovr\u00f2 capire come leggiocarlo, l'ideale sarebbe stamparlo ma non so se ne avr\u00f2 la possibilit\u00e0 per temporanea mancanza della stampante."
    ],
    [
        "105686",
        "Shaman",
        "Fantastico, mi ha ricordato i vecchi giochi di ruolo alla Eye of the Beholder, ficcato in situazioni assurde, visuali fisse. Secondo me sollever\u00e0 un bel polverone per il formato.Geniali i nomignoli della triade, per altro semplicissimi da ricondurre alle controparti umane.Se per\u00f2 questo non \u00e8 un omaggio ma si tratta dei tre autori, non sarebbe contrario al regolamento?"
    ],
    [
        "105688",
        "Mornon",
        "Shaman ha scritto:Se per\u00f2 questo non \u00e8 un omaggio ma si tratta dei tre autori, non sarebbe contrario al regolamento?Potrebbe esserlo."
    ],
    [
        "105691",
        "monpracem",
        "Spero che il gioco sia allo stesso livello della presentazione, perch\u00e9 me lo sto gi\u00e0 pregustando! Cara triade di autori, vi dico subito una cosa: avete fatto un lavoro INCREDIBILE! Gi\u00f9 il cappello!"
    ],
    [
        "105697",
        "sancio",
        "A me non si apre, o meglio si apre, ma mi da una serie di pagine bianche"
    ],
    [
        "105698",
        "Hieronymus",
        "Prova a scaricarlo. Io ho fatto il download in meno di un minuto"
    ],
    [
        "105701",
        "Heimdall di Bifrost",
        "Mornon ha scritto:Shaman ha scritto:Se per\u00f2 questo non \u00e8 un omaggio ma si tratta dei tre autori, non sarebbe contrario al regolamento?Potrebbe esserlo.Non mi risulta cheNecromauroabbia presentato un racconto quest'anno."
    ],
    [
        "105702",
        "Prodo",
        "Un corto di 76 pagine. Partiamo davvero male."
    ],
    [
        "105704",
        "Shaman",
        "Heimdall di Bifrost ha scritto:Non mi risulta cheNecromauroabbia presentato un racconto quest'anno.E neanche gli altri due della Triade non figurano tra gli autori? uno \u00e8 palese, l'altra magari menoma ci hanno appioppato pure le biografie reali"
    ],
    [
        "105708",
        "SkarnTasKai",
        "eh no... gli autori di questa edizione sono:- Abeas- Adriano- Animadilupo- Apologeta- Fedewaz- Firebead_Elvenhair- Hieronymus- Kensei- Pirata delle Alpi- Rygar- SkarnTasKai- SteSco- Suaimondi"
    ],
    [
        "105709",
        "FinalFabbiX",
        "Parto da una premessa: giocando questo gamecomic mi \u00e8 sembrato di percorrere una parabola.La prima impressione che si ha del corto \u00e8 pessima: gi\u00e0 alla prima pagina troviamo un'illustrazione PURAMENTE ORNAMENTALE grande UN'INTERA FACCIATA. Scorrendo il testo, poi, la cosa pi\u00f9 evidente dei primi paragrafi \u00e8 l'uso di << >> per i dialoghi, che non \u00e8 solamente orribile, ma anche sbagliato e andrebbe sostituito con\u00a0 \u00ab \u00bb. I tre parsonaggi (questa \u00e8 un'opinione personale, prendetela come tale) secondo me si potevano perfettamente eliminare, visto che1)il loro passato non influenza il gioco2)il modo in cui sono arrivati alla locanda \u00e8 pi\u00f9 o meno lo stesso per tutti3)non ha senso che l'arma da ritrovare sia legata al costume: se la Triade ci avesse chiesto di ritrovare un'alabarda avremmo dovuto farloe dulcis in fundo 4)i punteggi non sono neanche calibrati! L'elfa ha un malus pazzesco compensato da soli quattro paragrafi di orientamento, quando per esplorare un corridoio avanti e indietro ce ne vogliono almeno 8!!! Per non parlare del barbaro che ha tutti e tre i pezzi a portata di mano; perch\u00e8 dovrebbe essere influente un malus di solo 4 all'oritentamento? Bah...In sostanza dare la possibilit\u00e0\u00a0 di scegliere l'arma da recuperare all'inizio del libro sarebbe stato pi\u00f9 gradevole, anche perch\u00e8 avrebbe evitato il rimando introduzione-regole-gioco, dato che sarebbe stato possibile fare un prologo.Parliamo poi del regolamento, che fa acqua da tutte le parti: in sostanza siamo\u00a0 \u00a0 liberi di fare ci\u00f2 che pi\u00f9 ci piace usando la logica, ma non possiamo fuggire da un nemico incatenato(vedasi P. 42) anche se notiamo subito che la stanza \u00e8 un vicolo cieco! Discutibile, poi, anche il veleno che, pur aggiungendo realismo alla vicenda, ha come risultato delle regole molto macchinose e toglie molto divertimento e libert\u00e0 all'esplorazione.I mostri e le trappole sono fantasiose e la locanda \u00e8 ben strutturata. Non ho neppure riscontrato errori nei collegamenti fra i paragrafi (ancche se i link non mi sarebbero affatto dispiaciuti!).Giocando il dungeon, malgrado le regole che diventano una palla al piede, si prova per\u00f2 una sensazione piacevole: l'esplorazione \u00e8 molto alla Skyfall, con una notevole libert\u00e0 di movimento e la possibilit\u00e0 di tornare indietro, e i nemici non sono troppo ostici. Le tavole, poi, sono disegnate davvero con molta maestria e rendono come si deve gli ambienti (un po' meno i personaggi). Tutto ci\u00f2 provvede a divertire il giocatore e a regalargli qualche momento piacevole, oltre ad assicurare la sufficienza piena al corto.Quel che per\u00f2 ha influito di pi\u00f9 nel mio giudizio \u00e8 stato il finale, ma non tanto il finale scritto, che comunque presenta incredibili forzature, ma ci\u00f2 che ti rendi conto una volta arrivato al termine: quasi tutto ci\u00f2 che hai fatto \u00e8 stato inutile, ogni oggetto raccolto a eccezione di 1 chiave, pozioni/acidi e il tuo obiettivo non serve a NIENTE!!!, in Skyfall il problema principale del gioco erano le interazioni con l'ambiente, non sempre gestite bene. Qui hanno risolto togliendole o facendole gestire al giocatore, perch\u00e8 tanto non hanno conseguenze nel gioco. I due-tre oggetti che ti danno un bonus nei combattimenti sono messi fra altri mille inutili, non sono decisivi e portano\u00a0 quasi sempre in vicoli ciechi.SpoilerOltretutto il finale cambia a seconda del personaggio: solo l'elfa ha un obiettivo fattibile, negli altri casi o si bara o non si riuscir\u00e0 mai a riconoscere i pezzi della dannata arma. In met\u00e0 delle stanze \u00e8 presente un oggetto che potrebbe benissimo essere il pomello della spada, il fatto che quello originale sia camuffato da ciondolo lo mette sullo stesso piano di tutti gli altri presenti; stesso discorso per le millemila aste dell'ascia, che sono pi\u00f9 credibili di quella che regge la tenda. Colpo basso \u00e8 stato il manico della spada, che dal disegno sembra lo stemma araldico su uno scudo.Non mi sento di commentare la storia, che a me ha fatto vomitare (sul serio il corto non d\u00e0 una spiegazione sui mostri??? sul serio l'eroe \u00e8 nel mezzo di un cosplay???) ma riconosco che qualcuno potr\u00e0 trovarla interessante.VOTO: 7,5GIOCABILITA': 8,5DIVERTIMENTO:8NARRAZIONE:5"
    ],
    [
        "105713",
        "Hieronymus",
        "Ringrazio il nuovissimo utente Final Fabbix per tutti gli spoilerMannaggia a me, la prossima volta legger\u00f2 i commenti degli altri solo dopo aver finito di leggiocare il corto"
    ],
    [
        "105714",
        "Seven_Legion",
        "FinalFabbiX, bella recensione ma ti chiedo per cortesia di editare il tuo messaggio e utilizzare la funzione \"spoiler\" nei punti in cui sveli delle passaggi della trama e del finale."
    ],
    [
        "105717",
        "Prodo",
        "Sono molto molto indeciso. Da un lato un encomiabile lavoro di ambientazione, un regolamento curato (sebbene un po' farraginoso) e un comparto ludico sviluppato in modo sapiente, impreziosito da un approccio narrativo innovativo e da disegni davvero davvero belli e di atmosfera.Dall'altro una tendenza al \"gigantismo\" che pregiudica molta della godibilit\u00e0 e dell'immediatezza del racconto: paragrafi lunghissimi quando si indugia nella parte scritta, e spesso inutilmente verbosi e ridondanti, complessit\u00e0 strutturale importante, con una quantit\u00e0 di eccezioni e di passaggi da tenere a mente che sarebbero eccessivi in un'opera lunga, figuriamoci qui. Ma soprattutto una tendenza alla ripetitivit\u00e0 delle situazioni e alla \"lentezza\" che sfocia in pi\u00f9 di qualche circostanza nella noia.Non lo so, ci penso ancora un po': sicuramente quando nella mia testa immagino il racconto perfetto ho in mente qualcosa di molto diverso. Ma non \u00e8 detto che questo fatto sia necessariamente un male."
    ],
    [
        "105722",
        "phantomfh",
        "Non \u00e8 uno spoiler ma nel dubbio...SpoilerFinora ho letto solo il paragrafo 2. Sicuramente sto sbagliando clamorosamente ma l'impressione \u00e8 stata quella di leggere un lungo e continuo ammiccamento di 3200 parole."
    ],
    [
        "105731",
        "Hieronymus",
        "Sono molto indeciso anche io quindi inserir\u00f2 il voto in un altro momento, voglio prima aspettare i commenti di Aloona o di altri utenti che sinora mi hanno meravigliato per l'abilit\u00e0 nello scovare elementi sia negativi sia positivi a cui di solito non faccio caso.Intanto dico che solo per l'impegno messo non voterei 10, ma 11, fare una roba del genere per un concorso, con un limite di 4 mesi di tempo \u00e8 veramente encomiabile, ma siccome non si vota solo per l'impegno il mio voto sar\u00e0 sicuramente pi\u00f9 basso.Prima di parlare nei particolari dei pregi e dei difetti faccio i miei complimenti all'autore perch\u00e9 \u00e8 riuscito in un corto a inserire tutti quegli elementi che ci si aspetta da un librogioco con ambientazione fantastica: c'\u00e8 una quest, ci sono combattimenti, trappole ed enigmi.Iniziamo dai difetti pi\u00f9 evidenti che obiettivamente non penso abbiano scusanti:l'uso di minore e maggiore per le virgolette (cosa che non capisco, anche perch\u00e8 occupano il doppio dei caratteri; non solo \u00e8 grammaticalmente scorretto,ma anche controproducente visto il limite di caratteri);i paragrafi iniziali dei tre personaggi sono a parer mio troppo lunghi, tagliando e sfoltendo alcune parti, la lettura sarebbe risultata meno pesante col lettore pi\u00f9 fresco per il regolamento (comprensibilissimo, per carit\u00e0, ma comunque lungo da leggere, anche se l'originalit\u00e0 del sistema di gioco in qualche modo lo rendeva d'obbligo); storie troppo simili tra loro e finale comune a tutti e tre i personaggi.difficile da giocare col PDF, in cartaceo sarebbe tutta un'altra cosa, ho dovuto penare per scrivermi a mano tutto il foglio del personaggio, funzionale e ordinato, ma anche imponente ;\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0ci sono diverse stanze praticamente prive di oggetti con cui interagire, peccato, avrei gradito meno \u201cvuoti\u201d; A conti fatti, regolamento e paragrafi scritti risultano lunghi anche per l\u2019eccessivo uso dello spazio tra un periodo e l\u2019altro, peccato anche per questo, restringendo le parti scritte il lettore si sarebbe sicuramente spaventato meno. Per ora non mi vengono in mente altri difetti degni di nota.Andiamo dunque ai pregi: storia forse banale ma personaggi e antagonisti ben caratterizzati; atmosfera cupa e ironica allo stesso tempo; forse alcuni elementi inspiegabili e irrazionali, come per l'esempio l'esistenza dei mostri,ma tenendo conto del regolamento del bando (che invitava ad inserire elementi irrazionali ed irreali), sarebbe eccessivamente nerdistico soffermarsi su questo.Al contrario di come ho letto da qualche commento precedente riguardo l'equilibrio dei personaggi, io li ho trovati ben calibrati non solo nei punteggi, ma anche nel posizionamento degli oggetti per la locanda e nell'enigma finale. Il sistema per risolverlo uguale per tutti ma con difficolt\u00e0 diversa (alcune frasi pi\u00f9 lunghe delle altre), mi sembra inerente alla tipologia di personaggio scelto. Avendo giocato con tutti e tre sono morto 3 volte col primo pg e due volte con gli altri due, tenendo conto che la prima giocata mi ha aiutato sicuramente per orientarmi meglio nelle altre lo considero un punto a favore della longevit\u00e0; pezzi delle armi forse talvolta troppo nascosti ma comunque facilmente distinguibili dagli altri oggetti per via delle rune,anche perch\u00e8 trovandoli con eccessiva facilit\u00e0 non avrebbe avuto senso l'intero librogioco. Forse questo verrebbe pi\u00f9 difficile in cartaceo dove non si possono ingrandire le immagini; illustrazioni....non sono un artista e quindi non vorrei esprimermi dettagliatamente, mi basta che io abbia capito pi\u00f9 o meno tutto quello che ho visto, quindi mi complimento col disegnatore, specialmente per aver disegnato tutto in prospettiva. A conti fatti avr\u00e0 disegnato almeno una stanza ogni tre giorni, davvero un applauso; tutto il percorso \u00e8 ben ordinato, non ho riscontrato errori di rimandi e il punto di vista aiuta molto; ben strutturati anche gli incontri con i mostri, i pi\u00f9 deboli vengono prima dei pi\u00f9 temibili, dando tempo al lettore di procurarsi armi adatte a sconfiggere quest\u2019ultimi (in combattimento sono morto solo la prima volta che ho usato l'elfa);stona un p\u00f2 l'impossibilit\u00e0 di fuggire dai combattimenti in un libro che fa della libert\u00e0 assoluta la sua regola principale, ma vista la difficolt\u00e0 la cosa non l'ho trovata disturbante,anche perch\u00e8 avrebbe rischiato di creare problemi con l'esplorazione delle stanze.. sistema di combattimento forse troppo semplice ma penso che un sistema pi\u00f9 complesso avrebbe allungato ulteriormente il regolamento (dio ce ne scampi!! ^^ ), tenendo anche conto che sarebbe inutile scappare dai mostri dato che molti oggetti utili si trovano nelle stanze da essi occupate. Quindi nel complesso, direi un ottimo lavoro condito da tanti piccoli difetti.Ricapitolando, tolta la lunghezza del regolamento e dei paragrafi scritti mi sono divertito veramente tanto, non \u00e8 il solito libro insomma. Il sistema non \u00e8 forse originalissimo, mi ricorda un po' i Combat Heroes di Dever, un po' Hero Quest e un po' Eye of the Beholder ma a nessuno di essi \u00e8 uguale. E' sicuramente un'opera che mette a frutto vari spunti con un ottimo risultato, fatta eccezione per alcuni elementi migliorabili."
    ],
    [
        "105734",
        "phantomfh",
        "Hieronymus ha scritto:Sono molto indeciso anche io quindi inserir\u00f2 il voto in un altro momento, voglio prima aspettare i commenti di Aloona o di altri utenti che sinora mi hanno meravigliato per l'abilit\u00e0 nello scovare elementi sia negativi sia positivi a cui di solito non faccio caso.Cio\u00e8 deciderai il voto anche in base a cosa pensano gli altri utenti?Interessante vedere come siamo tutti diversi.Io quando finisco una lettura so chiaramente se mi ha divertito/emozionato/annoiato/stupito; su quello faccio la mia valutazione. Se poi Umberto Eco stronca un titolo oppure Nanni Moretti lo elogia mi interessa poco.Le considerazioni razionali, magari giustissime, che possono fare gli altri utenti le trovo molto interessanti e forse mi faranno cambiare le valutazioni future di altri racconti.Ma non possono cambiare le sensazioni che mi ha dato lamialettura. Non voglio dire che stai sbagliando eh, diciamo che io lascio che decidano soltanto le mie sensazioni."
    ],
    [
        "105735",
        "Hieronymus",
        "S\u00ec, perch\u00e9 per corti precedenti ho alzato alcuni voti che avevo dato, dopo aver letto alcune osservazioni di altri utenti che avevano visto cose che io non avevo notato, quindi visto che ci sono ancora diversi giorni allo scadere del voto, mi prendo del tempo, onde evitare la stessa figuraccia che ho fatto per alcuni corti prima di questo. Poi se a te turba mi dispiace, non era mia intenzione."
    ],
    [
        "105737",
        "phantomfh",
        "Hieronymus ha scritto:S\u00ec, perch\u00e9 per corti precedenti ho alzato alcuni voti che avevo dato, dopo aver letto alcune osservazioni di altri utenti che avevano visto cose che io non avevo notato, quindi visto che ci sono ancora diversi giorni allo scadere del voto, mi prendo del tempo, onde evitare la stessa figuraccia che ho fatto per alcuni corti prima di questo. Poi se a te turba mi dispiace, non era mia intenzione.Non mi turba affatto, ho solo un punto di vista diverso dal tuo, mica per questo il tuo \u00e8 sbagliato o il mio pi\u00f9 giusto.Siamo qui per confrontarci, se fossimo tutti uguali sai che noia"
    ],
    [
        "105738",
        "Hieronymus",
        "Ok scusa forse ho frainteso. Comunque, ripeto, non \u00e8 che il mio voto lo dar\u00f2 in base al voto degli altri, semplicemente aspetto eventuali osservazioni (sia in negativo che in positivo) su questo corto, onde avere tutti gli elementi necessari per votare al meglio. Ad ogni modo il mio voto sar\u00e0 sicuramente pi\u00f9 di 6 ma meno di 10."
    ],
    [
        "105740",
        "phantomfh",
        "Magari mi sono espresso male io, non hai nulla di cui scusartiTornando al corto, devo per forza stamparmelo perch\u00e9 per me \u00e8 impossibile riuscire a leggerlo su pdf.La mia valutazione arriver\u00e0 fra qualche giorno, per ora faccio i complimenti al disegnatore che ha fatto un lavoro davvero notevole."
    ],
    [
        "105743",
        "Mimimmi",
        "Gli ho solo dato un occhiata veloce, non lo ho letto. Non credo che voter\u00f2.Per\u00f2 voglio fare due osservazioni:1) La pi\u00f9 banale, al di l\u00e0 dei contenuti, \u00e8 un lavoro mica da poco fare tutti quei disegni.2) La seconda (mi riferisco solo alla forma), trovo una genialata che sia strutturato esattamente come le vecchie avventure testuali dei pc, in cui si passava da un ambiente all'altro con la medesima visuale prospettica. Questa oltre ad essere una bellissima \"citazione\" di quei vecchi giochi caduti nel dimenticatoio, \u00e8 sicuramente una ottima trovata, rappresenta tributo \"retr\u00f2\" ma anche una innovazione. Intersecare quella struttura di gioco con un librogame \u00e8 davvero degno di nota (a me non sarebbe mai venuto in mente). Forse non vincer\u00e0, ma, secondo me, merita sicuramente una menzione per questo.Mi piacerebbe molto sapere l'opinione di Bonanvetura a proposito, posso anche capire che i pi\u00f9 giovani non trovino nulla di speciale in questo ma chi, come me, ha una certa et\u00e0 e ha cazzeggit..ehm giocato a quei giochi con pc come Apple //E o lo ZX Spectrum ha fatto davvero un bel tuffo nel passato.@ all'autore: secondo me \u00e8 un'idea che varrebbe la pena sviluppare in un LG completo."
    ],
    [
        "105745",
        "El_tipo",
        "Non ho mai giocato ad un gioco di ruolo in vita mia anzi credo di aver cominciato perch\u00e8 questo non \u00e8 un corto come gli altri! e mi sta piacendo non poco!Ho letto tutte le vostre recensioni e mi trovo molto d'accordo con i pregi e i difetti elencati da Hieronymus e anche con chi lo paragona ad una di quelle vecchie avventure grafiche per PC (Goblins per intenderci!!)Domani seguo il vostro consiglio e vado a stamparlo per godere meglio dell'avventura. Il PC e questo schermo mi fanno giocare in modo antipatico (o forse \u00e8 una scusa per non ammettere che non riesco a finirlo)Passiamo ai voti:Narrazione 10: Le parti scritte sono chiare e scorrevoli, il regolamento completo. I disegni sono MERAVIGLIOSI e fare i complimenti all'autore \u00e8 veramente superfluo. Un lavoro del genere in cos\u00ec poco tempo, Chapeu.Giocabilit\u00e0 9: Altissima. Voglio proprio trovare un neo: sar\u00e0 a causa della mia verginit\u00e0 (o dello schermo del PC) ma ho trovato un tantino difficile recuperare gli oggi ed usarli. Potrebbe anche non essere un difetto, ma volevo condividere con voi una mia frustrazione.Divertimento 9: In pieno stile horror-fantasy, con un humor quasi British talvolta (magari l'autore \u00e8 un amante di Brennan come il sottoscritto). E' un piacere addentrarsi tra quelle stanze e risolvere gli enigmi. I mostri poi sono bellissimi.Per la prima volta in questo concorso di corti ho avuto la sensazione di trovarmi di fronte ad un professionista.Voto finale 10"
    ],
    [
        "105746",
        "Charles Petrie-Smith",
        "Hieronymus ha scritto:forse alcuni elementi inspiegabili e irrazionali, come per l'esempio l'esistenza dei mostri,ma tenendo conto del regolamento del bando (che invitava ad inserire elementi irrazionali ed irreali), sarebbe eccessivamente nerdistico soffermarsi su questo.Io invece proprio non me ne capacito."
    ],
    [
        "105749",
        "Adriano",
        "Un lavorone!Devo prendermi qualche giorno, perch\u00e8 appena l'ho aperto e gli ho dato un'occhiata mi sono detto: \"Ecco, questo avr\u00f2 un voto prossimo al 10\".Per\u00f2 devo leggerlo con pi\u00f9 calma, perch\u00e8 non riesco a giudicarlo dopo un solo giorno."
    ],
    [
        "105753",
        "SkarnTasKai",
        "cronaca della partita in team della famiglia tas kai: io impersono manlio, mio figlio impersona tony (\"perch\u00e8 dal disegno sembra il pi\u00f9 giovane, e io sono il pi\u00f9 giovane\"; poi si scopre che ha 40 anni, contro i 38 di manlio...), mia moglie impersona natasha. stasera ci siamo limitati a leggere le presentazioni dei personaggi, da domani si gironzola per la locanda.io ho letto anche il regolamento, mi piace. quando avremo concluso la partita far\u00f2 tutte le altre considerazioni."
    ],
    [
        "105764",
        "Dario III",
        "Mah, in effetti all'inizio c'\u00e8 tanto da leggere, per\u00f2 mi \u00e8 sembrato scorrevole e divertente; ci sono paginate di regole ma, se andiamo a vedere, sono intervallate da molti disegni e in realt\u00e0 il sistema pare semplice: l'autore si \u00e8 dilungato solo per sgombrare il campo da ogni possibile equivoco. Insomma, la mia prima impressione \u00e8 positiva!"
    ],
    [
        "105772",
        "firebead_elvenhair",
        "Ragazzi, ma nessuno si \u00e8 accorto che \u00e8 un LG nello stesso spirito della serie Combat Heroes di Joe Dever?EDIT: Hyeronymus si!"
    ],
    [
        "105774",
        "Charles Petrie-Smith",
        "firebead_elvenhair ha scritto:Ragazzi, ma nessuno si \u00e8 accorto che \u00e8 un LG nello stesso spirito della serie Combat Heroes di Joe Dever?EDIT: Hyeronymus si!Beh s\u00ec, certo. Per\u00f2, come ho scritto, quelli non non li ho mai giocati.Per altro temo che non valuter\u00f2 questo corto: non posso stamparlo e non voglio rovinarmi gli occhi sullo schermo.Mi dispiace perch\u00e9 \u00e8 indubbiamente un gran lavoro."
    ],
    [
        "105798",
        "Seven_Legion",
        "Davo per scontato che fosse chairo! Quei libri vennero tradotti proprio sul nostro sito, e siccome Sabretooth voleva salvare le inziali a coppie, dopo i facili \"Barone Bianco\" e \"Nobile Nero\", si apri' una faticosissima contrattazione per \"Mago Magenta\", \"Cerusico Cremisi\", \"Stregone Scarlatto\" eccetera, eccetera... che ricordo ancora con grande ansia e incubi cromatici!Stanno qui:Combat Heroes"
    ],
    [
        "105799",
        "Prodo",
        "Seven_Legion ha scritto:si apri' una faticosissima contrattazione per \"Mago Magenta\", \"Cerusico Cremisi\", \"Stregone Scarlatto\" eccetera, eccetera... che ricordo ancora con grande ansia e incubi cromatici! !Stregone Scarlatto spacca. E comunque il problema poi si \u00e8 risolto da solo, ci siamo fermati a Nobile Nero."
    ],
    [
        "105801",
        "phantomfh",
        "Sono riuscito a stamparlo e a giocarlo. Ci rifletto ancora qualche ora, poi dar\u00f2 il mio parere."
    ],
    [
        "105807",
        "phantomfh",
        "Premetto che ogni frase che segue \u00e8 da intendersi implicitamente preceduta da un \"secondo la mia modestissima opinione\". Lo dico perch\u00e9 penso che il mio sar\u00e0 un punto di vista di nicchia (gi\u00e0 mi sento una particella di sodio).Anzitutto, l'ho gi\u00e0 detto, complimenti al disegnatore che ha fatto un lavoro egregio. Bravissimo!Vengo al punto cardine della mia valutazione, ovvero la struttura del racconto che, come gi\u00e0 evidenziato, \u00e8 quella delle vecchie avventure per pc.Io ci giocai parecchio, tanti anni fa, con grande divertimento. Forse questo \u00e8 il motivo per cui non riesco ad apprezzare questo corto.Le avventure grafiche sfruttavano la potenza peculiare del pc permettendo di automatizzare tutte le fasi meccaniche di gioco. La trasposizione su carta (o peggio pdf) diventa troppo macchinosa e si perde quell'immediatezza delle avventure grafiche che permetteva di concentrarsi sugli enigmi.Il meccanismo di gioco sembra ben pensato sulla carta, ma all'atto pratico \u00e8 troppo complicato da gestire con carta, matita e dadi... e gomma.Se si iniziano a prendere e lasciare oggetti con frequenza, o fare altre azioni nelle varie stanze, tenere traccia di tutto \u00e8 davvero scomodo e rischia di diventare il \"centro dell'azione\", mettendo in subordine il gioco vero e proprio.Penso che questa struttura mal si adatti a un libro-gioco.Spero che anzich\u00e9 sviluppare un LG completo con una tale struttura l'autore valuti la possibilit\u00e0 di usare i mezzi informatici che sono decisamente pi\u00f9 adatti, a tutto vantaggio del divertimento del giocatore che non dovr\u00e0 tenere un registro di cosa prende, cosa lascia, dove lo lascia, non dovr\u00e0 lanciare dadi, e finalmente potr\u00e0 godersi appieno gli enigmi e i combattimenti.Una nota sui paragrafi che, come ho detto in un post precedente, a mio parere sono troppo lunghi.Il mio voto complessivo \u00e8 basso per i motivi sopra detti.Le capacit\u00e0 sono indiscutibili, il mezzo usato invece lo ritengo decisamente una forzatura.Non me ne voglia l'autore.Voto complessivo: 6p.s.I libri Barone Bianco e Nobile Nero non mi hanno mai convinto per gli stessi motivi."
    ],
    [
        "105821",
        "Prodo",
        "Alla fine leggendo il post di Phantom devo dire che mi trovo d'accordo con lui su molti punti.Le avventure fantasy alla Eye of Beholder hanno trovato la loro piena realizzazione in un contesto, quello informatico ancora per molti versi \"limitato\" dei computer a 8/16 bit, proprio perch\u00e9 il mezzo artificiale era in grado di gestirne tutti gli aspetti \"corollari\" e la componente ludica: lanci di dadi, inventario, cambio di ambientazioni, mappe, spostamenti di oggetti, raccolta e abbandono degli stessi, equipaggiamento, combattimento, interazione e quant'altro.Ora, ho letto che per alcuni tutto questo \u00e8 semplicissimo da padroneggiare anche leggendo un Corto su un file .pdf, e faccio i complimenti a questi utenti per la loro versatilit\u00e0. Ma io devo ovviamente tenere conto della mia esperienza.E il sottoscritto, condizionato da tutti i propri limiti, ha faticato moltissimo a gestire la moltitudine di elementi di cui sopra.Mi sono avvicinato al racconto con l'intenzione di rispettare pedissequamente le regole: ho preso un foglio di carta, una matita, una gomma, 3 dadi (o meglio un simulatore di dadi sul PC), ho compilato tutto il registro, e sono partito. Dopo alcuni turni mi sono accorto che se volevo annotarmi sul foglio le varie azioni compiute nelle stanze, tenere conto dei movimenti, gestire l'equipaggiamento e l'ingombro dello stesso nello zaino, consumare pozioni, cambiare armi e aggiornare i modificatori, perdevo un minuto a paragrafo.Mi sono detto, \"Ok, non \u00e8 molto: pur di vivere un'esperienza interattiva innovativa e gratificante \u00e8 uno scotto che vale la pena pagare\".Proseguendo per\u00f2 non ho potuto fare a meno di constatare che mi stavo annoiando e che quel minuto pesava a ogni passo di pi\u00f9. Da piccolo scotto da pagare si stava trasformando in autentica palla al piede. L'esplorazione andava per le lunghe, e questo poteva anche essere un bene, ma le stanze cominciavano a ripetersi rendendo monotono anche il mio peregrinare. A tale situazione si aggiungeva lo sforzo sempre pi\u00f9 intenso che facevo per non perdermi \"pezzi\" nella gestione del personaggio (e probabilmente senza volerlo ho anche \"barato\": credo di non aver segnato tutti gli spostamenti che ho fatto).Man mano che la soglia dell'attenzione calava a causa della stanchezza diventava sempre pi\u00f9 difficile mantenere il controllo su tutto.Devo dire che con il trascorrere dei turni di gioco la prospettiva di non farcela a\u00a0 trovare tutti gli oggetti dispersi (stavo impersonando il paladino e mi mancava il pomello della spada) mi angosciava sempre di pi\u00f9, perch\u00e9 in quel momento non me la sentivo proprio di affrontare una nuova sessione di gioco.E alla fine il problema principale \u00e8 quello, perdersi uno dei pezzi dell'arma: perch\u00e9 obiettivamente \u00e8 vero che \u00e8 molto difficile distinguere il pomello della spada e il bastone dell'ascia, e che ci sono varie figure che possono portare all'equivoco. Ma questo secondo me accade anche per la freccia dell'arco elfico: ci sono infatti due immagini che personalmente mi hanno lasciato in dubbio fino all'ultimo (paragrafo 7 e paragrafo 22), e alla fine per essere sicuro ho dovuto leggere la soluzione.Per il resto l'avventura scorre via liscia senza creare troppi problemi. E' facile reperire almeno un'arma con bonus +3, e questo rende tutti i combattimenti abbordabili, a meno di non avere una sfortuna nera con i dadi. Anche le trappole sono ben tarate, e alla fine il malus di danno che pu\u00f2 scaturirne \u00e8 gestibile anche in caso di fallimento, visto che in giro si trovano diverse pozioni e anche una dispensa.Gli enigmi crittografici finali poi sono un ostacolo pi\u00f9 perch\u00e9 il lettore pu\u00f2 essere stanco per la sessione di gioco precedente che per la loro effettiva complessit\u00e0: abbiamo 30 minuti di tempo per scioglierli, e personalmente non ne ho impiegati mai pi\u00f9 di 7 o 8.Ormai credo che gli habitu\u00e9 del concorso lo sappiano bene: quando leggo un racconto apprezzo moltissimo la capacit\u00e0 di trasformare gli apparenti limiti del mezzo espressivo (poco spazio a disposizione, poca possibilit\u00e0 di approfondire le tematiche) in virt\u00f9. I grandi maestri del genere sono stati tali proprio perch\u00e9 in grado di trasmettere in pieno il senso di precariet\u00e0, di immanenza, di \"incompletezza\" cui le scarse pagine di una narrazione compressa costringono.Nella presente occasione l'autore \u00e8 riuscito nella difficile impresa di ribaltare tutto questo: ha sfruttato ogni spazio che il regolamento gli concedeva per arricchire il suo lavoro, rendendolo massiccio. Per\u00f2 durante questa operazione non si\u00a0 \u00e8 accorto, a mio parere, che l'opera stava diventando fin troppo \"raffinata\", e si stava trasformando di fatto in qualcosa di molto diverso da un corto.La linea che divide elaborato da pesante, acuto da ridondante, curato da poco giocabile \u00e8 sottile, e in questo caso si balla continuamente tra una caratteristica e l'altra, con il costante rischio di sconfinare, rischio che in certi momenti si concretizza con evidenza.Personalmente una situazione di questo tipo non mi piace, e la trovo anche eccessivamente sminuente di quelle che sono le caratteristiche di un buon corto.Probabilmente eliminare dal regolamento del concorso il tetto massimo di pagine impiegabili, che per molte edizioni c'\u00e8 stato, non si \u00e8 rivelata una buona idea.Dopo un preambolo simile penserete che La Triade per Prodo si meriti un votaccio. Invece non \u00e8 cos\u00ec.Perch\u00e9 alla fine non posso non rimanere ammirato e affascinato dall'enorme impegno profuso per la realizzazione di quest'opera. I disegni sono meravigliosi, sempre opportuni, quasi sempre chiari, ed estremamente adatti all'ambientazione. Mi piace moltissimo come sono stati resi i personaggi, anche quelli citati, che pur riconoscibili solo da alcuni particolari sono estremamente somiglianti alle controparti reali (la cura estrema dedicata a mettere in risalto il seno di Media Eva mi fa pensare che il disegnatore sia un maschio). Mi piacciono le armi, gli sfondi, la mobilia: un piccolo capolavoro insomma.Inoltre utilizzare una modalit\u00e0 di espressione mista, sfruttando a fondo tanto il testo quanto le immagini, e riuscire a farlo con intelligenza costituisce un valore aggiunto che non si pu\u00f2 ignorare, a prescindere dalla considerazione se l'idea sia o meno innovativa.E pure di fronte alla struttura di gioco devo togliermi il cappello: al di l\u00e0 di tutti i dubbi che ho sull'effettiva usufruibilit\u00e0 in questo contesto di un regolamento tanto elaborato, non posso fare a meno di pensare all'enorme quantit\u00e0 di lavoro profuso per far s\u00ec che ogni cosa funzionasse. E tutto questo in soli quattro mesi.Anche il comparto narrativo, sebbene tendente alla ridondanza laddove presente, e forse anche un po' pomposo, \u00e8 fresco e chiaro nella descrizione degli eventi. Inoltre \u00e8 invogliante: man mano che le situazioni si susseguono suscita un progressivo desiderio di scoprire cosa ci sta accadendo, di esplorare meglio ambienti e di affrontare personaggi e creature. E non mi preoccuperei troppo della coerenza logica, delle spiegazioni razionali sul perch\u00e9 e il percome il dungeon si trovi l\u00ec con la sua popolazione di mostri: in realt\u00e0 l'avventura che viviamo si palesa come una sorta di intermezzo onirico, che arriva dal nulla e nel nulla scompare. E in tal modo lo dobbiamo interpretare, tant'\u00e8 vero che quando andiamo a ricercare, nell'epilogo, l'edificio e i nostri aguzzini non ne scoviamo la minima traccia.Io credo che La Triade dei Ludi Infernali trasposto in ambiente informatico, con la gestione di alcuni parametri demandata al computer sarebbe un autentico capolavoro, perch\u00e9 lo spessore che lo caratterizza \u00e8 pazzesco. E in quest'epoca di app e di software di creazione di libri interattivi che spuntano come funghi questo tipo di conversione dovrebbe essere alla portata con uno sforzo non eccessivo.In un concorso di corti in formato .pdf per\u00f2 accusa il colpo e la sua potenzialit\u00e0 non solo si disperde, ma a tratti lo penalizza. Rimane un'opera sopra la media, che merita un encomio e che tutto sommato per l'enorme quantit\u00e0 di lavoro profuso pu\u00f2 a mio parere aspirare al podio. Ma non alla vittoria finale, e questo \u00e8 un vero peccato.Narrazione: 7Giocabilit\u00e0: 7Divertimento: 5.5Globale: 7"
    ],
    [
        "105834",
        "Adriano",
        "Un lavoro mastodontico!Innanzitutto faccio i miei complimenti all\u2019autore e all\u2019illustratore, o all\u2019autore/illustratore: immagino la fatica che ci deve essere voluta per scrivere un\u2019opera come questa in cos\u00ec poco tempo.Al primo sguardo ed alla prima lettura mi ha subito preso tantissimo: ci vedo molto Skyfall 2 (La piramide nera, un librogame che ho sempre amato).Ragolamento: qui faccio una premessa. Mi trovo in forte disaccordo con me stesso, perch\u00e9 da una parte vorrei dare 10 ad un regolamento cos\u00ec completo e dettagliato, dall\u2019altra devo ammettere che ci ho messo davvero troppo tempo a leggerlo. C\u2019\u00e8 davvero tantissima roba, troppa per un corto... L\u2019idea \u00e8 fantastica, e mentre leggevo le regole non ho potuto non notare una forte somiglianza con Progetto Mortale: le prove con i lanci di dado, il sistema a mappa, il fattore tempo con i paragrafi da segnare, lo zaino e gli oggetti da portare in mano, la gestione degli oggetti, le note nel foglio del personaggio, le chiavi, indizi, armi e bonus, cibo, pozioni.Mi ha molto incuriosito la libert\u00e0 d\u2019azione descritta nel regolamento, quindi ho iniziato la lettura pieno di buoni propositi.Leggendo per\u00f2 ho iniziato a storcere un po\u2019 il naso in alcuni aspetti del regolamento:-\u00a0 libert\u00e0 di azione: il regolamento mi dice che devo annotare tutte le variazioni;-\u00a0 logica: su quale base decido se un\u2019azione \u00e8 troppo lunga/complicata?-\u00a0 oggetti piccoli o medi: sarebbe stato meglio che la dimensione degli oggetti fosse stata specificata dall\u2019autore;-\u00a0 fuga: impossibile non metterla.Soprattutto il primo punto \u00e8 il vero pregio/difetto di quest\u2019opera!E\u2019 un pregio perch\u00e9 \u00e8 davvero innovativa come cosa: come accaduto in La nebbia, il testo ci d\u00e0 libert\u00e0 di azione, ma qui la libert\u00e0 \u00e8 una libert\u00e0 vera, reale, basata su quello che vediamo nei disegni. Davvero geniale!Il problema \u00e8 che se i disegni cambiano e dobbiamo annotare tutte le variazioni, a cosa servono i disegni?Questo mi apre una serie di considerazioni sulla struttura del Corto, che credo sia fallata alla base: un libro basato su disegni di ambienti (quindi statico) che per\u00f2 subiscono variazioni (quindi dinamico)!C\u2019\u00e8 un reale sdoppiamento di struttura che credo sia il difetto principale di quest\u2019opera.Di per s\u00e9, questa struttura risolverebbe da sola tutte le difficolt\u00e0 di Progetto Mortale (codici, paragrafi ripetuti, ecc.), ma contemporaneamente ne aumenterebbe la difficolt\u00e0 (complicando una gestione gi\u00e0 complicata).E in effetti \u00e8 brutto entrare in una stanza in cui viene raffigurato un mostro, quando in realt\u00e0 il mostro magari \u00e8 morto!Si arriva al paradosso che possiamo entrare in stanze che sono completamente diverse da come le vediamo, il che \u00e8 un difetto per un racconto basato su immaginiPurtroppo la genialit\u00e0 di questo Corto rappresenta anche il difetto strutturale pi\u00f9 grave: mi piacerebbe aprire una discussione su questo genere di struttura e confrontarmi con gli altri utenti per capire cosa ne pensano.Un po\u2019 strano il doppio rimando ad inizio partita: il regolamento ti dice di andare al 5, per\u00f2 prima ci viene detto che il regolamento va letto dopo...Qualche problemino anche con le tre introduzioni dei personaggi: troppo lunghe e non ho capito le virgolette in quel modo.Per il resto mi sono divertito a giocarci: per ora ho fatto due partite, ora devo provare la partita con l\u2019elfa, ma mi basta per dare un giudizio abbastanza definitivo.Giocabilit\u00e0: 10Divertimento: 10Narrazione: 8Purtroppo il voto finale risente del difetto della struttura a mappa: non \u00e8 il libro che \u201clavora per il giocatore\u201d, ma diventa il giocatore a \u201clavorare per il libro\u201d. Quando invece la mappa dovrebbe essere gestita dal libro.Per cui mi trovo, a malincuore, a dare il seguentevoto finale: 7,5.Per\u00f2 non escludo che possa aumentare con successive letture.Mi trovo in contraddizione con me stesso anche a sperare in una versione allungata: da una parte vorrei con tutto me stesso vedere questo racconto sui 500 paragrafi, dall\u2019altra credo sia impossibile perch\u00e9 sarebbe un lavoro titanico per il quale non basterebbero 5 anni di lavoro.Forse questo Corto \u00e8 la prova che trovare un valido sistema a mappa per un racconto di 50 paragrafi \u00e8 davvero quasi impossibile...Autore/autori: hai/avete tutta la mia stima."
    ],
    [
        "105836",
        "Pirata delle Alpi",
        "Ciao! Ecco la mia recensione di questo piccolo gioiello!NarrazioneAdoro lo stile ironico con cui\u00e8 stato scritto: le regole sono abbastanza chiare, la presentazione di ogni personnagio \u00e8 molto dettagliata, divertente e anche realsitica(conosciamo tutti un Manlio o un Tony). Mi piace molto la descrizione dell'ingresso nella locanda e l'intervento della Triade (sar\u00e0 vissuto? Chiss\u00e0...) nel resto dell'avventura, le poche righe di testo su ogni immagine sono sempre divertenti e molto ironiche, come tutto il resto del Corto.DivertimentoL'autore ha avuto un'ottima idea di fare una specie di fumetto-game che ha un forte impatto visuale che mi ricorda molto i vecchi giochi d'avventura su Amstrad e Amiga e anche qualche vecchio gioco PC come Lost Eden. Le immagini danno un forte senso di realismo, il punteggio di Orientamento serve a simulare il tempo che passa emi piace molto il concetto di totale libert\u00e0 laciata al giocatore di utilizzare tutto quello che gli pare nelle stanze e di poter tornarci, mi \u00e8 sembrato giocare ad Alone in the Dark (1,2,3 e New Nightmare). I tre personaggi rappresentano tre gradi di difficolt\u00e0 e l'insieme ne fa un'esperienza unica nei librogame. Ci si crede davvero e questo ci fa fare un vero tufo in questa dannata locanda.Giocabilit\u00e0Tre personaggi, tre livelli di difficolt\u00e0. Il tempo che scorre, la possibilit\u00e0 di tornare indietro e sopratutto, stare attento ai dettagli, un vero survival! Le regole sono semplici e abbastanza chiare (tranne per le chiavi, sono ad uso unico ed universale o si utilizzano solo una volta per una sola porta?).Gli oggetti sono molto difficili da trovare(non tutti ma alcuni s\u00ec).Secondo me, l'unica pecca reside nel fatto che quando si sa dove sono gli oggetti di ogni personaggio e ci si ricordano le cosa da fare e da non fare, il gioco finsice. Ma prima di risolvere tutto, ci vogliono un po' di partite. Ci sio pu\u00f2 rigiocare per molto tempo e rivivere l'incubo di questa locanda per varie volte.Pecche fuori categorie: non ci sono i link e a volte le immagini non si caricano bene, ma questo non ha influenzato il mio voto.Narrazione 8,5Divertimento 8,5Giocabilit\u00e0 8Voto finale8E tanti complimenti al suo autore!"
    ],
    [
        "105853",
        "EGO",
        "Prodo: \"Quel minuto pesava ad ogni passo di pi\u00f9\".*scrive un post che gli avr\u00e0 richiesto 45 minuti*"
    ],
    [
        "105875",
        "Prodo",
        "EGO ha scritto:Prodo: \"Quel minuto pesava ad ogni passo di pi\u00f9\".*scrive un post che gli avr\u00e0 richiesto 45 minuti*Naaaa, sono una freccia con la tastiera."
    ],
    [
        "105895",
        "EGO",
        "C'\u00e8 stato un momento, durante la lettura, che mi \u00e8 balenato un pensiero, un sospetto, per cui mi sono sentito piuttosto stronzo. Eppure, eppure. Ho pensato: ma possibile che tutto questo sia opera di una sola persona? In cos\u00ec poco tempo? E anche se testo e progettazione fossero di una persona, e i disegni \"subappaltati\" a un altro, come \u00e8 stato possibile coordinare il lavoro di entrambi in soli 4 mesi? Il disegnatore c'avr\u00e0 pure un lavoro e una vita, e che autore e illustratore coincidano o meno, i conti non tornano, a meno di non aver preso lunghe ferie arretrate e di aver fatto parecchie notti insonni e qualche giornata superata solo a forza di Red Bull e Mars.Ho quindi accarezzato l'idea che questo Corto fosse un progetto in canna da tempo, e che il tema del concorso sia in qualche modo stato pensato apposta per lui. Considerati anche i plateali ammiccamenti nella descrizione dei membri della Triade...Non sar\u00e0 cos\u00ec e non sto facendo illazioni serie, per\u00f2 l'ho pensato, questo s\u00ec.E premetto anche un'altra cosa: mi fa sorridere che, proprio in tempi in cui si parla sempre pi\u00f9 di \"librogame\" elettronici e di superamento dei limiti del genere LG tramite i mezzi tecnologici attuali, quest'anno ci becchiamo un Corto che \u00e8 la trasposizione su carta di qualcosa che si vedeva su computer 30 anni fa. E il suo limite pi\u00f9 grande non \u00e8 quello di essere in parte come quei giochi per computer, ma di pretendere (nel regolamento) di poterli in qualche modo imitare, cosa che invece rimane lettera vuota.A che mi riferisco? Be', al fatto che il regolamento ci dia l'opportunit\u00e0 di interagire con l'ambiente (a patto di segnarsi che cosa abbiamo fatto), ma la cosa non ha alcuna applicazione pratica.Per dire: nella prima stanza diAlone in the dark, potevamo spostare un baule sopra una botola e un armadio davanti alla finestra, evitando in questo modo l'ingresso di due mostri che avremmo dovuto affrontare a calci e pugni. In questo Corto ci viene paventata la possibilit\u00e0 di fare cose analoghe, ma poi non accade nulla che dia senso ad azioni pi\u00f9 complesse che raccogliere o lasciare un oggetto. Nessun mostro esce dagli armadi, nessuna trappola pu\u00f2 essere bloccata con bastoni o altri oggetti, non ci sono meccanismi da attivare o disattivare inserendo oggetti in fessure apposite, non ci sono fumi velenosi da estinguere versando acqua su bracieri o, al contrario, mostri da indebolire versando su un braciere una pozione magica. Rompere un alambicco misterioso non libera gas tossici o gelatine assassine; leggere i libri, o strapparli, o bruciarli - cosa che in altri librogame spesso conduce a morte istantanea - qui non ha conseguenze. Ci sono solo due meccanismi con cui si pu\u00f2 interagire, e di entrambi viene immediatamente svelato l'utilizzo (a proposito: le sbarre di una certa stanza sono disegnate in un modo e descritte all'opposto). In una stanza si pu\u00f2Spoilerspegnere il fuoco per evitare di bruciarsi scendendo dal camino, ma chi mai tornerebbe in quella stanza dopo esservi entrato dalla porta? Dunque, spegnere il fuoco \u00e8 inutile.Per fare un paragone librogamistico, l'autore sembra aver preso ispirazione dalla serieUnicorno(hint, hint), che spesso ti chiedeva se avevi fatto certe cose, tipo chiudere una porta o lasciarla aperta, o utilizzare l'incantesimo di invisibilit\u00e0, e cambiava gli eventi successivi in base alla tua azione. Tuttavia, l'ispirazione non si \u00e8 concretizzata in meccanismi che influiscono davvero sul gioco. Per esempio, mi sono chiesto:Spoilerla trappola delle pareti ricoperte di spuntoni non dovrebbe prevedere che le pareti si avvicinino fino a toccarsi? E se \u00e8 cos\u00ec, allora dopo averla superata, quella stanza non dovrebbe diventare inaccessibile?Oppure, in una certa stanzaSpoilerpossiamo scendere nella botola con la corda, oppure senza. Ci viene detto esplicitamente che possiamo anche non usare la corda, ma sarebbe assurdo dato che ce n'\u00e8 una appesa alla parete. Se comunque non la usiamo, nella stanza di sotto ci viene detto che \u00e8 possibile tornare di sopra senza corda. \u00c8 l'unico caso in cui manipolare l'ambiente (arrampicarsi sugli scaffali) servirebbe effettivamente a qualcosa, ma se viene suggerito direttamente, nulla viene lasciato all'inventiva del giocatore.Non capisco quindi che senso avesse accennare a questa possibilit\u00e0 nel regolamento, impiegando una buona pagina di testo e mettendo le varie clausole di onest\u00e0 e logica. Oltretutto, come altri hanno fatto notare,Spoilerun certo mostro ha le caviglie incatenate, eppure non possiamo sfuggirgli.Ci\u00f2 contraddice tutte le belle parole e intenzioni a riguardo dell'ambiente \"liberamente interattivo\".Al di l\u00e0 di queste ambizioni irrealizzate, il Corto \u00e8 bello. La prima volta l'ho giocato col paladino e ho fatto scadere il tempo, esplorando quasi tutte le stanze. In realt\u00e0 avevo gi\u00e0 visitato le 3 stanze che mi servivano, ma il pomello della spada proprio non l'avevo riconosciuto: pur avendolo notatoSpoilerl'avevo creduto un ciondolo!In effetti, contrariamente a quanto detto dalle regole, dopo aver trovato la lama tutta intera mi ero convinto che la spada avesse solo due pezzi e che elsa e pomello fossero uniti insieme. Ho quindi dovuto leggere la soluzione per sciogliermi il dubbio. Ironicamente, non ho avuto problemi a riconoscere le tre parti dell'arco.Alla seconda partita ho risolto la pratica col paladino, e ho poi tentato e vinto col barbaro. Perdonatemi, ma a quel punto m'\u00e8 parso superfluo ritentare ancora con l'elfa, perch\u00e9 ormai conosco la locanda e il gioco resta sempre quello. E finch\u00e9 dura, \u00e8 un gioco divertente e ben congegnato. Il regolamento sembra lunghissimo, ma \u00e8 talmente chiaro e leggibile che m'\u00e8 volato via in un attimo. E pensare che i regolamenti lunghi, oggi come oggi, mi scocciano subito. E pensare che, appena aperto il PDF, ho visto 78 pagine e ho detto NOPE!, valutando sinceramente l'idea di non leggerlo affatto. Per fortuna ci ho ripensato. Non mi ha preso poi cos\u00ec tanto tempo pi\u00f9 di altri esperimenti del genere, ed \u00e8 stato anche pi\u00f9 divertente. Ero preoccupato che fosse impossibile da leggere su schermo, e non volevo proprio stampare 78 pagine, ma alla fine me la sono cavata anche su 13 pollici. Per\u00f2, per\u00f2: era proprio impossibile organizzare dei link? E poi: penso che si sarebbe potuto specificare meglio le caratteristiche di peso e di potenza di oggetti e armi. Al \"paragrafo\" 5 potrei prendere un coltello dalla tavola, il quale \u00e8 certamente un'arma piccola: ma in questa prospettiva, come valutare un falcetto o un martello che posso prendere nella stanza successiva, al 23? Non saranno armi \"medie\" come vuole il regolamento (mazze, ecc), per\u00f2 la differenza tra falcetto e coltello \u00e8 troppo grande per considerarli nella stessa categoria.La storia l'ho trovata simpatica, e francamente nebbia, locanda ed elemento fantastico mi paiono trovare qui l'applicazione pi\u00f9 coerente e ben narrata di tutti i Corti visti quest'anno (non ve lo nascondo: sono veramente deluso dalla maggior parte di quanto visto finora, e non so se darne pi\u00f9 colpa agli autori o al tema del concorso). Certo, lo stile ha le sue ingenuit\u00e0 e ci sono erroracci tipo \"un\" senza apostrofo davanti al nome femminile e \"ne\" e \"da\" senza i giusti accenti, o il veleno \"a scopo ritardato\". Ma il narratore \u00e8 riuscito a scrivere in maniera cos\u00ec accattivante, che riesco a passarci sopra.Trovo curioso avere un altro racconto cos\u00ec strettamente legato ai GdR (vediIn cerca d'avventura) e che ambisce a meccanismi che vadano \"oltre\" il solito librogame (vediLa nebbia, che per\u00f2 \u00e8 riuscito decisamente meglio sotto questo aspetto, persin troppo anzi). Sembra che quest'anno ci si sia messi d'accordo...Non mi \u00e8 facile decidere un voto. L'impegno del/degli autore/i \u00e8 stratosferico, ma al di fuori dei disegni si poteva dare un colpo di cesello extra per togliere ulteriori imperfezioni, alcune delle quali macroscopiche. E c'\u00e8 il dilemma di un Corto che vorrebbe essere, e ti incita a giocarlo come se fosse, qualcosa di pi\u00f9 di quel che \u00e8. Anzi, che voleva essere di pi\u00f9 e che crede ancora di esserlo, ma per qualche motivo non si \u00e8 sforzato di diventarlo. Che cosa valutare di pi\u00f9? I pregi -tanti- o i difetti -evidenti-? Dare meno di 8,5 \"sembra brutto\", ma come posso darlo a cuor leggero se una piccola revisione finale avrebbe reso i difetti evidenti all'autore (gli autori?) quanto lo sono ai lettori?Il mio voto \u00e88, ma da qui alla fine della settimana potrei ritoccarlo."
    ],
    [
        "105911",
        "Hieronymus",
        "Io penso di aver capito l'utilit\u00e0 del passaggio per il camino, ti spiegoSpoiler\u00e8 utile tornare in quella stanza passando dal camino per risparmiare strada. Si evitano due o tre, o forse quattro, non ricordo, paragrafi per tornare indietro una volta che hai esplorato tutto quel piano. Me ne sono accorto la seconda volta che ci ho giocato"
    ],
    [
        "105914",
        "Hieronymus",
        "Qualcuno parla di ammiccamento. Io direi piuttosto \u201cha mica un mento\u201d signor Necromauro?Stupidate a parte, penso di essere pronto per il voto. Non si \u00e8 fatta viva Aloona (strano, inizio a preoccuparmi per lei) ma penso che gli interventi degli altri utenti dopo di me mi abbiano dato abbastanza elementi utili. Hanno infatti trovato sia dei pregi che dei difetti a cui io non avevo fatto caso. Ma, dato che si equivalgono, il voto che dar\u00f2 sar\u00e0 identico a quello che avevo pensato in precedenza (quindi s\u00ec, ho perso tempo inutilmente).Non ripeter\u00f2 i commenti che ho scritto in precedenza e vengo al fulcro della questione, quella che ha fatto spostare l\u2019ago della bilancia da una parte o dall\u2019altra, a seconda dei gusti di tutti noi.Ovvero l\u2019idea di \u201clibert\u00e0 totale di azione\u201d.Tralasciando la possibilit\u00e0 di Fuga di cui ho gi\u00e0 parlato (inserirla sarebbe stato meglio anche se scappare dai mostri fa perdere tempo al giocatore e non gli permette di esplorare le loro stanze), mi pare di capire che questa scelta da una parte colma tanti vuoi lasciati da librogame simili, ma dall\u2019altra allunga i tempi di gioco al lettore e, quelli pi\u00f9 pigri, o che magari non hanno semplicemente tempo o voglia, finiscono per tediarsi a furia di prendere nota di ogni azione/cambiamento.Prendendo il mio caso personale, dopo aver\u00a0 giocato ulteriormente in cartaceo (ebbene s\u00ec, alla fine ho dovuto consumare inchiostro e carta anche io, l\u2019autore dovr\u00e0 rimborsarci prima o poi), non ho trovato assolutamente pesante questo sistema ma (c\u2019\u00e8 sempre un ma), questo \u00e8 dipeso sicuramente da due fattori: 1. Io sono un giocatore di ruolo da quando ho 7 anni, dopo aver letto manualoni di regole\u00a0 di gdr, e aver anche ricoperto il ruolo di giocatore, il dover prendere appunti in questo corto non mi \u00e8 sembrata chiss\u00e0 quale fatica;2. In effetti durante la mia prima giocata s\u00ec, ammetto che ho interagito con troppi oggetti rivelatisi inutili, e ugualmente ho disfatto un po\u2019 le stanze, di nuovo inutilmente. Quindi questo mi fa dire con certezza che il corto \u201cla triade\u201d \u00e8 un corto che a una prima partita spaventa e forse annoia, ma man mano che lo giochi risulta sempre pi\u00f9 divertente e avvincente. Questo \u00e8 stato almeno il mio caso, che mi ha portato a rigiocarlo anche con lo stesso pg, dopo aver gi\u00e0 vinto.In particolare mi interessava scoprire se c\u2019era modo di ottenere un buon arsenale anche senzaSpoilerpassare dalla stanza/armeria. Ho scoperto di s\u00ec, bastava uccidere lo scheletro e impossessarsi dello spadone (un + 5 di tutto rispetto).Oltre ci\u00f2 ho scoperto una nuova cosa che non avevo scoperto alle prime giocate:Spoilersulla lastra con le rune, se si traduce il linguaggio runico, viene fuori la parola \u201cruggito\u201d, che si collega alla stanza trappola, dove, oltre al pavimento con le identiche rune, c\u2019\u00e8 anche una testa di leone sulla porta.Una chicca che ho apprezzato molto.Quindi, in conclusione, direi che questo tipo di librogioco non potr\u00e0 mai essere amato dal grande pubblico. Rester\u00e0 una cosa di nicchia, per gli amanti dei gdr vecchia scuola, dei labirinti e di chi, come me, preferisce il cartaceo ai videogiochi.Per gli altri esclusi da questa categoria, risulta sicuramente tedioso e pesante.Forse per loro andrebbe meglio un librogioco che mantiene combattimenti, ricerca di oggetti, evitare trappole e qualche enigma, escludendo per\u00f2 la libert\u00e0 di interazione con tutti quegli oggetti che non sono armi, pozioni, veleni o funi.Spero che l\u2019autore tenga conto di tutte le osservazioni che abbiamo fatto finora perch\u00e9 se sfornasse un lungo con la medesima grafica e qualche miglioria al sistema di gioco, io sarei in prima fila per l\u2019acquistoIl mio voto finale \u00e8 infine9,5,\u00a0 \u00a0 non posso dare un voto pi\u00f9 alto perch\u00e9 qualche difetto c\u2019\u00e8 sicuramente, ma non posso dare meno perch\u00e9 questo corto mi ha divertito molto pi\u00f9 dei Combat Heroes di Dever (la modalit\u00e0 in solo era di una noia mortale, in pi\u00f9 odiavo i rimandi continui a fine libro e la mancanza totale di combattimenti contro avversari che non fossero l\u2019altro giocatore), e siccome stiamo parlando di\u00a0 Dever (mica di Thraves), non posso fare altrimenti.Ed infine, non dimentichiamo l\u2019impegno allucinante che ha dimostrato l\u2019autore (o forse gli autori o forse le scimmie schiave che lavorano nella cantina).P.S. : ma solo io ho usato come prima arma uno dei piatti presenti nella prima stanza? auhauhaua"
    ],
    [
        "105915",
        "Prodo",
        "Hieronymus ha scritto:Io penso di aver capito l'utilit\u00e0 del passaggio per il camino, ti spiegoCredo che il problema sollevato da Ego sia diverso.SpoilerNon a cosa serva il passaggio del camino, ma per quale motivo bisognerebbe tornare nella stanza una volta che l'abbiamo gi\u00e0 visitata e c'\u00e8 venuto in mente di spegnere il fuoco, considerando che abbiamo un numero di mosse limitato e poco tempo a disposizione. E' chiaro che con il passaggio risparmiamo tempo (io sono entrato nella stanza da l\u00ec e mi sono anche bruciato), ma perch\u00e9 dovresti tornare in una stanza che hai gi\u00e0 visitato, e di cui hai traccia (quindi sai di averla visitata) perch\u00e9 il regolamento ti impone di annotarti i numeri di paragrafi visitati?In effetti l'interazione c'\u00e8, ma non ha una vera e propria utilit\u00e0 in questo caso."
    ],
    [
        "105918",
        "Hieronymus",
        "Capito"
    ],
    [
        "105920",
        "Seven_Legion",
        "Ricordo a tutti che non e' consentito fare ilazioni pubbliche sul presunto autore. Si puo' chiudere un occhio se qualcuno vi allude in modo estremamente criptico, ma qui s'e' ormai passata la soglia.Il motivo per cui non si dovrebbe fare e', tanto per fare un esempio, che, se vari utenti esperti del forum danno per scontato pubblicamente che l'autore sia l'illuste utente \"X\" (e magari non e' vero), altri utenti neoiscritti si potrebbero sentire in soggezione nel decidere il voto.C'e' il concorso dei TotoAutori, usate quello per dimostare il vostro acume in fatto di autori."
    ],
    [
        "105936",
        "Adriano",
        "Si, votate sul TotoAutori se ne avete il coraggio... Tanto ormai al primo posto ci sono stabilmente io!"
    ],
    [
        "105965",
        "Anima di Lupo",
        "No, dai. Non ci credo....Combat Heroes ospite d'onore ai Corti 2015! Ma \u00e8 fantastico...Spero innanzitutto che questa uscita stimoli qualche bravo ragazzo a mettere le mani sui 4 volumetti di Joe Dever. Non vedo l'ora di averli sulla mia libreria in \"carne ed ossa\", anche per apprezzare ulteriormente le splendide illustrazioni.Ma La Triade dei Ludi Infernali fa addirittura meglio. Cio\u00e8, ragazzi, i disegni sono stupendi, non c'\u00e8 niente da dire. Davvero complimenti all'autore (che potrebbe non coincidere con il realizzatore della storia..)Ecco appunto, la storia... Secondo me la trama \u00e8 l'unico punto debole (e sottolineo l'unico) del Corto.L'autore ha voluto dare un tocco direalismo(i personaggi che\u00a0 richiamano alcuni utenti del forum, il fatto che stiamo andando a un Live di GRV il momento storico contemporaneo, i tre malvagi che sembrano moderni psicopatici ecc.. ) e diumorismo(lo stile \u00e8 canzonatorio e \"leggero\", non ho trovato nulla di epico o monumentale nelle descrizioni, l'autore fa battute come \"ti consigliamo una bombola di ossigeno\" e cose simili) che hanno inficiato la trama (comunque buona: tre loschi figuri che ci avvelenano in una locanda senza uscita e tre pezzi, se scegliamo Crisalide, di un oggetto da recuperare).Realismo e umorismo mi hanno tolto tensione e avventura ma capisco la scelta dell'autore, assolutamente legittima.La giocabilit\u00e1 \u00e8 perfetta ma capisco che pu\u00f2 essere pesante mettersi l\u00ec a segnare tutto. Bisogna essere pazienti, serve tempo e calma. Non a tutti pu\u00f2 piacere questo tipo di Lg.Fortunatamente, a me si.Narrativa: 10Giocabilit\u00e0: 10Divertimento: 10Giudizio complessivo: EccellenteVoto: 10"
    ],
    [
        "105971",
        "Aloona",
        "Fermi tutti! Perch\u00e9 questa Natasha mi sembra di conoscerla? O_o;Domando io da subito scusa all'autore perch\u00e9 non ho il tempo e la forza di commentare molto, questa volta e dovr\u00f2 limitarmi a poche osservazioni di riassunto.Punti a favore: Ingegnoso, grande impegno e belle immagini, originale direi. Giocabilit\u00e0 alta (per forza, con ben tre personaggi da provare).Punti a sfavore: regolamento ESAGERATAMENTE lungo, sfianca. E, mi spiace, lo stile di scrittura (erroretti a parte) non mi piace neanche un po'.Voto complessivo:7"
    ],
    [
        "105974",
        "Anima di Lupo",
        "Aloona ha scritto:Fermi tutti! Perch\u00e9 questa Natasha mi sembra di conoscerla? O_oIo ho giocato solo con lei pensando a cosa avresti fatto te. =_="
    ],
    [
        "105975",
        "Aloona",
        "Io, INTANTO, mi sarei domandata \"Dove c... ci hanno portato a giocare, se in giro non vedo nessuno a parte la mia squadra?\". Sembra una battuta, ma lo \u00e8 relativamente e fa un po' parte del discorso scrittura (anche se a non piacermi \u00e8 molto pi\u00f9 lo stile): chi gioca live sa come sia difficile perdersi davvero in una location, specie con una buona media di giocatori vaganti e con i master che ti vengono a cercare per gonfiarti di botte. Al massimo ti puoi perdere i tuoi per qualche minuto. Ammettendo pure di aver scelto una location boschiva molto isolata, dove non compaiano almeno una squadra di scout in gita, qualche corridore cagacazzi di passaggio o magari un'altra associazione di gioco (guarda caso, vengo giusto giusto da un live giocato in un posto del genere)... il regolamento vieta l'uso del telefonino, nel caso qualcuno si perda??? Siamo pazzi? Al MASSIMO pu\u00f2 non prenderti il campo o possono non sentirti, senza contare che c'\u00e8 SEMPRE un punto di ritrovo per i giocatori e un punto di cambio/ritrovo per png e master, solitamente vicino a dove si tiene il briefing, quindi suona abbastanza ingenuo quel commento. Il resto ci pu\u00f2 stare, in fondo l'arrivo della nebbia ci ha gi\u00e0 trasportati \"altrove\" e a quel punto \u00e8 normale che non ci sia nessuno. Vuoi sapere la prima cosa che avrei fatto? Rifare tutto il percorso indietro fino al punto briefing, cercando nel mentre di chiamare TUTTI i numeri in rubrica.Per esigenze di \"copione\" capisco che sarebbe mancato l'inizio dell'avventura, ma l'avrei risolta in modo pi\u00f9 realistico, magari con il giocatore che cerca di tornare indietro ma il bosco sembra tutto diverso e che cerca di chiamare, ma il cellulare \u00e8 di colpo isolato o nessuno risponde; a quel punto, pi\u00f9 che un \"fanculo\" scatta il panico.Una cosa \u00e8 sicura: questo Corto piacerebbe molto al CEI, particolarmente a un suo noto esponente, appassionato osteggiatore di giocatori live in quanto pazzi, satanisti e corruttori dei giovani. A suo modo, ricorda quella meravigliosa perla di film che fu \"Il freddo cuore di Chris\".Spero non caschi mai in mano a lui o a quella giornalista che tempo fa scrisse di come sia sempre pi\u00f9 richiesta la presenza di master nei giochi live, dopo il susseguirsi di \"vittime\" causate dai combattimenti con armi VERE, anche tra i poveri passanti occasionali. xDAnima, permettimi una precisazione da precisina della fungia: si dice GRV in questi casi. E anche un'altra: mi auguro che i richiami ai membri del forum che hai visto nel racconto siano puramente casuali o devo realmente preoccuparmi della visione che avete di me; e anche del fatto che qui O qualcuno conosce i fatti della mia vita in modo inquietante (e c'\u00e8, ma so che non li rivelerebbe in questo modo) O ha casualmente azzeccato il nome pi\u00f9 sbagliato che poteva dare all'elfa. Per fortuna non sono n\u00e9 russa n\u00e9 vegana e la mia vita sentimentale non \u00e8 un dis... ok, non sono n\u00e9 russa n\u00e9 vegana.Nel caso in cui i riferimenti siano voluti, ringrazio invece l'autore di avermi vendicata virtualmente di un'altra storiaccia, considerato che nella realt\u00e0 \u00e8 andata esattamente al contrario e tengo a precisare che le mie parrucche nere sono bellissime, allegher\u00f2 foto del live a riprova."
    ],
    [
        "105984",
        "Anima di Lupo",
        "Aloona ha scritto:Anima, permettimi una precisazione da precisina della fungia: si dice GRV in questi casi.Perfetto cara, correggo subito. Ovviamente non ho mai partecipato ad alcun GRV. Mi piacerebbe per\u00f2."
    ],
    [
        "105992",
        "Aloona",
        "Io ho appena dato l'addio alle armi, invece. Cos\u00ec forse conosco uomini normali e la smetto di tingermi i capelli di rosso (e di indossare orride parrucche)."
    ],
    [
        "106023",
        "SkarnTasKai",
        "io non ho ancora iniziato a leggere il paragrafo 5 che ho gi\u00e0 trovato un paio di magagne piuttosto grosse (una \u00e8 veramente incredibile, e mi sembra davvero strano che nessuno l'abbia ancora segnalata!).prima di dirvele, per\u00f2, voglio leggere il racconto, cos\u00ec butto tutte le impressioni in un post unico."
    ],
    [
        "106045",
        "Charles Petrie-Smith",
        "Aloona ha scritto:Una cosa \u00e8 sicura: questo Corto piacerebbe molto al CEI, particolarmente a un suo noto esponente, appassionato osteggiatore di giocatori live in quanto pazzi, satanisti e corruttori dei giovani. A suo modo, ricorda quella meravigliosa perla di film che fu \"Il freddo cuore di Chris\".Perch\u00e9 al maschile? Conferenza \u00e8 un sostantivo femminile.Questo film non l'ho mai sentito neppure nominare (non accade spesso), non ho capito, per\u00f2, se quel \"perla\" sia sarcastico o lo intendi sul serio.Edit: dopo una breve ricerca propendo per la prima ipotesi.Aloona ha scritto:Io ho appena dato l'addio alle armi, invece. Cos\u00ec forse conosco uomini normali e la smetto di tingermi i capelli di rosso (e di indossare orride parrucche). smile2Ma hai smesso di giocare live?!? Definitivamente?!!!!???!!!Posto che esulto ogniqualvolta qualcuno nel mondo smette di tingersi i capelli, ma questa mi sembra una notizia terribile."
    ],
    [
        "106070",
        "babacampione",
        "Esprimere un giudizio su questo corto non mi \u00e8 del tutto facile, perch\u00e8 da un lato devo plaudire l'autore per l'originalit\u00e0 dell'aver impostato il gioco su una serie di enigmi grafici, in un labirinto che richiede diversi tentativi prima di giungerne alla completa comprensione. La realizzazione tecnica \u00e8 di buon impatto ed \u00e8 evidente che l'autore abbia dedicato molto tempo a quest'opera.Tuttavia stavo per abbandonare l'opera a met\u00e0 del regolamento. Una scrittura troppo prolissa e un regolamento elefantiaco mi avevano fatto quasi passare la voglia di leggere. Tra l'altro alcune parti del regolamento (la logica...) non mi sono del tutto chiare e lasciano un po' troppo all'interpretazione del lettore.Quindi per l'impegno e la qualit\u00e0 della realizzazione, nonch\u00e9 per l'originalit\u00e0 si meriterebbe un 10 (o quasi, perch\u00e8 i refusi sono un po' troppi).Tuttavia sono gi\u00e0 caduto in passato nell'errore di dare giudizi basati pi\u00f9 sulla qualilt\u00e0 oggettiva di un'opera che sull'impatto che essa ha avuto su di me.In definitiva, mio malgrado, assegno solamente un8a questo Corto, voto che lo pone comunque al vertice della mia personale classifica di quest'anno.P.S. Mezzo voto in pi\u00f9 \u00e8 stato dato per la paraculaggine di NecroMauro e Andrew Little Angel (non sono invece riuscito a identificare Media Eva). Mezzo voto in meno per i refusi..."
    ],
    [
        "106076",
        "Aloona",
        "Charles Petrie-Smith ha scritto:Perch\u00e9 al maschile? Conferenza \u00e8 un sostantivo femminile.Questo film non l'ho mai sentito neppure nominare (non accade spesso), non ho capito, per\u00f2, se quel \"perla\" sia sarcastico o lo intendi sul serio.Edit: dopo una breve ricerca propendo per la prima ipotesi.Va beh, era inteso come \"ente\".Ero decisamente sarcastica. Hai visto quanto somiglia al Corto nel concept?Charles Petrie-Smith ha scritto:Ma hai smesso di giocare live?!? Definitivamente?!!!!???!!!Posto che esulto ogniqualvolta qualcuno nel mondo smette di tingersi i capelli, ma questa mi sembra una notizia terribile.A me no. Non mi dilungo per non andare OT, ma ho smesso per MOLTO tempo di sicuro. E poi non posso farmi l'arco con le frecce in gommapiuma (guarda caso, mio sogno segreto), quindi non c'\u00e8 gusto."
    ],
    [
        "106096",
        "ulnar primo",
        "non mi \u00e8 pressoch\u00e8 mai capitato di votare i corti un po' per mancanza di tempo/voglia un po' perch\u00e8 mi pareva brutto votare impegno di altri in quanto io lo apprezzo sempre ma a questo non potevo esimermi dal farlo mi ci son divertito un sacco.Questo corto mi ha colpito parecchio, per essere il lavoro di un (o due o tre, non importa) autore amatoriale. Di difetti ce ne sono sicuramente, ma una roba del genere non pu\u00f2 che essere lodata. Sono molto curioso di sapere chi ci sia dietro tutto questo e vorrei capire che intenzioni abbia dopo il concorso.Come altri, anche io ho dovuto stampare il file. Su cartaceo \u00e8 tutta un\u2019altra cosa. Non \u00e8 un sistema che si possa godere dal PDF, tra l\u2019altro senza i link funzionanti.La parte narrata \u00e8 scorrevole e molto ironica, un po\u2019 mi ricorda Brennan anche se in questo corto ho trovato qualche periodo un po\u2019 troppo lungo e ridondante. C\u2019\u00e8 anche qualche refuso ma sono cos\u00ec pochi che penso siano frutto di distrazione e non di incompetenza.Per quanto riguarda il regolamento, non l'ho trovato difficile, ma lungo, quello s\u00ec. In particolare io avrei levato gli esempi (quelli sui comb e sulle trappole). Essendo un concorso per LGL, \u00e8 risaputo che tutti gli utenti sappiano come funziona un sistema simile con i tre dadi a 6 facce.Per il resto del regolamento non trovo pecche. E\u2019 vero, si poteva mettere la fuga, e magari anche l\u2019uso delle armi da lancio, ma sicuramente questo avrebbe fatto spaventare e allontanare pi\u00f9 lettori data la lunghezza ulteriore del regolamento.La libert\u00e0 di azione nel gioco, ha pro e contro.Contro: \u00e8 una palla dover prendere appunti su ogni cosa che fai.Pro: rende tutto assai realistico e specialmente, pi\u00f9 strategico.Se il corto si fosse limitato a comb, trappole e ritrovamento dei tre pezzi di arma (a proposito, anche io non ho notato il pomello), si sarebbe lasciato tutto al caso, ovvero al lancio di dadi.In effetti se fossi l\u2019autore non saprei come risolvere la questione. Forse un compromesso esiste, magari si potrebbe discuterne a fine concorso su thread apposito.Io personalmente mi sono divertito parecchio a giocarci salvo la prima partita dove ho svolto (e annottato) azioni inutili. Evito di elencarle perch\u00e9 alcune erano effettivamente un po\u2019 stupide.Alla fine, una volta che si capisce con cosa sia utile interagire, anche la velocit\u00e0 del gioco ne guadagna (ma ovviamente perde in sorpresa).Mi \u00e8 piaciuta la faccenda degli oggetti bonus contro particolari mostri e ho trovato tutto abbastanza equilibrato, personaggi compresi. Gli enigmi finali erano divertenti anch\u2019essi, ma forse di troppo. In un lungo li eviterei, sfruttando pi\u00f9 paragrafi possibili per aggiungere stanze con relativi oggetti e interazioni utili in pi\u00f9.Infine, i miei voti sonoNarrazione 8Giocabilit\u00e0 9Longevit\u00e0 9Mail mio voto globale \u00e8 10. Non posso non premiare l\u2019impegno. Non \u00e8 da tutti fare qualcosa del genere in ambito amatoriale."
    ],
    [
        "106137",
        "Sabretooth",
        "OTSeven_Legion ha scritto:si apri' una faticosissima contrattazione per \"Mago Magenta\", \"Cerusico Cremisi\", \"Stregone Scarlatto\" eccetera, eccetera... che ricordo ancora con grande ansia e incubi cromatici!sappi che ancora ci penso a quei due cavolo di usufruitori di magia colorati -_-"
    ],
    [
        "106142",
        "Charles Petrie-Smith",
        "Come avevo preannunciato non voter\u00f2 questo corto, perch\u00e9 di fatto non ci ho neanche giocato, e nemmeno ho seguito un percorso intero di sola lettura: da schermo mi risultava troppo faticoso.La mia impressione, basata su uno sguardo molto parziale, \u00e8 che probabilmente mi troverei d'accordo con quanti hanno lodato il grande lavoro fatto, tuttavia segnalando alcune magagne.Mi scuso quindi con l'Autore(i?) per non aver dedicato abbastanza attenzione a questo lavoro, spero di poterlo fare in un secondo tempo (in effetti, ora che ci penso, ieri avrei avuto la possibilit\u00e0 di stamparlo di nascosto non a mie spese... ma non mi \u00e8 venuto in mente).Resto sempre molto colpito, data la mia inerzia, da chi si produce in simili sforzi senza un tornaconto economico (in questo caso anche di pi\u00f9, perch\u00e9 \u00e8 implicata una capacit\u00e0 che a me manca completamente, quella di disegnare) e vorrei quindi ringraziare chi ha prodotto quest'opera....una cosa per\u00f2 - l'ho gi\u00e0 accennato - proprio non riesco a mandarla gi\u00f9: la presenza dei mostri; in particolare perch\u00e9 in alcuni punti \u00e8 come se ci si affannasse a cercare di presentare come quasi possibile l'impresa, per esempio quando la Triade annuncia di aver speso molti soldi per realizzare il \"gioco\"; posto che c'\u00e8 un elemento soprannaturale - i mostri - trovo inutile e controproducente inserire simili pezze di realismo, avranno usato la \"magia\".Oppure... oppure si poteva mettere una nota che spiegava come tutti i mostri (allora per\u00f2 limitati nelle tipologie e nelle fattezze) una volta sconfitti si rivelassero in realt\u00e0 uomini in costume e drogati, creando nel pg l'angosciosa consapevolezza di dover uccidere davvero delle persone oppure restare ucciso.SpoilerS\u00ec, ho letto nell'ultimo paragrafo che ti rimane il dubbio che i mostri fossero un \"qualche avanzo hollywoodiano\", ma non ha senso: audioanimatroni cos\u00ec sofisticati non esistono, inoltre li hai \"uccisi\", avresti visto meccanismi e cavi."
    ],
    [
        "106146",
        "SkarnTasKai",
        "letto oggi, una volta, partita in squadra.abbiamo perso, nonostante mio figlio abbia trovato la lama della spada.libro secondo me ben pensato e strutturato, molto godibile. un po' come \"la nebbia\", d\u00e0 l'idea della potenza che \u00e8 possibile sprigionare con soli 50 paragrafi e 75000 battute; peccato che i combattimenti siano difficilissimi, e che l'accoppiata di questi con trappole che tolgono un sacco di punti vita non sia d'aiuto.ad ogni modo, fin dove ho letto non ho trovato pecche evidenti, la struttura della mappa \u00e8 perfetta; magari qualche errore qua e l\u00e0 nel testo, ma nulla di particolarmente grave.per\u00f2, come dicevo, ancor prima di partire con l'esplorazione del dungeon ho trovato due pecche molto grosse.la prima: dove sono le regole del gioco in team? ma come, caro autore, nell'introduzione mi dici che se voglio lo posso giocare anche con gli amici e poi non mi dici come devo fare? come funzionano i combattimenti, nel gioco in team? se il gruppo si divide, come faccio a sapere se un altro ha gi\u00e0 fatto un combattimento/trappola o se ha mosso oggetti/trovato passaggi segreti/preso oggetti/lasciato oggetti? io mi sono inventato un \"tiro di iniziativa\" e la mia squadra si \u00e8 sempre mossa in gruppo, ma il fatto che il regolamento lasci un buco cos\u00ec \u00e8 gravissimo.la seconda: il regolamento da leggere dopo l'introduzione. certo, a rigor di logica la successione non fa una grinza (partecipiamo al grv, arriviamo alla locanda, ci scofaniamo ogni cosa, dormiamo, veniamo svegliati, ci fanno il sermone, e SOLO ALLORA sappiamo che dobbiamo girare la locanda e che dobbiamo cercare le armi). purtroppo per\u00f2 questo crea un'interruzione nell'attenzione che poniamo alla storia, interruzione fra l'altro molto lunga, visto il regolamento kilometrico.venendo ai voti:narrazione: 9divertimento: 8giocabilit\u00e0: 7voto finale:8"
    ],
    [
        "106165",
        "Jhongalli",
        "Ho lasciato sedimentare alcuni giorni il mio giudizio dopo aver giocato la Triade, nel tentativo di dare una valutazione che non fosse falsata dall'innegabile \"sense of wonder\" suscitato dal colossale lavoro di realizzazione.REGOLAMENTO: un comparto di regole certosino e gli ottimi disegni consentono al lettore una straordinaria libert\u00e0 d'azione, di fatto avvicinando questo librogame pi\u00f9 di qualunque altro abbia letto fino ad ora ad una partita di gioco di ruolo. Ma se nei gdr abbiamo il master (o il computer) che prende nota delle nostre decisioni e ci restituisce il relativo feedback, qui \u00e8 necessario registrare ogni nostra azione nel caso portino a conseguenze future. Questo rende il gioco macchinoso e pesante alla lunga, non invogliando la rilettura nonostante la variet\u00e0 di personaggi giocabili e stanze da esplorare.STILE DI SCRITTURA: nonostante la parte scritta sia poca mi ha divertito moltissimo e l'ironia di cui l'autore \u00e8 capace costituisce l'aspetto che pi\u00f9 ho apprezzato in questo racconto. Battute come il \"Necromauro\" o il gioco di equivoci nano-barbaro mi hanno fatto scompisciare. I tre personaggi proposti hanno una carica comica irresistibile nel loro caricaturato realismo. Pur apprezzando la sperimentazione tentata avrei a questo punto preferito leggere una \"Triade\" scritta in modo tradizionale, con la stessa ironia a commentarci i luoghi visitati e\u00a0 le scelte prese.STORIA: questo \u00e8 l'aspetto che mi ha pi\u00f9 deluso e che mi induce ad abbassare il voto. Mi \u00e8 spiaciuto veder\u00a0 tanto encomiabile impegno e tanto talento al servizio dell'ennesima quest EUMATE priva di una vera trama, nell'ennesimo sconclusionato dungeon.Bilanciando pregi e difetti ecco il mio personaleVOTO FINALE: 7,5Come dice sempre Apologeta \"si valuta l'opera e non l'autore\"....\u00a0 \u00a0credo che il nostro autore (o autori? Un plurale letto non ricordo dove mi fa pensare che sia opera di un team...) possa tranquillamente militare tra i professionisti. Questo racconto in edizione rilegata potrebbe stare in libreria a fianco ai fumetti interattivi della Cranio, \u00e8 a mio avviso a livello di \"Cavalieri\" e nettamente superiore a \"Pirati\"."
    ],
    [
        "106166",
        "Rygar",
        "Mi viene da ridere nel giocare questo corto perch\u00e9 ripenso alla scorsa edizione, quando io e gli altri due organizzatori ci trovammo a discutere sulle illustrazioni. Eravamo d'accordo nel dire che ogni immagine avrebbe dovuto essere funzionale alla trama, per\u00f2 uno di noi (mi pare proprio l'ineffabilegpet74) disse che c'era il rischio di vedere un racconto fatto solo di immagini. Al che io risi (con la sicurezza di un daltonico che passa col rosso) e ribattei che non c'era davvero pericolo, che era troppo difficile, che nessuno si sarebbe mai sbattuto tanto...Mi sbagliavo.Per la cronaca, alla fine il nostro bando arriv\u00f2 a contemplare la possibilit\u00e0 di un corto \"grafico\", cosa che \u00e8 stata avallata anche dagli organizzatori di questa edizione. E, oso aggiungere, non \u00e8 stato un male.Ma adesso basta rivangare il passato e parliamo del racconto!La prima cosa che salta all'occhio \u00e8 che il Corto non \u00e8 affatto \"corto\": l'autore ha scelto di sfruttare al massimo il fatto che quest'anno il limite fosse solo di battute e non di pagine, infatti il testo \u00e8 lungo tre o quattro volte quello di un racconto \"normale\". Questo non sarebbe un male, ma la mancanza di link lo rende davvero pesante. Autore, mi rivolgo a te, lo sai che la rotellina del mio mouse \u00e8 entrata in sciopero dopo la prima giocata!? Avrei preferito un modo pi\u00f9 pratico per scorrere lo schermo.Parlando di meccanismi ludici, le regole sono abbastanza semplici, tranne un'eccezione di cui parler\u00f2 in seguito. La parte prettamente \"matematica\" che si basa sul lancio dei dadi non \u00e8 nulla di speciale; quella che spicca \u00e8 la componente \"enigmistica\", che obbliga il lettore ad aguzzare la vista.Una cosa simile, oltre che in alcuni libri per bambini, era apparsa inFighting Fantasy 39, \"Fangs of Fury\". Ecco, io hoodiato(cordialmente) quel libro, che pure non \u00e8 scritto male: una combinazione genetica di miopia, astigmatismo e ambliopia mi rende allergico alle prove visive. InFF39la questione era limitata a un \"sotto-gioco\", qui \u00e8 lo scopo della missione.Poi c'\u00e8 la faccenda di \"interagire con l'ambiente in maniera plausibile\". Qui le ottime intenzioni dell'autore vengono sovvertite dallo svolgimento dell'avventura nel quale questa opportunit\u00e0 viene data ben poche volte; a questo punto sarebbe stato meglio rimuovere del tutto l'opzione. Pare quasi che, in sede di stesura del regolamento, ci sia stata la volont\u00e0 di mettere troppa carne al fuoco e, inevitabilmente, un po' \u00e8 rimasta cruda.E arriviamo alla parte che non mi \u00e8 chiara: il gioco di squadra. Come si gioca in tre? Io non ho trovato niente nelle regole, quindi immagino ci si debba rifare ai parametri di onest\u00e0 e corenza riportati per quanto riguarda l'interazione con l'ambiente.Sulla narrazione ho difficolt\u00e0 a esprimere un giudizio, perch\u00e9 \u00e8 molto discontinua: i primi paragrafi sono dei piccoli capolavori di (auto-)ironia, mentre il testo nelle stanze \u00e8 limitato a \"informazioni di servizio\" o a battutine poco felici. Colgo l'occasione per segnalare un errore tutto sommato veniale al paragrafo29.SpoilerLe sbarre escono dal suolo, quindi possiamo evitare il mostro se sonoalzate.L'atmosfera del racconto passa da quella goliardica di uno scherzo a qualcosa di pi\u00f9 serio, quando si incontrano mostri tipicamente fantasy (l'elenco comprende quasi tutti i clich\u00e9). Resta un mistero la creatura del paragrafo42.SpoilerUno Studente Fuori Corso \u00e8 qualcosa di orrido (anche perch\u00e9 il 95% di noi lo \u00e8 stato), ma ci incastra poco con altri mostri pi\u00f9 \"seri\".In definitiva mi \u00e8 piaciuto abbastanza questo corto e, pur avendolo giocato solo una volta con Manlio, devo ammettere che la difficiolt\u00e0 \u00e8 ben calibrata. Non ho provato con gli altri personaggi perch\u00e9 i miei occhi imploravano piet\u00e0, ma non credo ci sarebbe stata molta differenza.Quello che mi ha lasciato l'amaro in bocca \u00e8 l'atmosfera non meglio definita, in bilico tra commedia e orrore, oltre a un sistema di gioco faticoso.Per\u00f2 premio l'impegno dell'autore con il secondo voto pi\u00f9 alto che abbia dato in questa edizione.Voto:8Giocabilit\u00e0:6Divertimento:9Narrazione:8"
    ],
    [
        "106168",
        "E.A. Coockhob",
        "Causa tendinite non me la sento di scrivere una lunga dissertazione, ma il giudizio \u00e8 pi\u00f9 che positivo."
    ],
    [
        "106170",
        "Aloona",
        "Onestamente, mi spiace non aver avuto il tempo di prolungarmi (in analisi impegnative, intendo), anche se l'ho ben snocciolato, ma continuo a trovare la scrittura piuttosto sciatta. Ironica, certo... non \u00e8 quella su cui puntava il corto, certo, ma... non sono proprio d'accordo con gli elogi allo stile che leggo e che mi sembrano parte integrante dei voti. Personalmente, fosse stato pi\u00f9 curato, avrei dato 8, ma non mi basta il lavorone grafico. Tolto il fattore regolamento pesante, si intende.Forse la maggioranza non ci sta facendo caso, distratta dalle immagini molto ingegnose, ma abbiamo gi\u00e0 avuto un Corto ricco di enigmi visivi ed era anche scritto egregiamente, sia nello stile che nella trama. Inutile ricordi quale, ho dovuto perfino FATICARE per non farmi suggestionare. Ora, veder assegnare gli stessi voti a questo, lo confesso, mi lascia un po' perplessa. Ok, qui c'\u00e8 pi\u00f9 lavoro di disegno ed \u00e8 ammirevole, l'impegno \u00e8 ottimo, ma il resto \u00e8 abbastanza blando, la scrittura l'ho gi\u00e0 detto e c'\u00e8 quella questione del gioco a tre che non si sa come gestire, che non mi pare cosa da poco... mi perdoni l'autore, vogliono essere critiche costruttive."
    ],
    [
        "106172",
        "Jhongalli",
        "@Allona: A me invece lo stile di scrittura \u00e8 piaciuto molto. I disegni sono belli ma il fumetto-game secondo me sta leggermente sotto al libro-game.Mi viene naturale un confronto con\" la Nebbia\": entrambi sperimentano sistemi di gioco che consentano una libert\u00e0 d'azione che travalichi i consueti bivi di fine paragrafo. Entrambe le meccaniche hanno i loro difetti ma direi che sono due esperimenti ben riusciti, che potrebbero dare il via a nuovi modi di scrivere narrativa interattiva.Sempre per Aloona:Mi potresti cortesemente dire a cosa ti riferisci col tuo discorso sul CEI? Mi hanno sempre interessato le invettive contro gdr, fumetti eccetera. Dopo aver letto il tuo intervento ho provato a cercare su google \"CEI e giochi di ruolo\" ma ho trovato solo un attacco alla classe politica italiana, dove l'espressione \"gioco di ruolo\" viene usata con tutt'altro significato."
    ],
    [
        "106173",
        "phantomfh",
        "Visto che le votazioni sono ormai alla fine vorrei fare un mio ultimo commento.Ho l'impressione che il comparto grafico abbia influenzato davvero tanto i voti (secondo me troppo).Comunque, a vedere i voti altissimi ricevuti \u00e8 evidente che si tratta di una strada promettente e da tenere in considerazione. Certo che questo approccio non fa per me ed \u00e8 distante anni luce dalla mia idea di libro-gioco. Come dicevo in un post precedente, forse ci giocherei su un tablet, sapendo che si tratta di un gioco.E' sicuramente un mio limite ma non riesco a considerare questo corto un'opera narrativa (come riporta il bando di concorso)."
    ],
    [
        "106174",
        "sancio",
        "Questo e' un ottimo lavoro, mi e' piaciuto e mi ha appassionato. Per me al pari del corto \"la nebbia\",e' sviluppato partendo da un'idea geniale e originale. In questo caso l'ottima rappresentazione grafica di ogni ambiente per ogni paragrafo, che contribuisce a trovare la soluzione finale. E cio' che ho apprezzato ancora di piu', la liberta' di fare qualsiasi cosa col personaggio; un po come nei giochi di ruolo. Per contro la \"fatica\" di dover annotare tutto. Le regole sono fin troppo dettagliate e forse uno o due parametri ( tipo l'ingombro da calcolare continuamente) potevano essere risparmiati a favore della giocabilita'. Ottima la proprieta' di scrittura anche se non ho apprezzato molto l'humor in un paio di punti. L'ambientazione mista reale-fantasy personalmente non mi piace molto, avrei preferito un fantasy dall'inizio alla fine. Risulta comunque tutto ben gestito e coerente. Purtroppo anche qui come in altri corti una delle due tracce da seguire (nebbia) e' praticamente assente.Narrazione : 8Divertimento : 9Giocabilita' : 8,5totale : 8,5Caro autore sei un grande !"
    ],
    [
        "106181",
        "Mornon",
        "Una comunicazione al volo da parte dell'autore:\"Il gioco di squadra nella triade dei Ludi Infernali non esiste assolutamente. Non vi \u00e8 mai fatto cenno. A inizio corto c'\u00e8 scritto che si possono sfidare gli amici facendo gara a chi finisce prima. Questo significa che per giocare in multi bisogna avere una copia del corto a testa. Mi scuso vivamente coi lettori che mal hanno interpretato queste indicazioni. La colpa \u00e8 ovviamente mia perch\u00e9 avrei dovuto spiegarlo meglio. Mi scuso specialmente con colui che ha provato a fare team con tutta la famiglia.\""
    ],
    [
        "106189",
        "Sabretooth",
        "mi scusate se do i voti prima dello scadere e domani con calma li argomento se cos\u00ec non \u00e8 sufficiente (sono abbastanza a pezzi e non vedo l'ora di toccare il letto) ?divertimento 9 divertente, vario, belle gag, intriganti gli enigminarrativa 7 a sfavore ha solo il fatto degli ENORMI paragrafi iniziali..giocabilit\u00e0 8 mappa ben costruita, mi pare ben bilanciato (ho solo considerato i paragrafi necessari per riuscire e c'\u00e8 un enorme margine), fa venire voglia di farlo e rifarlo per cercare le strade non percorse o pi\u00f9 brevi...l'unico limite in generale \u00e8 il formato, ma questo non credo che possa essere penalizzantecomplessivo 8,5"
    ],
    [
        "106192",
        "Dario III",
        "Giungo in extremis: questo Corto mi ha divertito molto! La cornice grottesca \u00e8 ben riuscita e non ho trovato troppo pesante n\u00e9 il regolamento n\u00e9 i paragrafi introduttivi. Il regolamento \u00e8 lunghetto, s\u00ec, ma nel complesso semplice, specie confronto a Combat Heroes, e alla fin fine di cose da ricordare ce n'\u00e8 poche; il paragrafo iniziale, be', per me (ho giocato Manlio) era troppo biecamente divertente per annoiarsi!Come osservava Adriano, scaricare sul giocatore e sulla sua acribia annotatrice tutta la gestione degli eventi non \u00e8 una soluzione elegantissima, e questo va detto; e certo al giocatore viene chiesto un certo impegno, ma di fatto l'approccio grafico mi pare l'unico che permetta di gestire in 50 paragrafi una mappa di dimensioni apprezzabili; essendo poi abituato ad annotare i miei percorsi di lettura, almeno quando gioco librigame a mappa, non mi sono sentito eccessivamente vessato, anche perch\u00e9 il mio approccio \u00e8 stato leggero, nel senso che non mi sono messo a pacioccare troppo l'ambiente (e quindi a prendere milioni di appunti), e mi pare di avere in questo colto lo spirito dell'autore: ambiente interattivo, s\u00ec, ma le interazioni utili vanno ponderate e non sono infinite.Anche a me ha un poco turbato (ma solo un poco) la presenza di creature fantastiche in un contesto grottesco ma per il resto verosimile; forse si sarebbe potuto usare in modo pi\u00f9 esteso, e favorendo l'elemento comico, il fattoreSpoilerstudente fuori corsomettendo altre figure assurde di quel tipo. Ma tant'\u00e8...Nel complesso dunque un ottimo lavoro, che ha richiesto molto lavoro ripagato per\u00f2 da un prodotto piacevole e divertente!VOTO 8"
    ],
    [
        "106194",
        "El_tipo",
        "phantomfh ha scritto:Ho l'impressione che il comparto grafico abbia influenzato davvero tanto i voti (secondo me troppo)Io ho considerato il comparto grafico all'interno della macro-categoria \"narrazione\". Se un corto \u00e8 scritto benissimo, ti fa calare nella storia, ti appassiona, ti diverte non gli dai 10? Ecco, questo corto \u00e8 scritto ma soprattutto \u00e8 disegnato bene. Non bene, benissimo! le stanze sono spettacolari, i mostri bellissimi, la storia pure. E' divertente da giocare, non \u00e8 scontato anche negli enigmi, \u00e8 difficile ma non impossibile (ce l'ho fatta anche io alla fine).Secondo me non \u00e8 il format che \u00e8 vincente, anzi siamo d'accordo che pu\u00f2 anche non piacere: \u00e8 proprio la storia, l'abilit\u00e0 dell'autore che meritano punteggi alti."
    ],
    [
        "106196",
        "SkarnTasKai",
        "Mornon ha scritto:Una comunicazione al volo da parte dell'autore:\"Il gioco di squadra nella triade dei Ludi Infernali non esiste assolutamente. Non vi \u00e8 mai fatto cenno. A inizio corto c'\u00e8 scritto che si possono sfidare gli amici facendo gara a chi finisce prima. Questo significa che per giocare in multi bisogna avere una copia del corto a testa. Mi scuso vivamente coi lettori che mal hanno interpretato queste indicazioni. La colpa \u00e8 ovviamente mia perch\u00e9 avrei dovuto spiegarlo meglio. Mi scuso specialmente con colui che ha provato a fare team con tutta la famiglia.\"a dirla tutta ci siamo divertiti lo stesso, abbiamo colmato la \"lacuna\" con un paio di house rules (iniziativa in combattimento lanciando il dado, combatteva chi faceva il punteggio pi\u00f9 alto; se avessimo diviso le nostre strade - cosa che non abbiamo fatto - avremmo usato un foglio comune per segnare le modifiche importanti per tutti). d'altro canto, se giocando contro altri amici ognuno deve usare un personaggio diverso, allora la cosa somiglia molto a un gioco in team. peccato che l'autore non ci abbia pensato, sarebbe stato un plus, a questo punto."
    ],
    [
        "106197",
        "Apologeta",
        "Il concorso continua, non smettete di seguirlo!Ma per questo Corto...--- STOP ALLE VOTAZIONI ---"
    ],
    [
        "106207",
        "EGO",
        "phantomfh ha scritto:Come dicevo in un post precedente, forse ci giocherei su un tablet, sapendo che si tratta di un gioco.Ci fossero stati i link, questo era IL Corto da leggere su tablet!Non ho ben capito come avete fatto a trovare pesante l'annotarsi tutto. Basta stamparsi una copia del registro in A4 e via, hai tutto a portata di mano. Nello specifico, non so come Prodo potesse perdere un minuto a stanza, a meno di non mettersi ad aprire provette, spostare sedie, rovesciare scaffali, arrotolare tappeti, rompere specchi, impilare materassi e impagliare cadaveriCerto, ho sentito dire che oggid\u00ec molti non hanno pi\u00f9 la stampante in casa, essendosene sbarazzati come se fosse un telefono fisso... ma \u00e8 una cosa che non capisco. L'esigenza di stampare una pagina ogni tanto \u00e8 inevitabile, e non credo che tutti possano farlo in ufficio perch\u00e9 non tutti lavorano in ufficio. Amici? Tipografia? Un tantino scomodo.Non penso che La Triade abbia poi ricevuto voti cos\u00ec alti, anzi. Considerato il lavoro che ci sta dietro, mi aspettavo una caterva di 9 e 10, ben sapendo che in generale in questo concorso sono favoriti i Corti con sistemi di gioco ricchi. Evidentemente l'impatto delle tante pagine e del lungo regolamento ha impedito agli spiriti di scaldarsi fin da subito, altrimenti si sfondava allegramente la media-record."
    ],
    [
        "106216",
        "phantomfh",
        "EGO ha scritto:Non ho ben capito come avete fatto a trovare pesante l'annotarsi tutto.Io invece non ho capito come facciate voi a non trovare pesante il sistema di giocoEl_tipo ha scritto:Secondo me non \u00e8 il format che \u00e8 vincente, anzi siamo d'accordo che pu\u00f2 anche non piacere: \u00e8 proprio la storia, l'abilit\u00e0 dell'autore che meritano punteggi alti.Che ti devo dire, a me la storia non ha appassionato per nulla.D'altra parte \u00e8 normale che le opinioni possano essere anche molto diverse."
    ],
    [
        "106222",
        "Adriano",
        "Per quanto mi riguarda il sistema di gioco non \u00e8 troppo pesante, ma io non faccio testo perch\u00e9 sono un fanatico dei LG a mappa. Ma qui (almeno io) ho trovato pesante la gestione dei disegni: se entro in una stanza dopo aver ammazzato un mostro, preso una provetta e spostato un tavolo, trovo brutto ritrovarmi il disegno iniziale. \u00c8 un'immagine che non esiste pi\u00f9.Se non ci fossero stati i disegni avremmo trovato una stanza descritta con circa 10 righe di testo inutili, perch\u00e9 non aggiornate. \u00c8 per questo che i libri a mappa hanno sempre avuto codici e parole d'ordine.Il sistema comunque non \u00e8 da sottovalutare: questo corto \u00e8 un prototipo e sono sicuro che queste strutture verranno approfondite per limare questi problemi strutturali."
    ],
    [
        "106223",
        "Sabretooth",
        "SkarnTasKai ha scritto:d'altro canto, se giocando contro altri amici ognuno deve usare un personaggio diverso, allorac'\u00e8 da dire che chi becca un certo personaggio \u00e8 avvantaggiato perch\u00e8 ha il percorso pi\u00f9 lineare o i pezzi dell'arma pi\u00f9 visibili etc etc..inoltre fare a gara con 3 copie del libro potrebbe portare al rischio imbroglio..meglio un'avventura di team"
    ],
    [
        "106224",
        "Dario III",
        "EGO ha scritto:Non ho ben capito come avete fatto a trovare pesante l'annotarsi tutto.In effetti \u00abmi schiero\u00bb con te; certo, non era di quei Corti (apprezzabilissimi) in cui ci si pu\u00f2 dimenticare carta e matita, per\u00f2 questo non l'ho trovato impegnativo; voglio dire, qualunque librogame a mappa, per essere svolto in tempi ragionevoli e senza inutili vagolari, richiede qualche appunto.Hieronymus ha scritto:non \u00e8 che il mio voto lo dar\u00f2 in base al voto degli altri, semplicemente aspetto eventuali osservazioni (sia in negativo che in positivo) su questo corto, onde avere tutti gli elementi necessari per votare al meglio.Anch'io tengo in considerazione in giudizio altrui, prima di sbilanciarmi. In genere procedo cos\u00ec: cerco di farmi un'idea generale sul Corto, voto compreso, PRIMA di leggere i commenti altrui; poi li leggo e vedo se mi \u00e8 sfuggito qualcosa o se si discostano in modo convincente dal mio giudizio. Il parametro pi\u00f9 importante per me resta il divertimento, e nessuno mi pu\u00f2 dire se mi sono divertito o meno, ovviamente; per\u00f2 ci sono anche altri fattori che influiscono sul voto finale (originalit\u00e0, solidit\u00e0 della struttura), e qui il parere degli altri pu\u00f2 aiutarmi a notare cose che mi sono sfuggite, e quindi influenzare il mio giudizio complessivo.In definitiva, un gran bel Corto, ma sto ancora aspettando quello definitivo, che mi strappi un 9 o un 10 convinto!"
    ],
    [
        "106228",
        "Delendul",
        "Adriano ha scritto:Per quanto mi riguarda il sistema di gioco non \u00e8 troppo pesante, ma io non faccio testo perch\u00e9 sono un fanatico dei LG a mappa. Ma qui (almeno io) ho trovato pesante la gestione dei disegni: se entro in una stanza dopo aver ammazzato un mostro, preso una provetta e spostato un tavolo, trovo brutto ritrovarmi il disegno iniziale. \u00c8 un'immagine che non esiste pi\u00f9.Se non ci fossero stati i disegni avremmo trovato una stanza descritta con circa 10 righe di testo inutili, perch\u00e9 non aggiornate. \u00c8 per questo che i libri a mappa hanno sempre avuto codici e parole d'ordine.Il sistema comunque non \u00e8 da sottovalutare: questo corto \u00e8 un prototipo e sono sicuro che queste strutture verranno approfondite per limare questi problemi strutturali.premetto che non ho votato il corto per correttezza nei confronti degli altri, mi sembrava brutto votare un corto e non un altro e ho preferito astenermi, in ogni caso faccio i mie complimenti all'autore perch\u00e8 ho trovato questo corto davvero fantastico!per\u00f2 non capisco questo punto di vista, soprattutto come il discorso disegni possa essere trovato pesante: succede (ed \u00e8 sempre successo) ad esempio la stessa cosa nei libri testuali, dove si trova scritto\" nel tavolo trovi una pozione di cura, puoi annotarla nel registro\".. questo dovrebbe significare che ogni volta che \"leggo\" il paragrafo (ammettendo che faccia il giro dell'oca 10 volte e ci entri 10 volte in stanza) devo prendere una pozione dal tavolo?mi sembra ovvio che anche in quel caso la stanza non \u00e8 pi\u00f9 quella che doveva essere ed \u00e8 stata modificata, con la differenza che l'immagine \u00e8 pi\u00f9 immediata (gi\u00e0 dalla preistoria, dove venivano raccontate le scene di caccia coi disegni rupestri).. al cervello del lettore elaborare i cambiamenti non richiede pi\u00f9 di qualche secondo, al contrario del rileggersi ogni volta il paragrafoda questo punto di vista, personalmente penso che questo corto, con il lavoraccio delle immagini, abbia in qualche modo aggirato l'ostacolo... anzich\u00e8 un difetto, personalmente lo considererei un pregio per questo genere di avventure a mappaAloona ha scritto:Onestamente, mi spiace non aver avuto il tempo di prolungarmi (in analisi impegnative, intendo), anche se l'ho ben snocciolato, ma continuo a trovare la scrittura piuttosto sciatta. Ironica, certo... non \u00e8 quella su cui puntava il corto, certo, ma... non sono proprio d'accordo con gli elogi allo stile che leggo e che mi sembrano parte integrante dei voti. Personalmente, fosse stato pi\u00f9 curato, avrei dato 8, ma non mi basta il lavorone grafico. Tolto il fattore regolamento pesante, si intende.Forse la maggioranza non ci sta facendo caso, distratta dalle immagini molto ingegnose, ma abbiamo gi\u00e0 avuto un Corto ricco di enigmi visivi ed era anche scritto egregiamente, sia nello stile che nella trama. Inutile ricordi quale, ho dovuto perfino FATICARE per non farmi suggestionare. Ora, veder assegnare gli stessi voti a questo, lo confesso, mi lascia un po' perplessa. Ok, qui c'\u00e8 pi\u00f9 lavoro di disegno ed \u00e8 ammirevole, l'impegno \u00e8 ottimo, ma il resto \u00e8 abbastanza blando, la scrittura l'ho gi\u00e0 detto e c'\u00e8 quella questione del gioco a tre che non si sa come gestire, che non mi pare cosa da poco... mi perdoni l'autore, vogliono essere critiche costruttive.anche sul discorso delle immagini che hanno distolto l'attenzione dai voti sinceramente ho qualche difficolt\u00e0 a capire questo punto di vista.. cio\u00e8, in un librogame dove la parte prettamente giocata e centrale viene svolta dal comparto grafico,perch\u00e8 un votante dovrebbe eliminare i disegni per votarlo?e a quel punto cosa rimane da votare? facendo il paragone al contrario con il nuovo corto \"la locanda nella nebbia\" a cui ho dato un sguardo ieri, sarebbe come cercare di dare un voto sulla qualit\u00e0 dei disegni della mappa cercando di non farsi influenzare dal testo e la storia, ossia la parte centrale del libro stesso\u00a0 ^^ personalmente la cosa la trovo anche un pelino irrispettosa nei confronti dell'autore che magari si \u00e8 anche fatto in quattro per sviluppare in tutti i suoi aspetti un librogame di questo tipo, anche perch\u00e8 se fosse stato un contest prettamente letterario allora sarei stato completamente in accordo col pensiero (anzi avrei addirittura pensato che le immagini avessero proprio lo scopo di distogliere l'attenzione dal resto), ma il bello di un librogame \u00e8 che \"non sai cosa ci puoi trovare dentro fino a che non lo leggi\", a partire dall'ingegnosit\u00e0 delle regole, il divertimento, il modo di svilupparlo, il testo e le immagini... cio\u00e8 i fattori di influenza del voto sono tanti, non solo quello letterario... penso sia pi\u00f9 corretto il pensiero di phantomph dove viene fatto un discorso prettamente di gusto,( de gustibus non dispuntandum est, si diceva gi\u00e0 dai tempi dei romani ^^ ),e ci st\u00e0 che un librogame grafico possa anche essere considerato terribile rispetto ad uno testualepersonalmente questo corto lo avrei votato alto anche per l'ingegnosit\u00e0 delle regole e la scelta di sistema di gioco basato su immagini (pi\u00f9 che ottime), oltre che per l'impegno profuso dall'autore per realizzare e ideare cosi tante cose in cosi poco tempo (non so se qualcuno si sia soffermato sulla cosa, ma ho pensato alla difficolt\u00e0 anche solo del pensare e ideare tutte quelle stanze diverse, ognuna con la sua particolarit\u00e0, non solo del disegnarle.. dovendo pensare di \"scrivere\" in un paragrafo l'arredamento per fila e per segno di ogni stanza, fa capire a quante cose abbia pensato l'autore..ed \u00e8 per questo che considero un p\u00f2 irrispettoso in non voler tenere conto nel voto di un lavoraccio simile)"
    ],
    [
        "106243",
        "Adriano",
        "Il problema \u00e8 che i disegni (nella quasi totalit\u00e0 dei librogame) non fanno parte di una mappa.Prendi Sortilegio, ad esempio, o Lupo Solitario, Blood Sword, Grecia Antica, Misteri d'Oriente, Fire*Wolf, eccetera: arrivi nel punto in cui c'\u00e8 un disegno, vedi che l\u00ec c'\u00e8 una pozione e puoi scegliere di prenderla o non prenderla. Qualunque cosa tu faccia, hai una certezza: non tornerai in quel paragrafo.Questo perch\u00e8 quei libri hanno una struttura lineare, quindi l'autore non si preoccupa del fatto che tu prenda o meno un oggetto.Stai al 50. Prendi la fiala? Vai al 61. Non la prendi? Vai al 114. Non ci tornerai mai al 50, quindi il problema non si pone.Nei librogame a mappa, invece, in quel paragrafo potresti tornarci.E se ci torni, si presume che tu non debba trovare la vecchia situazione, ma la nuova \"aggiornata\".Ti faccio un esempio:Questo \u00e8 ci\u00f2 che avviene nei librogame a mappa:4Ti trovi in una stanza dalle pareti bianche. Davanti a te c\u2019\u00e8 una bomba, il timer \u00e8 fermo a 10 secondi. Se vuoi riavviare il timer vai al 7, altrimenti vai al 51.7Avvii il timer ed esci di corsa dalla stanza, gettandoti a terra. Dopo qualche istante la bomba esplode: la deflagrazione \u00e8 molto potente (prendi nota del codice BOMBA). Ti rialzi lentamente [\u2026](dopo aver esplorato parte dell\u2019edificio)10Ti trovi lungo un corridoio, e alla tua sinistra c\u2019\u00e8 una porta. Se vuoi aprirla vai al 15, se invece continui lungo il corridoio vai al 60.15Se possiedi il codice BOMBA vai al 18, in caso contrario vai al 4.18Entri nella stanza e trovi tutto in cenere: \u00e8 esplosa una bomba e ha distrutto tutto.Questo invece \u00e8 ci\u00f2 che accade con la struttura di questo Corto:4Ti trovi in una stanza dalle pareti bianche. Davanti a te c\u2019\u00e8 una bomba, il timer \u00e8 fermo a 10 secondi. Se vuoi riavviare il timer vai al 7, altrimenti vai al 51.7Avvii il timer ed esci di corsa dalla stanza, gettandoti a terra. Dopo qualche istante la bomba esplode: la deflagrazione \u00e8 molto potente. Ti rialzi lentamente [\u2026](dopo aver esplorato parte dell\u2019edificio)10Ti trovi lungo un corridoio, e alla tua sinistra c\u2019\u00e8 una porta. Se vuoi aprirla vai al 4, se invece continui lungo il corridoio vai al 60.Ecco cosa intendo: nei racconti a mappa il testo prevede modifiche, in questo Corto invece le modifiche devi farle tu, ma quando torni in quel paragrafo il disegno stona davvero. Cio\u00e8 stona in quanto \u00e8 un disegno, stiamo osservando cosa accade, se non fosse per il fatto che quello che vediamo non \u00e8 pi\u00f9 quello che \u00e8.Se al posto del disegno ci fosse stata una tabella con un elenco di cose che si trovano nella stanza (mostri, oggetti, ecc.), allora s\u00ec che la cancellazione/aggiunta di modifiche avrebbe avuto senso: quella che vedevamo era l'esatta fotografia della stanza.Invece il disegno \u00e8 qualcosa di statico in un contesto dinamico (lg a mappa), e secondo me stona. Paradossalmente, se non ci fossero stati i disegni avrei dato 10 a questo Corto."
    ],
    [
        "106244",
        "Mornon",
        "Giudizio di MornonInnanzitutto \"un mento da fare invidia a quello di Antonio Hinoki\", CE SARAI...Bravo, sapiente autore, che hai deciso di inimicarti uno degli organizzatori del concorso. Adesso non solo abbasser\u00f2 oltraggiosamente il mio giudizio nei tuoi confronti, ma anche ti punir\u00f2 fisicamente la prossima volta che ti incontro in giro. So chi sei, So ndo stai, So dove bazzichi.Chiarito questo dettaglio, andiamo avotarestroncare questo Corto.La Triade \u00e8 un bel corto e una bella novit\u00e0. L'autore deve aver trovato unoschiavoamico condiscendente che ha accettato questo lavoro immane, e ha deciso di realizzare un piccolo gioiellino, sfruttando il lavoro del compare per fregiarsi a suo nome di un bel gioco a base grafica, basato sull'esplorazione di un ambiente e la ricerca di dettagli nelle illustrazioni.Un altro sperimentalismo che secondo me arricchisce il carnet dei Corti di quest'anno e di tutte le edizioni in generale.Nonostante Mister Sarcasmo (o \"Miss\", per Aloona), devo dire che il gioco mi \u00e8 piaciuto molto, specialmente nell'ideazione e nella struttura. Non mi \u00e8 piaciuto particolarmente lo stile di scrittura, troppo spesso eccessivamente sarcastico o leggero, e il paradosso reale/surreale, che INFICIA e AQUISGRANA un po' la possibilit\u00e0 di immergersi nella storia. Visti mostri e trappole, avrei preferito che si evitasse l'aspetto umoristico e tutta la storia dei live e delle vite dei protagonisti e si optasse per un contesto fantasy credibile.In questo modo, avrei tagliato anche molte battute dalla parte del regolamento e i background troppo barocchi dei tre personaggi.Ma andiamo al dettaglio.Giocabilit\u00e0 8,5. Un giochino grafico e a mappa che ho apprezzato molto, ma che rende un po' male per come l'ho giocato io (a schermo). Mi rendo conto che il contest prevedeva pdf e questo corto ci sta stretto dentro, ma magari proprio per quello si sarebbe potuto ottimizzare ancora di pi\u00f9 il contenuto al mezzo. Insomma ben fatto, ma si sarebbe preso 10 se il gioco fosse stato sviluppato per un contesto diverso (un giochino per computer?) o meglio per questo contesto (paragrafi linkabili nei disegni o qualche diavoleria del genere).Divertimento 9: Molto divertente, anche perch\u00e9 una novit\u00e0 per i Corti, dove io apprezzo sempre la freschezza. Non \u00e8 10 per un po' di fatica nel gioco giocato e per le introdzuzioni troppo lunghe e annacquate. Avrei anche preferito che si fosse evitato l'approccio \"realistico\".Narrazione 8,5: Nella parte iniziale il testo per me \u00e8 troppo lungo e l'uso continuo di battute appesantisce ulteriormente.Voto finale:9, anzi4per il sarcasmo, anzi dai facciamo9, per\u00f2 lo do al disegnatore e non all'autore!! GNE GNE GNEEDIT: In vista di una eventuale pubblicazione:Caro disegnatore, liberati dalla schiavitu, abbandona il tuo sarcastico amico e pubblica da solo! A meno che non siate la stessa persona"
    ],
    [
        "106245",
        "Mornon",
        "Giudizio di ApologetaSe non fossi stato in obbligo di votarlo, non l'avrei fatto.La Triade dei Ludi Infernali ha molti pregi, il pi\u00f9 evidente dei quali \u00e8 l'originale trasposizione come Corto delle dinamiche dei Combat Heroes di deveriana memoria. Per ogni paragrafo di gioco, ecco la nostra bella immagine, corredata di tutte le descrizioni necessarie.Le immagini, appunto: ben realizzate, molto varie, perfettamente incastrate nella struttura del raccontogioco.Parliamo poi del regolamento: tre personaggi diversi, il fattore caso a pompare i combattimenti, una sfilata di regole che manda in sollucchero gli amanti dei GDR per l'infinit\u00e0 degli argomenti trattati.L'intuizione di lasciare una grande libert\u00e0 al leggiocatore - e l'aver fatto uso del neologismo \"leggiocare\" che mi vanto, nella mia infinita presunzione, di aver inventato...Infine, come trascurare l'enorme impegno profuso? Facciamo un conto di quante ore di lavoro stanno dietro a questo Corto: tantissime, e questo \u00e8 sempre un punto a favore.Quindi, hats off per l'autore: una prova mastodontica.Abbiamo per\u00f2 anche una sfilata di difetti, che magari sfuggono alla nostra prima occhiata, ancora irretita dalla magnificenza generale.Il regolamento colossale, oltre che spezzare il ritmo della narrazione proprio quando ci stiamo cercando di immedesimare nel protagonista, pu\u00f2 far abbandonare tanti, troppi utenti. L'autore richiede un grosso sforzo al lettore, e non tutti sono disposti ad affrontarlo. La macchinosit\u00e0 delle annotazioni uccide facilmente la voglia di rigiocare.La trama \u00e8 inconsistente: ecco l'ennesimo dungeon, solo presentato in maniera differente. Entra, Uccidi Mostro, Arraffa Tesoro, Esci: alla mia et\u00e0, con decine d'anni di letture alle spalle, vorrei vedere qualcos'altro.La libert\u00e0 di interagire con gli ambienti... dov'\u00e8? Oltre a spegnere il fuoco del camino, che cosa posso cambiare? E poi, siamo proprio sicuri di essere totalmente liberi? Nemmeno possiamo scappare da un mostro incatenato... Insomma, un conto \u00e8 promettere qualcosa di bello, altro \u00e8 mantenerlo: infatti, le tasse non calano mai.La difficolt\u00e0 di reperire gli oggetti magari \u00e8 voluta, ma senza soluzione sfido chiunque a trovare il pomello della spada.Da nessuna parte c'\u00e8 scritto come gestire la modalit\u00e0 multigiocatore. Poteva essere un punto di eccellenza, invece rimane lettera morta.EDIT dopo il commento dell'autore.E poi abbiamo problemi di stile, e grossi. Posso non apprezzare l'umorismo, \u00e8 un fatto personale, ma non saper gestire la punteggiatura e le frasi \u00e8 oggettivo: scegliendo solo un esempio fra tanti \"[...] per i tuoi continui insuccessi con le donne ma, il vero motivo invece, \u00e8 che sei [...]\"Questa mi sembra molto pi\u00f9 la trasposizione stampata di qualcosa raccontato a voce: ti spiego le regole, ti spiego com'\u00e8 la situazione... Ma c'\u00e8 una bella differenza fra come \u00e8 giusto esprimersi a voce e come farlo per iscritto.Si va poi dai dettagli come la mancata giustificazione del testo, non fondamentale ma sicuramente utile (\u00e8 gratis e rapido), alla gergalit\u00e0, all'infinit\u00e0 di spazi ripetuti tra le parole, a qualche refuso, all'incomprensibile errore di usare \"<<\" e \">>\" per il discorso diretto, all'oscenit\u00e0 grammaticale del paragrafo 23 - scrivere \"ne\" invece di \"n'\u00e8\" non \u00e8 un refuso, \u00e8 una castroneria da evitare gi\u00e0 alle elementari.Il mio voto \u00e8 espresso sulla base di quanto sopra, e non vi faccio rientrare le considerazioni seguenti perch\u00e9 soggettive: le stesse considerazioni che mi avrebbero spinto a non votare. Brutto mestiere, l'organizzatore.Secondo me un bel Corto \u00e8 completamente diverso da questo.Qui ci troviamo di fronte a una riproposizione di un videogioco anni '80, non davanti a un raccontogioco composto da una parte ludica e una narrativa. Secondo me - l'ho gi\u00e0 detto milioni di volte - se la narrativa interattiva vuole avere un futuro, deve avere il coraggio di essere ben scritta e fruibile da tutti.La Triade dei Ludi Infernali \u00e8 un Corto autoreferenziale: ci diverte, perch\u00e9 siamo quasi tutti cresciuti con i primi videogiochi, perch\u00e9 abbiamo riconosciuto le citazioni dei nomi dei cattivi, perch\u00e9 molti di noi hanno esperienze di GDR. Facciamo i combattimenti con i dadi, aggiorniamo i punteggi e troviamo gli oggetti come nelle serie E.Elle che hanno segnato la nostra crescita. Ma l'autoreferenzialit\u00e0 \u00e8 una tara di cui noi, autori e lettori, dobbiamo sbarazzarci il prima possibile: finch\u00e9 continuiamo a guardare indietro, riproponendo (magari ottimamente) cose viste e riviste, rimanendo nella nostra zona di comfort... non c'\u00e8 futuro. Possiamo parlare all'infinito di serie morte e sepolte: ma creare qualcosa di nuovo \u00e8 pi\u00f9 utile. E pi\u00f9 divertente.Scusate le chiacchiere.Ecco il mio voto ai singoli parametri aggiuntivi:Giocabilit\u00e0 7Narrazione 5,5Diverimento 5Per questi motivi e ciononostante, il mio voto complessivo \u00e8 7"
    ],
    [
        "106246",
        "Mornon",
        "Giudizio di Heimdall di BifrostQuando diversi mesi fa \u201cNecromauro\u201d, che \u00e8 stato l\u2019unico di noi a intrattenere i rapporti diretti con gli autori, ci ha riportato la richiesta di un aspirante concorrente di poter realizzare un corto con un\u2019illustrazione originale per ciascuno dei cinquanta paragrafi previsti dal regolamento, confesso che ho liquidato mentalmente la faccenda con una certa sufficienza, pensando che era un\u2019intuizione sicuramente grandiosa ma forse \u2013 anche in considerazione del tempo a disposizione\u00a0 \u2013 temeraria, quantomeno difficile da realizzare a un livello di qualit\u00e0 accettabile.Beh, mi sbagliavo.Checch\u00e9 si possa dire sul contenuto, sulle dinamiche di gioco, sul bilanciamento o su che altro, non posso che levarmi tanto di cappello per l\u2019ambizione del progetto, per la qualit\u00e0 grafica e l\u2019imponenza della realizzazione.Giocabilit\u00e0. Ho gi\u00e0 scritto sino alla nausea che non amo i regolamenti troppo articolati, segnatamente se riferiti a opere di cinquanta paragrafi o gi\u00f9 di l\u00ec, eppure, nonostante una messe di regole decisamente vasta, non ho avuto l\u2019impressione di trovarmi di fronte a qualcosa di superfluo.Le regole sono esposte con chiarezza e precisione e sono a un tempo intriganti e sensate, soprattutto nel costante e garbato invito a utilizzare la logica, l\u2019onest\u00e0 e il buonsenso. A posteriori, ma giusto per essere pignoli, si pu\u00f2 rilevare che si potevano semplificare le regole sull\u2019uso delle armi o razionalizzare meglio gli oggetti, giacch\u00e9 non in tutte le stanze sono presenti oggetti utili o utilizzabili, e pochi di loro sono veramente fruttuosi ai fini del gioco. Dopo una prima lettura con ciascuno dei tre personaggi (ho fatto il primo giro col barbaro), viene in rilievo la considerazione che non tutte le classi sono bilanciate perfettamente: a mio avviso i minori punteggi dell\u2019elfa non sono compensati dai maggiori spostamenti a disposizione, ma si tratta veramente di pignolerie che possono essere rapidamente aggiustate. Anche la dichiarata libert\u00e0 nella gestione del gioco, in alcuni punti \u00e8 pi\u00f9 apparente che reale, poich\u00e9 laddove \u00e8 possibile intraprendere azioni non canoniche, queste ci vengono suggerite pi\u00f9 o meno direttamente dall\u2019autore.Narrazione. Com\u2019\u00e8 noto il limite di quest\u2019anno non era nel numero di pagine a disposizione ma in quello dei caratteri, che non poteva certo essere raggiunto con le succinte didascalie delle illustrazioni: l\u2019impressione \u00e8 che, preso dalla consapevolezza di avere parecchio margine, l\u2019autore si sia fatto prendere la mano, finendo per proporci un testo iniziale debordante, in contrasto con lo stile spiccio ed essenziale del gioco vero e proprio.Vi sono alcuni elementi positivi, quali la caratterizzazione dei personaggi grazie a un accenno sul lororetroterra e, soprattutto, la descrizione dell\u2019antefatto visto simultaneamente da tre punti di vista che si incastrano molto bene tra loro: idea nel complesso non originalissima ma qui ben gestita. In negativo registro un utilizzo talora incontrollato di termini colloquiali che, quando non sono volutamente inseriti per caratterizzare personaggi e situazioni, suonano decisamente sciatti; un esempio per tutti: trovo sgradevolmente trascurate espressioni come: \u201cTi seisegnatoin palestra\u201d. In ogni caso, va detto che il testo scorre bene e, senza prodursi in voli pindarici, si pone al servizio della storia; d\u2019altro canto l\u2019autore non teme di prodursi brillantemente in alcune rutilanti metafore e similitudini che strappano pi\u00f9 di un sorriso e, tutto sommato, si ha sempre l\u2019impressione che tenga bene in pugno il registro narrativo e il contenuto della storia.Divertimento. La primissima impressione coincide con quanto rilevato da molti: almeno dal punto di vista grafico e visuale ci troviamo senz\u2019altro di fronte a un omaggio alle primissime avventure di ruolo in 3D con visuale fissa degli anni Novanta, come \u201cEye of the Beholder\u201d e simili, dei quali condivide anche la stringatezza delle didascalie e un certounderstatementdei testi, cos\u00ec tipico dellohumouringlese che li caratterizzava. Addentrandosi nel gioco si possono apprezzare anche i meccanismi in stile \u201cHero Quest\u201d o altri giochi di ruolo da tavolo, caratterizzati da una mappa da ricostruire e da trabocchetti vari.A mio avviso la critica pi\u00f9 sensata e pertinente che si possa portare a questo lavoro \u00e8 che si \u00e8 voluto adattare un formato, quello delle vecchie avventure per pc, al supporto cartaceo, senza l\u2019elasticit\u00e0 nella gestione del gioco e delle caratteristiche o degli ambienti che potevano garantire le prime. Va detto per\u00f2 che il progetto, pure temerario, nel complesso a me sembra ben riuscito, sia nella superba realizzazione grafica, che meriterebbe di per s\u00e9 la pubblicazione, sia nella scanzonata e divertita serie di omaggi, rimandi, riferimenti che evoca.In termini pi\u00f9 generali, mi vien fatto di osservare che l\u2019autore di questo corto riesce dove altri hanno fallito: realizzare un\u2019avventura in cui il gioco citazionistico, ildivertissemente l\u2019ironia non vengono mai meno e al contempo non rubano la scena al gioco vero e proprio. Se ci si pensa, qualunque giustificazione razionale si voglia fornire all\u2019esistenza di questa Locanda dei Ludi infernali \u00e8 decisamente campata per aria, n\u00e9 possono essere considerate plausibili le spiegazioni date nel corso del gioco dai tre misteriosi protagonisti. Ma qui ci si fa meno caso perch\u00e9, a differenza di altri racconti, che puntavano molto di pi\u00f9 sulla costruzione di un\u2019atmosfera cupa e avevano quindi maggiori pretese di realismo, questo racconto d\u00e0 subito mostra di tutta la sua sfrontatezza, giocando con una serie di stereotipi di genere troppo caricaturali perch\u00e9 si possa prenderli sul serio: il linguaggio artefatto dei cattivi, il sonnifero nel vino, i mostri erranti e le trappole buttate in giro per il percorso sono cos\u00ec esagerati che si ride insieme all\u2019autore, immaginando per tutto il tempo che ci si trovi attorno a un tavolo con birra e patatine dandosi di gomito per l\u2019ennesima trovata immaginata dal master e sbattuta neldungeondi turno.In conclusione, complimenti vivissimi all\u2019autore per la trovata, la realizzazione e la gestione!Voto complessivo: 8.Giocabilit\u00e0: Voto 7,5.Divertimento: Voto 10.Narrazione: Voto 8."
    ],
    [
        "106300",
        "Yaztromo",
        "Mornon ha scritto:Facciamo un conto di quante ore di lavoro stanno dietro a questo Corto: tantissime, e questo \u00e8 sempre un punto a favore....e te pareva..."
    ],
    [
        "106305",
        "Sabretooth",
        "ps.. ma tanto per dire la \"libert\u00e0 di interagire con l'ambiente\"... ma nessuno si \u00e8 risolto il problema prendendo l'ariete che si trova nella sala delle armi e sfondando le porte chiuse a chiave?oppure nel paragrafo della cantina si spostano gli scaffali per risalire...(altre a memoria non mi vengono)"
    ],
    [
        "106312",
        "Jhongalli",
        "Con Manlio ho pensato di prendere la tovaglia nella stanza n 5 per improvvisare all'occorrenza un sacco da tenere in mano che mi consentisse di trasportare pi\u00f9 oggetti. Manlio \u00e8 pi\u00f9 forte degli altri due, dovrebbe poter trasportare pi\u00f9 carico."
    ],
    [
        "106313",
        "Hieronymus",
        "In effetti non c'erano tante azioni libere possibili (tra quelle utili intendo), complici forse alcune stanze spoglie.Intanto elenco quelle che ho \"scoperto\" io:aprire la teca di vetro con una delle chiavi rubate allo scheletro;sfondare la porta dell'armeria con l'ariete (le altre porte chiuse, secondo regolamento possono essere aperte solo con chiavi apposite);prendere la borraccia dalla statua, presumendo che sia vuota, riempirla d'acqua nella fontanella del leone per usare quest'acqua per spegnere il fuoco (anche se il fuoco, seguendo logica, pu\u00f2 venir spento anche senza usare acqua);risalire nella stanza sopra la dispensa o con la fune o rovesciando gli armadi;leggere la tavola runica per superare indenni la trappola dei dardi;attivare l'argano;attivare la leva;raccogliere i vari oggetti utili coi mostri (aglio, specchio, esplosivi ecc.);al momento non me ne vengono altre, a parte alcune dove avremo dovuto usare una logica \"molto libera\". Ad esempio, coprendoci il viso con un pezzo di vestito o straccio, potremo decidere di non fare la prova per la trappola del gas velenoso. Oppure potremo inventarci un modo ingegnoso di usare gli esplosivi. Chess\u00f2: sfondare pareti, disintegrare mobili ecc.A conti fatti le opzioni non sono tante, certo, ma siamo davanti a un corto sicuramente sperimentale. Mi auguro che l'autore faccia tesoro di questo concorso, e delle relative critiche costruttive ricevute, per arricchire un eventuale lungo con pi\u00f9 opzioni di interazione possibili.Per aggiungere ulteriore realismo si potrebbe aggiungere l'importanza delle torce per luce e buio. Se ci fate caso nessuna stanza ha finestre o illuminazioni elettriche, quindi presumo che per vedere dentro servano per forza torce o lampade (ne ho vista una in una stanza da letto).Non avere illuminazione a disposizione potrebbe abbassare per esempio il punteggio di combattivit\u00e0 o di evitare trappole.Insomma, i margini di espansione sono veramente tanti, ma bisogna allo stesso tempo cercare di non appesantire troppo il regolamento.A conti fatti questo \u00e8 un gdr vero e proprio che si basa sulle illustrazioni"
    ],
    [
        "106315",
        "Hieronymus",
        "Jhongalli ha scritto:Con Manlio ho pensato di prendere la tovaglia nella stanza n 5 per improvvisare all'occorrenza un sacco da tenere in mano che mi consentisse di trasportare pi\u00f9 oggetti. Manlio \u00e8 pi\u00f9 forte degli altri due, dovrebbe poter trasportare pi\u00f9 carico.Hai ragione. Seguendo lo stesso ragionamento, io avrei impedito a Natasha di usare armi a due mani, essendo donna presumo sia anche pi\u00f9 deboluccia."
    ],
    [
        "106316",
        "SkarnTasKai",
        "Sabretooth ha scritto:nessuno si \u00e8 risolto il problema prendendo l'ariete che si trova nella sala delle armi e sfondando le porte chiuse a chiave?io (manlio) ho sfondato la porta dell'armeria. poi c'era tony che aveva la chiave del sole e quella della luna, quindi per un paio di porte il problema non si sarebbe posto, se non fossimo schiattati poco dopo."
    ],
    [
        "106320",
        "Dario III",
        "In effetti \u00e8 un Corto ben pensato. Stare a pasticciare con tutto \u00e8 solo una perdita di tempo, ma ci sono quelle 3-4 mosse ben studiate che hanno un'ottima resa, se si ha l'intuito per coglierle. Ancora complimenti all'autore!"
    ],
    [
        "106323",
        "Heimdall di Bifrost",
        "Carissimi, eccoci al punto!La Triade dei Ludi infernali attira 21 votanti e, con una straordinaria media generale di poco superiore all'8, vola prepotentemente in testa alla classifica, scalzandone il pur ottimo \"La nebbia\" e relegando \"Spettromante\" al terzo posto.Quali altre sorprese ci riserver\u00e0 il concorso di quest'anno, che ormai si avvia alle battute finali? \"La Triade\" trover\u00e0 degni inseguitori o la sua sar\u00e0 una fuga solitaria? Restate sintonizzati!TOTALI\u00a0 \u00a0 Generale\u00a0 \u00a0 8,143Giocabilit\u00e0\u00a0 \u00a0 8,143Divertimento\u00a0 \u00a0 8,5Narrazione \u00a0 \u00a0 7,893Adriano\u00a0 \u00a0 Generale\u00a0 \u00a0 7,5Giocabilit\u00e0\u00a0 \u00a0 10Divertimento\u00a0 \u00a0 10Narrazione \u00a0 \u00a0 8Aloona\u00a0 \u00a0 Generale\u00a0 \u00a0 7Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *Anima di Lupo\u00a0 \u00a0 Generale\u00a0 \u00a0 10Giocabilit\u00e0\u00a0 \u00a0 10Divertimento\u00a0 \u00a0 10Narrazione \u00a0 \u00a0 10Apologeta\u00a0 \u00a0 Generale\u00a0 \u00a0 7Giocabilit\u00e0\u00a0 \u00a0 7Divertimento\u00a0 \u00a0 5Narrazione \u00a0 \u00a0 5,5Babacampione\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *Dario III\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *EGO\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *El_Tipo\u00a0 \u00a0 Generale\u00a0 \u00a0 10Giocabilit\u00e0\u00a0 \u00a0 9Divertimento\u00a0 \u00a0 9Narrazione \u00a0 \u00a0 10FinalFabbiX\u00a0 \u00a0 Generale\u00a0 \u00a0 7,5Giocabilit\u00e0\u00a0 \u00a0 8,5Divertimento\u00a0 \u00a0 8Narrazione \u00a0 \u00a0 5Heimdall\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 7,5Divertimento\u00a0 \u00a0 10Narrazione \u00a0 \u00a0 8Hieronymus Generale\u00a0 \u00a0 9,5Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *Jhongalli\u00a0 \u00a0 Generale\u00a0 \u00a0 7,5Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *Mornon\u00a0 \u00a0 Generale\u00a0 \u00a0 9Giocabilit\u00e0\u00a0 \u00a0 8,5Divertimento\u00a0 \u00a0 9Narrazione \u00a0 \u00a0 8,5Phantomfh\u00a0 \u00a0 Generale\u00a0 \u00a0 6Giocabilit\u00e0\u00a0 \u00a0 *Divertimento\u00a0 \u00a0 *Narrazione \u00a0 \u00a0 *Pirata delle Alpi\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 8Divertimento\u00a0 \u00a0 8,5Narrazione \u00a0 \u00a0 8,5Prodo\u00a0 \u00a0 Generale\u00a0 \u00a0 7Giocabilit\u00e0\u00a0 \u00a0 7Divertimento\u00a0 \u00a0 5,5Narrazione \u00a0 \u00a0 7Rygar\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 6Divertimento\u00a0 \u00a0 9Narrazione \u00a0 \u00a0 8Sabretooth\u00a0 \u00a0 Generale\u00a0 \u00a0 8,5Giocabilit\u00e0\u00a0 \u00a0 8Divertimento\u00a0 \u00a0 9Narrazione \u00a0 \u00a0 7Sancio\u00a0 \u00a0 Generale\u00a0 \u00a0 8,5Giocabilit\u00e0\u00a0 \u00a0 8,5Divertimento\u00a0 \u00a0 9Narrazione \u00a0 \u00a0 8SkarnTaskai\u00a0 \u00a0 Generale\u00a0 \u00a0 8Giocabilit\u00e0\u00a0 \u00a0 7Divertimento\u00a0 \u00a0 8Narrazione \u00a0 \u00a0 9Ulnar Primo\u00a0 \u00a0 Generale\u00a0 \u00a0 10Giocabilit\u00e0\u00a0 \u00a0 9Divertimento\u00a0 \u00a0 9Narrazione \u00a0 \u00a0 8Ultima modifica di:Heimdall di BifrostGiu-24-15 08:15:00"
    ],
    [
        "106325",
        "Anima di Lupo",
        "Manca il voto di Hieronymus: 9,5Cos\u00ec i votanti sono 21 e la media 8,14.;-)"
    ],
    [
        "106329",
        "phantomfh",
        "Apologeta ha sintetizzato molto bene quello che \u00e8 anche il mio pensiero su questo corto.Apologeta ha scritto:La trama \u00e8 inconsistente: ecco l'ennesimo dungeon, solo presentato in maniera differente. Entra, Uccidi Mostro, Arraffa Tesoro, Esci: alla mia et\u00e0, con decine d'anni di letture alle spalle, vorrei vedere qualcos'altro.Qui ci troviamo di fronte a una riproposizione di un videogioco anni '80, non davanti a un raccontogioco composto da una parte ludica e una narrativa.Molto acuto anche il riferimento all'autoreferenzialit\u00e0 come tara di cui sbarazzarci.Apologeta ha scritto:La Triade dei Ludi Infernali \u00e8 un Corto autoreferenziale: ci diverte, perch\u00e9 siamo quasi tutti cresciuti con i primi videogiochi, perch\u00e9 abbiamo riconosciuto le citazioni dei nomi dei cattivi, perch\u00e9 molti di noi hanno esperienze di GDR. (...omissis...) Ma l'autoreferenzialit\u00e0 \u00e8 una tara di cui noi, autori e lettori, dobbiamo sbarazzarci il prima possibile."
    ],
    [
        "106334",
        "EGO",
        "Mornon ha scritto:Giudizio di ApologetaSe non fossi stato in obbligo di votarlo, non l'avrei fatto.Brutto mestiere, l'organizzatore.Apologeta ha scritto:se la narrativa interattiva vuole avere un futuro, deve avere il coraggio di essere ben scritta e fruibile da tutti.l'autoreferenzialit\u00e0 \u00e8 una tara di cui noi, autori e lettori, dobbiamo sbarazzarci il prima possibile... e per\u00f2 abbiamo proprio bisogno di te come organizzatore, perch\u00e9 dici cose giustissime.Sabretooth ha scritto:ma nessuno si \u00e8 risolto il problema prendendo l'ariete che si trova nella sala delle armi e sfondando le porte chiuse a chiave?L'ariete praticamente serve solo per la porta tra l'armeria e la stanza successiva: le altre porte chiuse richiedono chiavi speciali (sole,luna, leone) e non possono essere aperte altrimenti, come da regolamento.Volendo adottare Logica e Onest\u00e0, in ogni caso, portarsi dietro l'ariete \u00e8 un po' poco praticoContinuo a meravigliarmi di come alcuni abbiano trovato particolarmente macchinoso l'aggiornamento del registro. Siamo tutti giocatori un po' scafati, veramente non siete riusciti a \"personalizzare\" un po' il vostro modo di annotare le cose da annotare per snellire la pratica? Vorrei vedervi di fronte ai Dimensione Avventura di Keith Martin... quasi quasi vi traducoNight DragonoLegend of Zagorsolo per leggere i commenti"
    ],
    [
        "106336",
        "phantomfh",
        "EGO ha scritto:Continuo a meravigliarmi di come alcuni abbiano trovato particolarmente macchinoso l'aggiornamento del registro. Siamo tutti giocatori un po' scafati, veramente non siete riusciti a \"personalizzare\" un po' il vostro modo di annotare le cose da annotare per snellire la pratica? Vorrei vedervi di fronte ai Dimensione Avventura di Keith Martin... quasi quasi vi traducoNight DragonoLegend of Zagorsolo per leggere i commentiIo purtroppo ho un singolo neurone, spesso condiviso con altri, \u00e8 sicuramente un mio limiteE' anche vero che il basso coinvolgimento che mi ha trasmesso il corto non ha contribuito in tal senso.Ma se traduciLegend of Zagorpenso che potrei anche fare qualche sforzo in pi\u00f9"
    ],
    [
        "106345",
        "EGO",
        "phantomfh ha scritto:Ma se traduciLegend of Zagorpenso che potrei anche fare qualche sforzo in pi\u00f9Posso gi\u00e0 dire in anticipo che tradurlo sarebbe uno scherzo, in confronto a giocarlo."
    ],
    [
        "106348",
        "Rygar",
        "Scusate, ma mi sapreste dire chi \u00e8 Media Eva?Mi \u00e8 rimasto il dubbio."
    ],
    [
        "106398",
        "Heimdall di Bifrost",
        "Anima di Lupo ha scritto:Manca il voto di Hieronymus: 9,5Cos\u00ec i votanti sono 21 e la media 8,14.Ho aggiornato per\u00f2, mannaggia,rinnovo il mio invito a rendere pi\u00f9 visibile il voto, proprio per evitare che qualcosa vada smarrito nel calderone generale.La cosa migliore sarebberiportare il voto in fondo al proprio post, eventualmente evidenziandolo in rosso e in grassetto: quando si tratta di un singolo numerello, sia pure in grassetto, affogato in un post chilometrico, pu\u00f2 capitare che sfugga."
    ],
    [
        "106402",
        "Sabretooth",
        "Hieronymus ha scritto:(anche se il fuoco, seguendo logica, pu\u00f2 venir spento anche senza usare acqua);almeno se giochi con uno dei due personaggi maschi"
    ],
    [
        "106403",
        "Hieronymus",
        "Sabretooth ha scritto:Hieronymus ha scritto:(anche se il fuoco, seguendo logica, pu\u00f2 venir spento anche senza usare acqua);almeno se giochi con uno dei due personaggi maschiahauhauha\u00a0 ci ho messo un po'\u00a0 a capirla."
    ],
    [
        "107432",
        "monpracem",
        "URRAH PER I CAMPIONI!Complimenti per la meritata vittoria, un lavoro davvero ben fatto! Ho apprezzato da subito i disegni, come credo tutti... ma, caro Andrea, non credere che questo sia un bene... ora sei ufficialmente \"schedato\" e non ti lasciamo pi\u00f9 andare!I miei pi\u00f9 vivi complimenti anche a Hyeronimus, per aver costruito un LG diverso e stimolante.Certo, il lavoro non \u00e8 esente da pecche, ma quale lo \u00e8? Uno dei punti dolenti a mio avviso \u00e8 proprio la pretesa che il lettore sia davvero libero di utilizzare i vari oggetti come preferisce: come \u00e8 gi\u00e0 stato evidenziato, il meccanismo si sgretola dal momento in cui le combinazioni sono infinite ma soltanto un limitatissimo numero di opzioni \u00e8 realmente utile. Sono per\u00f2 difetti a cui si pu\u00f2 lavorare e possono svanire con una adeguata fase di playtest e di revisione.Detto questo ammetto di aver preso una enorme cantonata con questo corto: ero convinto ci fosse lo zampino di Lonewolf nei disegni e ci avrei pure scommesso! Invece...Ora vogliamo sapere TUTTO sulla genesi del corto! Sotto con lo \"spiegone\"!"
    ],
    [
        "107450",
        "monpracem",
        "Hieronymus ha scritto:Il mio voto finale \u00e8 infine 9,5Una curiosit\u00e0: credo (sar\u00e0 Anima di Lupo a smentirmi appena pubblicher\u00e0 le statistiche finali) che con questo voto tu ti sia conquistato il primato di \"Voto pi\u00f9 alto dato da un autore a se stesso\"..."
    ],
    [
        "107474",
        "Mornon",
        "Lo spiegone \u00e8 finito su un altro thread"
    ],
    [
        "107772",
        "Mornon",
        "Hieronymus ha fornito una nuova versione del corto: enjoy!!!https://drive.google.com/file/d/0B4ei7X \u2026 sp=sharing"
    ]
]