[
    [
        "135207",
        "Dario III",
        "Cari amici di LGL,con il quinto Corto di questa edizione, siamo al giro di boa!Vi ricordo in sintesi come procedere per votare:1) Leggete e giocate il Corto!2) Pubblicate su questo thread un commento in cui spiegate per bene che cosa ne pensate.3) Scrivete via PM a uno degli organizzatori (Adriano, Dario III o Pirata delle Alpi) per comunicargli il vostro voto, che deve essere compreso tra 4 e 10 (sono ammessi i mezzi punti).4) Fatelo entro la seconda domenica da oggi! Quindi entro domenica 18/3.Vi ricordo che, perch\u00e9 le vostre valutazioni siano valide ai fini della proclamazione del vincitore, dovrete aver votato almeno 5 dei 9 Corti presentati.Per qualunque dubbio, consultate il bando nell\u2019apposito thread o contattate uno degli organizzatori (Adriano, Dario III o Pirata delle Alpi).Godetevi alloraNella bocca del leone"
    ],
    [
        "135208",
        "Prodo",
        "Che accadr\u00e0 avventurandosi nella bocca del Leone? Lo scopriremo solo dopo la prossima lettura..."
    ],
    [
        "135209",
        "Anima di Lupo",
        "E finalmente il fantasy!"
    ],
    [
        "135210",
        "Zakimos",
        "Ho un problema: ogni volta che leggo i nomi in un'opera fantasy il mio pensiero va inevitabilmente a:-D.I presupposti per un racconto classico ma molto interessante ci sono tutti, spero che vengano soddisfatti."
    ],
    [
        "135212",
        "GGigassi",
        "In questo non ci sono parole da trasformare in numeri, vero?"
    ],
    [
        "135214",
        "Prodo",
        "E ancora una volta devo iniziare la mia recensione con rammarico. Perch\u00e9 le premesse di Nella Bocca del Leone erano ottime, l'approccio super-classico da Dungeon Crawler duro e puro pieno di tante belle creature pericolose, trappole, magia e qualche enigma mi aveva esaltato, e mi piaceva anche il pretesto, piacevolmente banale, che faceva da base alla missione, ispirato a 200 opere del genere esistenti.Addirittura con tanto di anello del teletrasporto per tornare nella sala degli anziani una volta ritrovato il prezioso tomo, chiave della nostra ricerca, ed epilogo finale che ribalta completamente la situazione, e soprattutto la nostra convinzione di aver trionfato.Insomma un sacco di belle cosette che mi hanno predisposto ottimamente nei confronti di questo racconto, che ha oltretutto anche altri lati positivi.L'antefatto con l'atroce sacrificio a cui \u00e8 costretto il Re \u00e8 ben congegnato, trasmette inquietudine e senso di impellenza, cos\u00ec come la chiamata dei 3 eroi che devono risolvere la situazione, con caratteristiche molto semplici ma diverse tra loro. L'idea di creare tre differenti personaggi permette anche di aumentare la longevit\u00e0 del corto favorendone la giocabilit\u00e0, perch\u00e9 effettivamente i punteggi sono molto variegati e usando un personaggio piuttosto che un altro cambiano anche le strategie per completare l'avventura.Lo stile narrativo molto secco e quasi scarno mi \u00e8 piaciuto. Sospetto che potr\u00e0 far storcere il naso a qualcuno, ma personalmente mi ha ricordato l'approccio dei primi Fighting Fantasy, con i paragrafi stringati e le descrizioni ridotte al minimo, o addirittura delle avventure in solitario di Tunnel e Troll. E poi questo tipo di soluzione aiuta a trasmettere l'idea di urgenza e di ricerca serrata, che secondo me contribuisce ad ampliare la godibilit\u00e0 del Corto.Mi \u00e8 piaciuta moltissimo poi la soluzione scelta dall'autore, che ha optato per creare diverse strade che ci possono condurre all'epilogo vincente. Paradossalmente si pu\u00f2 recuperare il libro e tornare a casa anche visitando pochissimi paragrafi rispetto alla totalit\u00e0 che compone il racconto. Una risoluzione di questo tipo per\u00f2 ci obbligher\u00e0 a un paio di scontri, e a uno in particolare, veramente al limite e di elevatissima difficolt\u00e0. Dovremo inoltre scegliere tra i 5 tomi \"finali\" completamente a caso, e avremo perci\u00f2 solo il 20% di possibilit\u00e0 di risolvere la situazione e conquistare l'epilogo vincente (rettifico: c'\u00e8 un indizio che possiamo cogliere durante la narrazione e che ci mette sulla giusta strada per scegliere; \u00e8 anche di una certa classe, elemento che migliora ulteriormente il passaggio che era gi\u00e0 ben congegnato di per s\u00e9).Esistono per\u00f2 varianti intelligenti sul tema, che ci consentono di arrivare al cospetto del libro, nella stanza capitale, senza essere costretti a scontri proibitivi (anche se un paio di confronti difficili ci sono a prescindere dalla soluzione che scegliamo, ma quello ci pu\u00f2 stare) e addirittura con la possibilit\u00e0 di poter capire chiaramente qual \u00e8 il libro da scegliere tra le varie opzioni possibili.Insomma tante strade diverse, con difficolt\u00e0 a scalare a seconda di quanto ci impegnamo a esplorare e quanto scopriamo dei segreti della Biblioteca. Ottimo approccio.Proseguendo per\u00f2 nella lettura mi sono accorto che il Corto ha diversi bug. Oltre a qualche passaggio sintattico discutibile (leggere dopo poche righe Un esercito di 100.000 uomini attaccheranno non \u00e8 il massimo, mi ha ricordato \"La gente vogliono dormire\" di Zaloniana memoria) e a errori di battitura sparsi qui e l\u00ec, ho scovato diverse incongruenze che rendono caotica la narrazione e di fatto eliminano alcune possibilit\u00e0 di esplorazione (pur non impedendo del tutto, per fortuna, di completare il corto come era accaduto in Io Non Brucer\u00f2):Spoiler1) Paragrafo 9: affrontiamo l'Orco e lo sconfiggiamo; viene bloccata una sezione della Biblioteca, quella che abbiamo esplorato. Ma c'\u00e8 un errore: veniamo dal lato del paragrafo 15 e non da quello del paragrafo 5. L'autore deve aver fatto un copia e incolla senza rammentare di cambiare poi la zona da inibire e il relativo rimando.2) La Chiave di ferro: per usarla dobbiamo aggiungere 37 al paragrafo in cui troviamo una cassetta di ferro chiusa (che \u00e8 il 12) cos\u00ec facendo andiamo al 49 e il prosieguo dell'avventura non ha senso. Il totale esatto da aggiungere \u00e8 34 e il paragrafo in cui recarsi per aprire la cassetta \u00e8 il 46. Questo bug \u00e8 piuttosto grave perch\u00e9 se non recuperiamo, da quella parte del percorso, le perle rosse chiuse nel piccolo forziere possiamo rimanere incastrati (e di fatto ci rimaniamo perch\u00e9 questo bug si combina con un altro che riporto pi\u00f9 sotto)3)Paragrafo 49: ci facciamo un mazzo cos\u00ec per liberare Harko, ci accorgiamo persino che \u00e8 un traditore, e il premio \u00e8 combatterlo con un malus di 4 punti di combattivit\u00e0 (problematico da sostenere anche per il nano che \u00e8 il pi\u00f9 pugnace del terzetto degli eroi) e addirittura con i danni che abbiamo la possibilit\u00e0 di infliggere dimezzati e quelli di Harko raddoppiati? Qui l'autore ha esagerato e questo passaggio va necessariamente rivisto perch\u00e9, al di l\u00e0 della difficolt\u00e0, non premia affatto un percorso approfondito e che ci ha portato a svelare diversi misteri4) Paragrafo 37: non \u00e8 chiaro come si raggiunga. Ho ipotizzato che prendere il libro della sapienza dalla statua insettoide faccia scattare una specie di allarme quando arriviamo al paragrafo 33. Dobbiamo quindi aggiungere l\u00ec il +4 che ci dice di sommare il libro quando si parla di monaci e recarci al 37. Il problema \u00e8 che non si parla mai apertamente di monaci in nessun paragrafo (se non di rimando nel 33 appunto), e anche leggendo le prime righe del 37 non c'\u00e8 un rimando logico che chiarisce l'eventuale corrispondenza n\u00e9 alcuna consecutio. Altro passaggio oscuro, a essere leggeri, errato a essere pesanti nella valutazione: sicuramente da rivedere e migliorare5) Paragrafo 30: non si raggiunge da nessuna parte e parla di un dente meno stabile degli altri che abbiamo notato, presupponendo quindi che stessimo osservando in un paragrafo precedente una fila di denti o qualcosa di simile. Dopo un'ora di ricerca serrata ho sciolto l'enigma che conduce al capoverso incriminato: il rimando \u00e8 talmente labile da generare frustrazione, e onestamente devo ammettere che se non avessi conosciuto a priori il risultato non lo avrei colto. Andrebbe ritarato a mio modo di vedere e reso pi\u00f9 individuabile e percepibileAltri problemi: non mi piace per niente la scelta di affidare al semplice lancio di dado, quindi uguale per tutti, il danno inferto durante i combattimenti. E' un appiattimento eccessivo, e una semplificazione che secondo me peggiora il racconto. Capisco l'esigenza di farlo, legata probabilmente alla necessit\u00e0 di restare entro un limite preciso di paragrafi e non appesantire troppo la struttura dell'opera, ma suona male, soprattutto se raffrontata alla struttura pi\u00f9 definita e \"multipla\" dei personaggi tra cui possiamo scegliere.A livello narrativo poi mi ha un po' infastidito l'impiego di termini alla stregua di \"tu non voglia fregarmi\" e altri passaggi molto colloquiali di questo tipo. Non perch\u00e9 io sia un bacchettone purista della lingua, ma perch\u00e9 rovinano un po' l'atmosfera e l'ambientazione: ci troviamo di fronte a un malvagio mago, in un maniero oscuro pronti a salvare il mondo e parliamo come il figlio volgarotto della vicina. Decisamente spoetizzante!Complessivamente Nella Bocca del Leone \u00e8 un valido racconto, con una buona caratterizzazione dei personaggi e degli ambienti, una salda struttura canonica, delle adeguate soluzioni di gioco e di percorso e delle trovate fantasy-classiche che personalmente ho apprezzato. Ancora una volta per\u00f2 la possibilit\u00e0 di raggiungere risultati eccellenti viene meno a causa di qualche ingenuit\u00e0, di alcune scelte discutibili e una fase di testing frettolosa e poco rifinita. Ed \u00e8 veramente un peccato che il post, ancora una volta, comprometta parzialmente quello che si \u00e8 fatto, bene e con entusiasmo, nel pre.Voto inviato a Dario"
    ],
    [
        "135216",
        "GGigassi",
        "Prodo ha scritto:Dovremo inoltre scegliere tra i 5 tomi \"finali\" completamente a caso, e avremo perci\u00f2 solo il 20% di possibilit\u00e0 di risolvere la situazione e conquistare l'epilogo vincente. [...](leggere dopo poche righe Un esercito di 100.000 uomini attaccheranno non \u00e8 il massimo, mi ha ricordato \"La gente vogliono dormire\" di Zaloniana memoria)Voto inviato a DarioProdo, mi stupisco di te!L'autore ci da un bell'indizio su come capire quale libro sia quello giusto, e difatti io l'ho beccato al primo colpo (controllando un paio di corrispondenze che hanno confermato che il mio ragionamento era esatto). Forse non hai guardato sullo scaffale giustoUsare il verbo al plurale nel caso che citi in realt\u00e0 non \u00e8 scorretto, o almeno cos\u00ec ricordo. Anch'io preferisco la concordanza al singolare nei nomi collettivi, ma quando si dice \"una moltitudine di utenti di LGL vuole solo true path\" il verbo si pu\u00f2 riferire sia a \"moltitudine\" che a \"utenti\". Per\u00f2 non saprei fornirti cos\u00ec sui due piedi le opportune pezze d'appoggio.Il guaio \u00e8 che quello \u00e8 il meno: dal punto di vista letterario questo Corto lascia un po' a desiderare (il primo paragrafo \u00e8 al presente e poi la narrazione si volge al passato), ma probabilmente l'autore ha preferito concentrarsi sulla parte ludica.Anche a voi il rimando al 10 dall'1 apre in realt\u00e0 il 9?"
    ],
    [
        "135219",
        "Prodo",
        "GGigassi ha scritto:L'autore ci da un bell'indizio su come capire quale libro sia quello giusto, e difatti io l'ho beccato al primo colpo (controllando un paio di corrispondenze che hanno confermato che il mio ragionamento era esatto). Forse non hai guardato sullo scaffale giusto winkPoi riguardo con pi\u00f9 attenzione, probabilmente mi sono perso qualcosa. In ogni caso quel passaggio l'ho lodato e non criticato, quindi mi \u00e8 piaciuto anche senza indizio e non pesa sulla valutazione finale.Edit: ok, ora ho capito. In effetti la prima volta che ero arrivato alla stanza finale avevo fatto l'altra strada, e quando poi sono passato dalla parte giusta non ho prestato molta attenzione perch\u00e9 ormai sapevo quale fosse il tomo da scegliere. Soluzione elegante che comunque conferma quei lati positivi del racconto, a livello di ideazione, che ho sottolineato ampiamente nella mia recensione.GGigassi ha scritto:Usare il verbo al plurale nel caso che citi in realt\u00e0 non \u00e8 scorretto, o almeno cos\u00ec ricordo. Anch'io preferisco la concordanza al singolare nei nomi collettivi, ma quando si dice \"una moltitudine di utenti di LGL vuole solo true path\" il verbo si pu\u00f2 riferire sia a \"moltitudine\" che a \"utenti\". Per\u00f2 non saprei fornirti cos\u00ec sui due piedi le opportune pezze d'appoggioQuello che dici tu si chiama concordanza a senso, e appunto, deve determinare una concordanza con il senso della frase. Non \u00e8 una specie di \"tana libera tutti\" per usare a piacere il verbo al singolare o al plurale. In questo caso la concordanza ci suggerisce che il verbo va usato al singolare e non al plurale.Come nel caso di La gente vuole dormire (e non vogliono dormire, talmente errato da generare una battuta piuttosto popolare). Ma comunque anche qui: non stiamo parlando di una questione che condiziona il giudizio in maniera sostanziale."
    ],
    [
        "135220",
        "GGigassi",
        "Prodo ha scritto:Come nel caso di La gente vuole dormire (e non vogliono dormire, talmente errato da generare una battuta piuttosto popolare).La questione \u00e8 che \"gente\" \u00e8 l'unico soggetto presente nella frase e la concordanza del verbo \u00e8 univoca: espressioni come \"un manipolo di soldati che\" potrebbe prevedere l'uso del singolare o del plurale ma, ripeto, non ho nessun riferimento per supportare questa mia tesi basata su vaghi ricordi.Tornando in topic, ho veramente apprezzato le instant death in cui l'autore ci illude di aver trovato chiss\u00e0 quale passaggio segreto (una \u00e8 quella che citi tuSpoilercoi monaci) e invece moriamo come cani!Ho gi\u00e0 il voto in mente, aspetto di rileggere un po' con calma il Corto e poi faccio il mio dovere"
    ],
    [
        "135221",
        "Prodo",
        "GGigassi ha scritto:La questione \u00e8 che \"gente\" \u00e8 l'unico soggetto presente nella frase e la concordanza del verbo \u00e8 univoca: espressioni come \"un manipolo di soldati che\" potrebbe prevedere l'uso del singolare o del plurale ma, ripeto, non ho nessun riferimento per supportare questa mia tesi basata su vaghi ricordi.Gig la scelta deve essere concordata caso per caso secondo la valutazione dell'opportunit\u00e0 del caso. Non significa che in qualsiasi caso tu puoi mettere a piacere verbo al singolare o al plurale. La tua premessa \u00e8 giusta, ma poi tu invece di concordare desumi che puoi usare il verbo a piacimento e non \u00e8 cos\u00ec. Ora sono in giro e non posso cercare, ma se vai sul sito della Crusca vedrai che trovi questa stessa identica spiegazione. Comunque dai, \u00e8 una cosa secondaria, ripeto non pesa in alcun modo sulla valutazione."
    ],
    [
        "135222",
        "GGigassi",
        "Prodo ha scritto:GGigassi ha scritto:La questione \u00e8 che \"gente\" \u00e8 l'unico soggetto presente nella frase e la concordanza del verbo \u00e8 univoca: espressioni come \"un manipolo di soldati che\" potrebbe prevedere l'uso del singolare o del plurale ma, ripeto, non ho nessun riferimento per supportare questa mia tesi basata su vaghi ricordi.Gig la scelta deve essere concordata caso per caso secondo la valutazione dell'opportunit\u00e0 del caso. Non significa che in qualsiasi caso tu puoi mettere a piacere verbo al singolare o al plurale. La tua premessa \u00e8 giusta, ma poi tu invece di concordare desumi che puoi usare il verbo a piacimento e non \u00e8 cos\u00ec. Ora sono in giro e non posso cercare, ma se vai sul sito della Crusca vedrai che trovi questa stessa identica spiegazione. Comunque dai, \u00e8 una cosa secondaria, ripeto non pesa in alcun modo sulla valutazione.Ora che mi ci fai pensare \u00e8 probabile che il caso che ho portato io (un [nome collettivo] di [soggetto al plurale] CHE) prevede la concordanza ambivalente perch\u00e9 il \"che\" pu\u00f2 rimandare a \"il quale\" come \"i quali\", e non \u00e8 questo il caso del Corto.Comunque, dai: ben vengano queste disquisizioni grammaticali con cui abbiamo fatto arrivare a 10 i commenti al Corto gi\u00e0 nella mattina!"
    ],
    [
        "135226",
        "monpracem",
        "Corto d'azione dalle scarse velleit\u00e0 narrative ( in questo caso \u00e8 quasi un bene!). L'ambientazione \u00e8 propria del classico fantasy tolkeniano. Lo stile \u00e8 a tratti ingenuo e tirato via, un po come se l'autore avesse scritto il tutto il pi\u00f9 in fretta possibile... il che per\u00f2 in fondo non infastidisce data la natura puramente ludica del libro."
    ],
    [
        "135228",
        "Dario III",
        "L'Autore desidera rispondere alle osservazioni di Prodo, ed ecco che le riporto:Autore misterioso ha scritto:Spoiler1- Hai ragione, Prodo. Errore mio.2-Errore mio durante la re-organizzazione dei paragrafi.3- Difficolt\u00e0 voluta, Harko non \u00e8 un animatore di feste per bambini, ma un vero mago pure bastardo.4- Si parla di monaci, forse avrei dovuto scrivere \"quando leggi la parola monaci in un altro paragrafo\".5- Il 13 non ha un link, leggi con calma e la soluzione apparir\u00e0 ai tuoi occhi.6- Per il tuo problema di denti, leggi con calma e avrai la rivelazione!Dado: C'\u00e8 in Lupo Solitario, in molte altre serie e giochi di ruolo e nessuno dice niente.Il modo di parlare del mago: Non siamo in un'opera di Tolkien, pensi davvero che un tipo malvaggio come lui possa parlare in un modo educato? Sarebbe strano il contrario!"
    ],
    [
        "135232",
        "Prodo",
        "Grazie autore per i puntuali chiarimenti. Il punto 5 lo avevo risolto nel frattempo ed eliminato dall'elenco (ma evidentemente avevi letto prima e non ti sei accorto) mentre per il punto 6, che nel frattempo \u00e9 diventato il 5, sono ancora in cerca di soluzione. Riguardo a Harko, pur rispettando la tua spiegazione non la condivido. Perch\u00e9 il problema non \u00e9 tanto la difficolt\u00e0 nell'affrontare Harko, quanto il fatto che quel percorso \u00e9 ostico e figlio di una serie di scelte non facili. Nel rispetto di quella variet\u00e0 di strade e di difficolt\u00e0 che \u00e9 uno dei punti di forza del tuo corto secondo me avresti dovuto premiare chi riesce a sbloccare quella strada con un epilogo pi\u00f9 alla portata. Invece cos\u00ec accade che chi si imbarca su quella via \u00e9 costretto a un confronto pi\u00f9 duro e impegnativo di chi raggiunge l'epilogo attraverso strade pi\u00f9 lineari. Questa decisione la trovo poco coerente.Dario III ha scritto:Dado: C'\u00e8 in Lupo Solitario, in molte altre serie e giochi di ruolo e nessuno dice niente.Il modo di parlare del mago: Non siamo in un'opera di Tolkien, pensi davvero che un tipo malvaggio come lui possa parlare in un modo educato? Sarebbe strano il contrario!Questione dado: non ho criticato l'uso del dado in s\u00e9. Forse hai letto frettolosamente, o non ho saputo spiegarmi bene. Il dado va bene e e ci mancherebbe (anche se in Lupo Solitario c'\u00e8 la tabella del destino e non il dado, seppur la tabella sia paragonabile a 1d10). La questione \u00e8 che con la scelta che hai fatto tu appiattisci automaticamente il danno di tutti gli eroi e di tutti gli avversari allo stesso valore, 1d6. Il problema \u00e8 questo, non l'uso del dado. Avessi messo per esempio degli addizionali per differenziare il danno inferto dai tre personaggi, e lo stesso per quello dei mostri, giustificandolo con l'uso di armi diverse, forza diversa, caratteristiche di attacco diverse mi sarebbe piaciuta molto di pi\u00f9 come soluzione.Questione linguaggio: non ho capito la tua risposta. Non \u00e8 il mago malvagio a dire \"tu non voglia fregarmi\": siamo noi. Poi per te pu\u00f2 essere il linguaggio perfetto da usare in quella situazione, e rispetto la tua valutazione (peraltro se non la pensassi cos\u00ec avresti scritto in modo differente, \u00e8 evidente), ma a me non piace e trovo questa soluzione poco adatta al momento e in generale all'avventura. Non pretendo che tutti ragionino cos\u00ec, magari gli altri loderanno questa tua decisione. Ho semplicemente valutato il passaggio secondo il mio gusto e le mie opinioni."
    ],
    [
        "135237",
        "Prodo",
        "Ok, ho capito il rimando al paragrafo trenta. Se non mi ci fossi messo un'ora di buzzo buono sapendo che il risultato da ricercare era 30 non ci sarei mai arrivato n\u00e9 ci avrei neanche lontanamente pensato. Gli altri enigmi che hai disseminato caro autore mi sono piaciuti: sono intelligenti e non banali, senza essere frustranti. Qui hai veramente esagerato!SpoilerPotevi mettere almeno 2 e 15 in cifre, sarebbe stata un'imbeccata. Anni fa, scrivendo la parte finale dell'ultimo capitolo di Squilbrio, adottammo un enigma simile. Ma l'obiettivo era essere bastardi con il lettore per il solo gusto di esserlo, e anche l\u00ec non ci sentimmo cos\u00ec cattivi da non scrivere almeno i numeri in cifre in modo da dare un minimo di speranza ai giocatori di cogliere il rimando. Cos\u00ec secondo me le possibilit\u00e0 di venirne a capo sono ridottissime. In ogni caso la cosa non \u00e8 cos\u00ec grave, trattandosi di una digressione che ci consente di guadagnare un bonus e non di un passaggio fondamentale del raccontoHo deciso di aumentare di mezzo punto il mio voto finale. La recensione che ho fatto rimane pressoch\u00e9 invariata perch\u00e9 i pregi e i difetti del racconto sono effettivamente, a mio giudizio, quelli che avevo individuato. Per\u00f2 sviscerare pi\u00f9 a fondo quel paio di punti su cui avevo dei dubbi mi ha divertito, e questo \u00e8 un ulteriore elemento di merito che premia l'inventiva dell'autore e la struttura di racconto. Voglio perci\u00f2 valutarlo meglio di quanto non avessi fatto in prima battuta. Grazie ancora all'autore per i chiarimenti: se dopo il concorso ti va di metterti al lavoro su questo Corto e smussarlo di certi angoli pu\u00f2 uscire fuori qualcosa di notevole."
    ],
    [
        "135238",
        "\u00bf\u201e\u00e3\u00df\u00ea\u00aa\u00a7\u00ac",
        "GGigassi ha scritto:Ora che mi ci fai pensare \u00e8 probabile che il caso che ho portato io (un [nome collettivo] di [soggetto al plurale] CHE) prevede la concordanza ambivalente perch\u00e9 il \"che\" pu\u00f2 rimandare a \"il quale\" come \"i quali\"Non \u00e8 proprio cos\u00ec.In italiano correggiuto il verbo si concorda col soggetto. Nell'espressione \"Un X di Y\" non sono entrambi soggetti, come stai dicendo tu; solo X \u00e8 il soggetto, mentre Y \u00e8 un complemento (di specificazione). Quindi se X \u00e8 singolare anche il verbo \u00e8 singolare, sempre.Tuttavia, soprattutto nel parlato, a volte la vicinanza del complemento plurale con il verbo consente di coniugare quest'ultimo al plurale senza che il risultato \"suoni\" sbagliato. Si chiama concordanza a senso.Vedi ad es. qui (punto h):http://www.treccani.it/enciclopedia/acc \u2026 aliano%29/"
    ],
    [
        "135239",
        "gabrieleud",
        "Oh, finalmente un bel Buoni contro Cattivi.Da Pdor figlio di Kmer ne abbiamo fatta di strada, ma qui i nomi fantasy mi ricordano le tessere dello Scarabeo. Comunque, bene cos\u00ec: sono evocativi quanto basta.Vale ancora la regola per cui inserire una \"R\" in un nome fantasy lo fa diventare pi\u00f9 cazzutoeccetto i demoni(Provateci! Provate a scrivere un nome fantasy senza \"R\" e un nome di demone con la \"R\").Mi unisco al coro a cappella di Prodo. La frase \" un esercito di 100.000 soldati di tutti i Regni Liberi attaccheranno il gigantesco castello d'Iznaar per garantirti di non incontrarlo durante la tua missione\" ha un po' troppe concordanze. Incontrare chi, il castello, Iznaar o l'esercito?Caro autore, forse non ti sei reso conto che il \"flusso\" di combattimento \u00e8 sbagliato. Ma consolati, non se ne accorger\u00e0 nessuno. Scrivere i regolamenti non \u00e8 facile, tantomeno lo \u00e8 leggerli: sono certo che il 99% dei lettori sbaglier\u00e0 a seguire le tue istruzioni, e DI CONSEGUENZA completer\u00e0 i combattimenti esattamente come tu avevi pensato che si dovessero svolgere.Persino io, che sono un precisino della fungia, mi adeguer\u00f2 al tuo pensiero senza discutere.E ora largo all'avventuriero! Prendo il Nano, figlio di Nanos. Storicamente i Nani sopravvivono meglio sui tabelloni di Hero Quest.Pronti v... e muoio masticato.Riparto...Ehi!Bella l'avventura. Bel dungeon crawler. Ben fatto, ben articolato... SANO. Bella l'idea di inserire oggetti che non aiutano: degno di uno stregone malvagio.Complimentissimi per la struttura e l'ideazione. Non ci troviamo di fronte ad una serie di arzigogolati enigmi, ma di un bell'EUMATE, puro e immediato.Quello che avrebbe dovuto essere Rupert il Selvaggio (impara, Thraves!).Voto inviato a Dario III"
    ],
    [
        "135240",
        "gabrieleud",
        "gabrieleud ha scritto:il \"flusso\" di combattimento \u00e8 sbagliato. Ma consolati, non se ne accorger\u00e0 nessuno.Forse \u00bf\u201e\u00e3\u00df\u00ea\u00aa\u00a7\u00ac ci ha fatto caso."
    ],
    [
        "135255",
        "GGigassi",
        "Come abbiamo gi\u00e0 detto, la parte letteraria \u00e8 quella pi\u00f9 debole del Corto, con errori, refusi, lessico e sintassi un po\u2019 discutibili (\u201citalico\u201d per il corsivo lo useranno solo i tipografi, e forse nemmeno loro, ma capisco che venga naturale farlo perch\u00e9 il nome del carattere in inglese a cui siamo abituati \u00e8 \u201citalics\u201d e viene spontaneo tradurlo). Chiaramente il Corto punta tutto sulla struttura e sulla parte ludica, ma comunque un minimo devo tenere conto di queste cose perch\u00e9 hanno influito sul piacere della lettura.La storia \u00e8 classicissima (mi verrebbe da dire banale, ma gli stereotipi sono il sale di questo tipo di racconti, quindi ben vengano!) ma tutto sommato ben sviluppata. L\u2019autore ha congegnato bene i percorsi ed \u00e8 apprezzabile che si arrivi alla fine da varie strade diverse, per\u00f2 questo inizialmente mi ha dato l\u2019impressione che mi fossi perso qualcosa: il primo esito positivo, ad esempio, l\u2019ho raggiunto senzaSpoilerusare la chiave +37 n\u00e9 capire il codice della statua. Cos\u00ec ho pensato che ci fosse un altro epilogo pi\u00f9 \u201clieto\u201d di quello che ho raggiunto io, che invece \u00e8 l\u2019unico!Oltretutto mi pare che la chiave non abbia nemmeno la funzione corretta, perch\u00e9 si dovrebbe usareSpoileral 12 ma il 49 non ha senso in relazione con quel paragrafo. In realt\u00e0, come gi\u00e0 riportato, avrebbe dovuto essere +34 e non +37.Quello che ho apprezzato di pi\u00f9 di questo Corto sono le instant death introdotte dagli oggetti che portano ai paragrafi \u201csegreti\u201d: uno si aspetta di sbloccare chiss\u00e0 quali strade pi\u00f9 vantaggiose e invece muore come un cane! Un tocco di genialit\u00e0!C\u2019\u00e8 \u201cpoca biblioteca\u201d, per\u00f2: se non venisse ricordato nell\u2019introduzione, l\u2019ambientazione potrebbe essere quella generica della torre di un mago, o anche di un semplice dungeon. Certi particolari come la statua che regge un libro o gli amanuensi non sono bastati a togliermi questa impressione di \u201cambientazione fantasy generica\u201d.Dalla mia esperienza di gioco evinco inoltre che i personaggi non sono calibrati bene (in realt\u00e0 sono morto con tutti almeno una volta, ma dove c\u2019\u00e8 di mezzo l\u2019alea \u2013 o le perle bianche \u2013 \u00e8 quasi inevitabile). L\u2019elfo \u00e8 veramente scarso, io lo avrei fatto partire con una pergamena per dargli qualche possibilit\u00e0 in pi\u00f9. Tanto, anche quelle che eventualmente dovesse trovare nel dungeon sono comunque oggetti one shot che pu\u00f2 usare in un solo combattimento.Per contro, la pergamena che permette di togliere 2d6 alla Combattivit\u00e0 dell\u2019avversario mi sembra eccessivamente potente, per quanto usabile appunto solo una volta.In definitiva un Corto che non ha nessuna velleit\u00e0 sperimentale e che vuole percorrere i sentieri pi\u00f9 classici, che ho trovato piacevole pur se perfettibile.Gli do un voto un po\u2019 pi\u00f9 alto di quello che secondo me meriterebbe per incentivare l\u2019autore a partecipare ancora al concorso. Senn\u00f2 anche il prossimo anno mi aspettano solo true path.VOTO INVIATO AD ADRIANO"
    ],
    [
        "135256",
        "GGigassi",
        "GGigassi ha scritto:VOTO INVIATO AD ADRIANOO almeno cos\u00ec credo: la messaggeria interna del forum non funziona (clicco su \"Messages\" ma non mi si apre nulla, se non sbaglio di solito compare un menu a tendina).Gliel'ho mandato dal profilo, sempre che ci sia riuscito"
    ],
    [
        "135278",
        "gabrieleud",
        "GGigassi ha scritto:questo inizialmente mi ha dato l\u2019impressione che mi fossi perso qualcosa: il primo esito positivo, ad esempio, l\u2019ho raggiunto senzaSpoilerusare la chiave +37 n\u00e9 capire il codice della statuaSituazioni del genere non mi hanno turbato durante la lettura, anzi. Dopo la prima I.D. a causa di un oggetto che ho trovato, ho pensato che probabilmente c'erano altri oggetti che mi avrebbero causato una brutta fine se li avessi usati.Trovo che questo sistema sia ottimo: usi gli oggetti dove effettivamente vanno messi, anzich\u00e9 provarli dappertutto come in una sorta di Monkey Island libroludico. L'autore gongoli sapendo che ha avuto da me un voto alto."
    ],
    [
        "135292",
        "GGigassi",
        "\u00e8 Ultima Speranza ad Alessandria che mi ha reso paranoico."
    ],
    [
        "135306",
        "Prodo",
        "gabrieleud ha scritto:Trovo che questo sistema sia ottimo: usi gli oggetti dove effettivamente vanno messi, anzich\u00e9 provarli dappertutto come in una sorta di Monkey Island libroludico. L'autore gongoli sapendo che ha avuto da me un voto alto.Concordo. E' un ottimo escamotage per dissuadere il \"prova tutto con tutto\" che \u00e8 abbastanza insulso come modo di procedere. Anche se in un LG derive alla Monkey Island sono impossibili: devi pur sempre muoverti assecondando le scelte che ti offre l'autore."
    ],
    [
        "135331",
        "GGigassi",
        "GGigassi ha scritto:GGigassi ha scritto:VOTO INVIATO AD ADRIANOO almeno cos\u00ec credo: la messaggeria interna del forum non funziona (clicco su \"Messages\" ma non mi si apre nulla, se non sbaglio di solito compare un menu a tendina).Gliel'ho mandato dal profilo, sempre che ci sia riuscitoTra i messaggi \"Inviati\", che adesso riesco a vedere, compare quello col voto non evidenziato (quindi, immagino, letto): mi confermi che \u00e8 tutto a posto, Adriano?"
    ],
    [
        "135374",
        "Adriano",
        "GGigassi ha scritto:GGigassi ha scritto:GGigassi ha scritto:VOTO INVIATO AD ADRIANOO almeno cos\u00ec credo: la messaggeria interna del forum non funziona (clicco su \"Messages\" ma non mi si apre nulla, se non sbaglio di solito compare un menu a tendina).Gliel'ho mandato dal profilo, sempre che ci sia riuscitoTra i messaggi \"Inviati\", che adesso riesco a vedere, compare quello col voto non evidenziato (quindi, immagino, letto): mi confermi che \u00e8 tutto a posto, Adriano?Si, tranquillo: voto ricevuto."
    ],
    [
        "135380",
        "GGigassi",
        "Grazie, Adriano."
    ],
    [
        "135386",
        "Kinn",
        "Allora, letto e giocato un paio di volte. Appena iniziato devo dire che ho storto un po' il naso per la situazione non originale e per il linguaggio, non particolarmente ricercato. Teoricamente, apprezzerei racconti molto diversi, ma devo dire che quando ho giocato, mi sono proprio divertito. Una storia senza troppi fronzoli, che punta tutto sull'azione e sull'utilizzo intelligente degli oggetti. Poche descrizioni, il minimo che serve al letto per capire cosa c'\u00e8. E' un po' una lezione per un esordiente come me, che ha iniziato ora a scrivere racconti a bivi (ma che spera di farlo a lungo): non sempre c'\u00e8 bisogno di lunghe descrizioni: un librogame non \u00e8 un libro normale e se \u00e8 vero che la profondit\u00e0 della storia porta a un'esperienza pi\u00f9 immersiva, la parte game \u00e8 fondamentale: io stesso appena arrivato a un paragrafo non vedo l'ora di arrivare ai bivi o sapere se c'\u00e8 qualche oggetto da prendere o combattimento da affrontare (a costo di rileggermi il paragrafo). Da parte mia, quindi, complimenti all'autore!Cose che non mi sono piaciute troppo:- i nomi: io ho sempre problemi, spesso \u00e8 l'ultima cosa che scelgo in un racconto perch\u00e9 il nome giusto \u00e8 evocativo, uno sbagliato rischia di suonare un po' ridicolo. E qui un po' ci avviciniamo al famoso \"Kmer figlio di Pdor\"- i personaggi: \u00e8 vero che in un corto c'\u00e8 poco spazio e bisogna dosare le parole per\u00f2 due parole in pi\u00f9 per caratterizzare un po' i tre protagonisti non mi sarebbero dispiaciute (a livello di gioco credo funzionino abbastanza bene e sono abbastanza differenziati, intendo a livello narrativo).- Le regole per il combattimento mi sembrano quelle minime (si confrontano comb + dado e chi vince fa danni). Anche qui, in un corto non so quanto senso ha creare sistemi pi\u00f9 complessi per un'opera cos\u00ec piccola, per\u00f2 non mi ha entusiasmato (e come ha detto Prodo bastava, che ne so, che le armi modificassero i danni). I combattimenti mi sono sembrati abbastanza tosti, ma una volta trovato il bracciale dell'Orco sono diventati tutti un po' troppo facili.- Una cosa che apprezzo molto \u00e8 che si \u00e8 liberi di girare nel luogo come pi\u00f9 si crede. Una delle cose che mi fa pi\u00f9 rosicare \u00e8 quando c'\u00e8 una scelta per esaminare/vedere pi\u00f9 posti e poi per\u00f2, una volta scelto uno non se ne possono vedere altri. Qui, nei limiti del percorso narrativo, si pu\u00f2 vedere molto. Unico piccolo dettaglio: se si entra prima nel corridoio di destra, quando si va nel corridoio di sinistra non ci si ricorda di alcuni oggetti presi (ad es. potremmo aver preso il libro dei frati, senza entrare per\u00f2 nella stanza degli amanuensi e averlo tenuto, ma non si pu\u00f2 offrire al tipo del corridoio di sinistra. Ma come detto, \u00e8 una piccolezza.- Non so a voi, a me i link a volte non funzionavano o portavano a paragrafi diversi.- Personalmente - ma vale anche per altri Corti - non mi fa impazzire il principio \"se prendi questo oggetto somma un numero al paragrafo quando succede qualcosa. Ne capisco il senso, e utilizzati raramente, posso portare a soluzioni divertenti. Fatte per tutti gli oggetti un po' mi annoiano, ma come detto \u00e8 un gusto personale che non influisce sul mio giudizio.Al netto di quanto detto fino ad ora, dei bug e, soprattutto delle incertezze in italiano, invio il mio voto a Pirata delle Alpi"
    ],
    [
        "135411",
        "Adriano",
        "Per doverosa informazione, se ci sono problemi di link non \u00e8 colpa dell'autore: una volta convertito il file in pdf ho testato personalmente tutti i link del corto e funzionavano alla perfezione."
    ],
    [
        "135414",
        "mark phoenix 79",
        "l'inizio con \"vaghi\" richiami Tolkeniani non mi aveva entusiasmato, invece il corto \u00e8 valido.la possibilit\u00e0 di scegliere con la massima semplicit\u00e0 tra 3 personaggi gi\u00e0 pronti \u00e8 una buona idea e fornisce un alta rigiocabilit\u00e0 anche grazie al sistema delle pergamene.buona anche la gestione degli oggettiSpoilermolto istruttiva per questo motivo la morte in cui ci si imbatta gi\u00e0 al secondo/terzo paragrafo.regole di combattimento standard e snelle quindi ok per un corto.paragrafi stringati ma efficienti.sulla scia di ultima speranza ad Alessandria anche se li la storia di base mi era piaciuta di pi\u00f9voto inviato ad Adriano"
    ],
    [
        "135429",
        "Anima di Lupo",
        "GGigassi ha scritto:C\u2019\u00e8 \u201cpoca biblioteca\u201d, per\u00f2: se non venisse ricordato nell\u2019introduzione, l\u2019ambientazione potrebbe essere quella generica della torre di un mago, o anche di un semplice dungeon\u00c8 vero. Corto in controtendenza rispetto ai primi 4 su questo tema (anche se ho notato lo sforzo dell'autore nel citare pi\u00f9 volte libri e pergamene).L'\"ambiente Biblioteca\" per\u00f2 non si percepisce molto nonostante fin da subito la missione si esplichi in un recupero al limite del possibile nel covo dello stregone Iznaar."
    ],
    [
        "135433",
        "gabrieleud",
        "Kinn ha scritto:- i nomi: io ho sempre problemi, spesso \u00e8 l'ultima cosa che scelgo in un racconto perch\u00e9 il nome giusto \u00e8 evocativo, uno sbagliato rischia di suonare un po' ridicolo. E qui un po' ci avviciniamo al famoso \"Kmer figlio di Pdor\"Sempre siano lodati i generatori casuali!"
    ],
    [
        "135435",
        "GGigassi",
        "Anima di Lupo ha scritto:GGigassi ha scritto:C\u2019\u00e8 \u201cpoca biblioteca\u201d, per\u00f2: se non venisse ricordato nell\u2019introduzione, l\u2019ambientazione potrebbe essere quella generica della torre di un mago, o anche di un semplice dungeon\u00c8 vero. Corto in controtendenza rispetto ai primi 4 su questo tema (anche se ho notato lo sforzo dell'autore nel citare pi\u00f9 volte libri e pergamene).L'\"ambiente Biblioteca\" per\u00f2 non si percepisce molto nonostante fin da subito la missione si esplichi in un recupero al limite del possibile nel covo dello stregone Iznaar.Anche se poi ripensandoci anch'io ho percepito lo sforzo dell'autore nel ricostruire l'ambiente di una biblioteca, seppur fantasy. Ma a mia volta ho dovuto fare un piccolo sforzo per percepirlo."
    ],
    [
        "135436",
        "babacampione",
        "Nella bocca del Leone \u00e8 un Corto che si lascia leggere e giocare. Non ha molti ostacoli, perch\u00e8 la maggior parte degli passaggi si risolve con un classico \"esplora a fondo, raccogli tutto ci\u00f2 che trovi e prima o poi torner\u00e0 utile\". Nella maggior parte dei casi l'autori stesso spoilera quando utilizzare tali oggetti, lasciando ben poco all'immaginazione del lettore.Caro autore, in questo senso avresti potuto agire con pi\u00f9 accortezza, noi lettori non ce la saremmo presa.Mi \u00e8 piaciuto il sistema di combattimento: il sistema ad un solo dado riduce l'effetto del caso. L'idea \u00e8 ottima e mi rammarico di non averci pensato per le mie opere.La narrazione mi pare poco curata: ricca di ripetizioni e troppo raccontata. Suppongo che l'autore sia alle prime armi e quindi lo incoraggio a scrivere pi\u00f9 e pi\u00f9 per raffinare il suo stile e portarlo al livello di quello di mostri sacri di questo Concorso.La storia non ha molto da aggiungere ai tanti classici fantasy che abbiamo ormai imparato a conoscere negli anni. Poco originale la trama, con un colpo di scena nell'epilogo che, se raccontato meglio, avrebbe valorizzato maggiormente il Corto.Insomma, trovo alcuni pregi e buone idee, condite con tanta inesperienza.La cosa buona \u00e8 che l'esperienza si pu\u00f2 raccogliere (non mi riferisco a un gioco di ruolo...) e utilizzare per migliorare.Amico autore, ti aspetto al prossimo Concorso.Voto inviato a Pirata delle Alpi"
    ],
    [
        "135445",
        "Kinn",
        "gabrieleud ha scritto:Sempre siano lodati i generatori casuali!Assolutamente, hanno sicuramente pi\u00f9 fantasia di me! Ma devo dirti, per i racconti moderni, sia lodato pure Facebook, io rubo nomi e cognomi da l\u00ec quando non mi viene in mente niente (magari stando attento a non associare nomi a personaggi troppo simili)"
    ],
    [
        "135446",
        "Zakimos",
        "Ma quanto \u00e8 bello questo racconto? Ha uno stile asciutto e funzionale, adattissimo a un dungeon crawler, ha una struttura labirintica il giusto, affascinante, ha l'uso libero degli oggetti che adoro ma senza costringere il lettore a calcoli troppo pesanti, insomma, trasuda Steve Jackson da ogni poro ma con una trama pi\u00f9 curata e non eccessivamente pacchiana - a parte i nomi. Autore, Pdor \u00e8 davvero dietro l'angolo!Come sapete non sono amante del fantasy che si prende troppo sul serio, ma qui non corriamo quel rischio perch\u00e9 appare tutto molto semplificato, stile fiaba, come il fantasy a mio avviso dovrebbe essere. Insomma: togliendo gli aspetti fantasy il racconto non avrebbe potuto funzionare allo stesso modo. Per questo motivo \u00e8 per me un paradigma di come un corto fantasy dovrebbe essere scritto.Il fatto che usare gli oggetti possa essere anche negativo \u00e8 un tocco bellissimo: non \u00e8 unico, \u00e8 gi\u00e0 stato usato in opere come Captive della Makaka, ma sono certo che l'autore non ha letto quell'opera e devo fargli un applauso per questo piccolo tocco che rende gi\u00e0 da solo l'esperienza davvero unica, diversissima dal classico libro free roaming in cui ti muovi a caso provando tutte le alternative. Bella anche l'assenza del true path e la presenza di personaggi multipli, che per ragioni di tempo non sono riuscito a provare ma che leggo essere ben bilanciati.Premesso tutto ci\u00f2, mi trovo costretto a riscontrare un difetto che mi impedir\u00e0 di mettere questo corto sul gradino pi\u00f9 alto del podio, nonostante mi sia piaciuto moltissimo: \u00e8 un corto \"per tutte le stagioni\" e non perfettamente tarato sui limiti imposti da questa edizione.Il sistema di combattimento funziona (ha ragione Prodo quando dice che i danni uguali per tutti appiattiscono, ma DA ha lo stesso problema e possiamo accettarlo), tuttavia quando leggo un corto durante il Concorso dei Corti non ho voglia di tirare cos\u00ec tanti dadi, e in questa edizione \"semplificata\" a maggior ragione. Il sistema free roaming avrebbe beneficiato delle parole in codice: non potendo usarle l'autore ha optato per un brutale \"ignora gli oggetti e i combattimenti gi\u00e0 fatti\" ormai sorpassato e inaccettabile. Avrebbe dovuto invece cercare un modo alternativo per evitare i loop, oppure evitare di optare per un corto free roaming qualora impossibilitato a farlo.Anche il fatto che l'epilogo accenni a qualcosa di \"pi\u00f9\" fa sembrare il corto un mero antefatto a un'opera pi\u00f9 complessa, cosa che personalmente non amo. Il tema della biblioteca tuttavia \u00e8 presente, anche se meno marcato che in altre opere, per cui non penso assolutamente che il corto sia stato iniziato prima dell'uscita del bando.In definitiva un corto davvero molto piacevole, forse il mio preferito in questa edizione, ma che non incarna le caratteristiche del \"vincitore\" che avevo in mente per le ragioni anzidette. Il mio voto rifletter\u00e0 questo doppio aspetto.Voto inviato a Dario III"
    ],
    [
        "135466",
        "Prodo",
        "Zakimos ha scritto:\u00e8 un corto \"per tutte le stagioni\" e non perfettamente tarato sui limiti imposti da questa edizione.Questa caratteristica per esempio a me non ha dato fastidio. Un approccio pi\u00f9 generale, purch\u00e9 in grado di rimanere dentro i limiti della tematica del concorso, per me ci pu\u00f2 stare, soprattutto se, come in questo caso, favorisce l'immedesimazione e la giocabilit\u00e0."
    ],
    [
        "135483",
        "Anima di Lupo",
        "Recensione di Nella bocca del leoneLuci e ombre nella mia avventura all'interno della bocca del leone... e non mi sto riferendo alla contrapposizione tra le forze congiunte del Bene guidate da re Shimeor IV e le orde di mostri al servizio di Iznaar, la cui tanto temibile figura non viene in realt\u00e0 sottolineata nel testo, come tutto il comparto narrativo d'altronde, vero tallone d'Achille del Corto.Ci\u00f2 a cui mi riferisco sono, ovviamente, i pregi e i difetti dell'opera, tutti ahim\u00e8 molto marcati secondo i miei parametri (coraggio autore misterioso, per i pregi \u00e8 positivo!).Partiamo dalleombre.Il comparto narrativo, come gi\u00e0 accennato, non mi ha convinto. Molti passaggi sono proprio sbagliati (Trascrivo due esempi presi dal P.5: Io non avrei messo \"sue\" in tra le \"sue\" mani. Mi sembra appesantisca la lettura e basta. Anche subito dopo in \"Un suono quasi monotono\", avrei tolto il quasi. Il suono \u00e8 monotono e stop, ok? Perch\u00e9 complicarsi la vita definendolo quasi che non serve affatto a caratterizzarcelo ulteriormente. Il Corto \u00e8 pieno di queste situazioni oltre a qualche refuso e a errori grammaticali tipo un esercito attaccher\u00e0, come gi\u00e0 ricordato da Prodo) ma soprattutto lo stile \u00e8 troppo asciutto. Anzi, \u00e8 talmente scarno da non lasciare spazio ai sentimenti. La storia, anche se classica, sarebbe lo stesso stupenda ma andava ricamata come Dio comanda.Se non ci si perde in descrizioni (ambienti, eventi, oggetti, dialoghi, paesaggi, storia, ecc...) e caratterizzazioni dei personaggi (principali ma anche i secondari) almeno quel tanto che basta per farli sembrare veri, finiamo col dipingere macchiette senz'anima e luoghi vaghi gi\u00e0 visti e gi\u00e0 sentiti, troppo generici e calati in una trama asettica (dov'\u00e8 il senso epico della storia? Il mio mondo sta per essere distrutto e non avverto la drammaticit\u00e0 dell'evento. Il prologo andava certamente pi\u00f9 lungo ed elaborato, specialmente se si aveva l'intenzione di costruire successivamente un percorso cos\u00ec sintetico e tecnico).So che \u00e8 difficile in un Corto...corto appunto, perch\u00e9 spesso bisogna sacrificare altro (comparto tecnico) per spendere parole nella narrativa ma le parole servono come il pane!Qui invece neanche i personaggi principali risultano esaltati dalla trama, neppure all'ennesima lettura. Questo secondo me perch\u00e9 si \u00e8 scelto di tagliare troppo, e per me \u00e8 un errore.Nella Bocca del leone mi ha ricordato fin da subito i DA, un racconto veloce, molto tecnico, basato sugli oggetti e sui paragrafi brevi ma devo dire che come impianto emotivo, trama e narrativa ha fallito. Riesce invece bene l'emulazione dal lato tecnico (vedi sotto).Oltre alle poche parole usate, quelle presenti sono spesso poco chiare.Ad esempio al 38, caro autore, non spieghi perch\u00e9 dovrei aggiungere 8 al paragrafo dove si parla di 5 libri uguali, dici \"ricorda\" perch\u00e9 Tu autore sai che dovrai aggiungerli perch\u00e9 si \u00e8 in compagnia di Harko, lo dai per scontato perch\u00e9 Tu hai scritto il Corto e sai gi\u00e0 tutto ma chi passa l\u00ec per la prima volta deve intuirlo. Ma queste cose non vanno intuite, fanno parte delle regole e vanno spiegate bene. Questa critica pu\u00f2 sembrarti ridicola ma d\u00e0 l'idea di quello che intendo con chiarezza.Altro esempio:Al 35 prima in modo categorico mi dici\"Accetti\u00a0 la proposta di Harko.\"ma poi mi fai scegliere se andarmene dalla stanza al 15 o tornare dal teschio al 29.Forse dovevi pormi il quesito:\"se vuoi accettare la proposta di Harko vai al 38 altrimenti ognuno per la sua strada e tanti saluti\".Ancora:Al 19 parli di 6 grossi libri sui piedistalli ma poi al 40 diventano 5 i libri. Se \u00e8 un indovinello non l'ho capito altrimenti i libri sono 5, non 6.Ancora:Dal prologo non \u00e8 chiaro (secondo me) se l'anello magico serve a riportarmi indietro dopo aver preso il Libro delle Anime o se serve per avvisare il Consiglio dei Maghi che il Libro \u00e8 stato preso e dunque sar\u00e0 il Consiglio a riportarmi indietro.Oppure entrambe le cose, addirittura.Tu dici infatti:\"[..] recuperare il libro e ritornare grazie ad un anello magico che permette di far sapere che il volume \u00e8 stato preso. Questo avvertir\u00e0 il Consiglio, che ti consentir\u00e0 di lasciare la Biblioteca.\"Dunque solo il Consiglio pu\u00f2 consentirmi di lasciare la Biblioteca, non \u00e8 sufficiente il solo anello, come dici nella frase precedente?Poi ancora, avrei messo la tabella dei personaggi sotto la scelta del personaggio a inizio regolamento, dove appunto si deve scegliere l'eroe da impersonare non in fondo.Mi fermo qua, credo di aver dato l'idea.Un'altra grossa \"ombra\" sul racconto \u00e8 l'errore del calcolo che si deve fare al p.12. Qui abbiamo la serratura di ferro quindi bisogna aggiungere 37 che \u00e8 il \"valore\" della chiave di ferro trovata in precedenza. Solo che il totale fa 49 che non ha senso. Il paragrafo giusto da raggiungere \u00e8 il 46.E questo mi sembra un grave errore.Veniamo alleLuciL'inizio sa di gi\u00e0 visto/gi\u00e0 sentito ma questo discorso vale per tutti i Corti fantasy che toccano tematiche classiche come la guerra, il dualismo bene/male, le etnie ecc... (il che non mi d\u00e0 tanto fastidio, adoro il fantasy)La vera novit\u00e0 la dobbiamo per\u00f2 al Bando 2018, cio\u00e8 l'incursione nella Biblioteca per rubare il Libro delle Anime a Iznaar.Dunque l'idea di fondo e la trama pensate dall'autore sono molto belle, fermo restando lo sviluppo narrativo insufficiente di cui ho gi\u00e0 parlato e il poco risalto che ho notato della Biblioteca.La gestione degli oggetti \u00e8 in generale ottimamente riuscita e come gi\u00e0 detto mi ha ricordato i migliori volumi della serie DA anche se alcune volte le scelte sono un po' telefonate:Spoiler(difficile che un lettore esperto di LG caschi nella ID del p.24 mettendo le due grosse perle bianche, prese al p.10, nelle cavit\u00e0 al p.20 oppure scelga di leggere il libro di magia nera al p.27 andando a morire al p.23)mentre altre volte sono state davvero ottime come:Spoileril tranello al p.48 (viene abbastanza spontaneo fidarci di Harko perch\u00e9 fin l\u00ec ci ha dato prova di amicizia. Io mi sono deciso a non ubbidirgli perch\u00e9 avevo percepito la sua voglia di vendetta nei confronti di Iznaar e magari voleva che io fallissi per far s\u00ec che lo stregone si presentasse in Biblioteca per sfidarlo personalmente. Cos\u00ec non era invece, dunque sono stato fortunato nella scelta. Per\u00f2 ho apprezzato la motivazione ufficiale, cio\u00e8 che poteva prenderlo lui stesso il Libro delle Anime, essendo innocuo.La difficolt\u00e0 mi sembra calibrata bene, anche nei combattimenti.In particolare per sconfiggere Harko io ho sfruttato sia laPergamena magicache laPergamena di Soffio del Drago, mi sembra che nulla vieti di usarle contemporaneamente.Un'ultima curiosit\u00e0.Al p.32 la filastrocca ci d\u00e0 solo l'imbeccata per mettere le pietre rosse al 20, giusto? Non ha altri risvolti pratici?In conclusione, la prosa ha fatto s\u00ec che l'immedesimazione sia stata bassa ma l'impianto ludico ben pensato (pur con gli errori evidenziati sopra) mi ha divertito abbastanza per cui non boccer\u00f2 il Corto.L'autore ha molte potenzialit\u00e0 e tante idee eccellenti. Spero accetti le mie critiche con spirito costruttivo.A lui vanno le mie congratulazioni.Voto inviato a Pirata delle Alpi"
    ],
    [
        "135484",
        "\u00bf\u201e\u00e3\u00df\u00ea\u00aa\u00a7\u00ac",
        "Anima di Lupo ha scritto:difficile che un lettore esperto di LG caschi nella ID del (spoiler)Parla per te"
    ],
    [
        "135485",
        "Zakimos",
        "Prodo ha scritto:Questa caratteristica per esempio a me non ha dato fastidio. Un approccio pi\u00f9 generale, purch\u00e9 in grado di rimanere dentro i limiti della tematica del concorso, per me ci pu\u00f2 stare, soprattutto se, come in questo caso, favorisce l'immedesimazione e la giocabilit\u00e0.Forse non ti ha dato fastidio anche perch\u00e9 i corti precedente a questo erano tutti molto incentrati sulla \"biblioteca\", e quindi questo approccio pi\u00f9 generalista \u00e8 sembrato una piacevole variazione sul tema. Ma se tutti i corti fossero stati cos\u00ec arrivati a questo punto avremmo cominciato a lamentarci di come era stato implementato il tema, cos\u00ec come accaduto l'anno scorso all'\"invasione\" spesso tirata per i capelli. Dal mio punto di vista ho cercato di valutare ogni racconto come se fosse il primo: e se fosse stato il primo avrei riscontrato che il corto in questione non era perfettamente tarato sul bando (vedi soprattutto il brutto modo di gestire i loop). Stessa cosa far\u00f2 per i prossimi: non voglio commettere lo stesso errore che ho fatto l'anno scorso facendomi influenzare nei giudizi anche dall'ordine di uscita.Per il resto non concordo assolutamente con quanto detto da Anima di Lupo per i testi: meno si scrive meno si corre il rischio di scrivere cagate. Autore, non metto in dubbio la tua bravura con la penna ma apprezzo il fatto tu sia stato stringato, se l'alternativa era avere un'esplosione di aggettivi fini a se stessi (se invece sei bravissimo a scrivere e hai tagliato tutto per stare nei limiti, beh, \u00e8 un gran peccato)."
    ],
    [
        "135486",
        "Zakimos",
        "\u00bf\u201e\u00e3\u00df\u00ea\u00aa\u00a7\u00ac ha scritto:Parla per teSiamo in due XD"
    ],
    [
        "135500",
        "Anima di Lupo",
        "Zakimos ha scritto:Per il resto non concordo assolutamente con quanto detto da Anima di Lupo per i testi: meno si scrive meno si corre il rischio di scrivere cagate . Autore, non metto in dubbio la tua bravura con la penna ma apprezzo il fatto tu sia stato stringato, se l'alternativa era avere un'esplosione di aggettivi fini a se stessi (se invece sei bravissimo a scrivere e hai tagliato tutto per stare nei limiti, beh, \u00e8 un gran peccatZak, a parte che credo si possa apprezzare la sintesi senza accettare l'equazione tante parole=rischio tante cagate ma poi io non ho generalizzato tirando in ballo la narrativa in generale. Ho analizzato solo il Corto in questione e mi \u00e8 sembrato in tutta onest\u00e0 troppo scarno, con uno stile raccontato, nulla di mostrato che mi abbia aiutato a immedesimarmi e le parole che mancano non sono purtroppo aggettivi fini a se stessi.Dico tutto ci\u00f2 per me stesso e per l'autore, non per te Zak, per convincerti delle mie idee. Perch\u00e9 tu la pensi diversamente, rispetto le tue posizioni e ti stimo. E ti assicuro che anch'io come lettore apprezzo, come te, il testo sintetico e breve."
    ],
    [
        "135508",
        "sancio",
        "Questo corto mi ha divertito molto il giocarlo, mi ha emozionato un po\u2019 meno la lettura.Il tema \u00e8 a sfondo classic fantasy e non nascondo che \u00e8 il mio preferito; la storia \u00e8 ben congegnata e plausibile, quello che ha fatto si che di questa storia non mi rimangano ricordi forti \u00e8 sicuramente un insieme di cose nella prosa che lo rendono godibile ma non memorabile. Mi riferisco a fatti poco approfonditi e piuttosto \u201cclassici\u201d, nomi propri e personaggi con poco spessore e qualche refuso evitabile. La percezione della biblioteca \u00e8 leggermente inferiore ai precedenti corti ma non tale da divenire un difetto.Il comparto \u201cGame\u201d invece gode di ottima salute. Tre personaggi da scegliere, tutti ben diversificati, combattimenti, uso del dado ( che avrei abbreviato con D6 e non D ), vari oggetti da trovare e da utilizzare sia per combattere sia per sbloccare percorsi alternativi.Ho apprezzato inoltre il finale a sorpresa e soprattutto i malus derivanti dall\u2019utilizzo di oggetti nel posto o nel modo che credevamo giusto, salvo poi rivelarsi tragicamente sbagliato (ma plausibile).Il bilanciamento della difficolt\u00e0 \u00e8 su un livello medio, direi che ci siamo per qualunque tipologia di giocatore.Voto inviato a Pirata delle alpi"
    ],
    [
        "135524",
        "Dario III",
        "Forza ragazzi! Stasera chiudono le votazioni per questo corto!"
    ],
    [
        "135525",
        "Pirata delle Alpi",
        "Dario III ha scritto:Forza ragazzi! Stasera chiudono le votazioni per questo corto!Inviate tutti i vostri voti a Dario III!#iostocondario #darioforever #noallabandonodiunorganizzatoredeicorti"
    ],
    [
        "135527",
        "\u00bf\u201e\u00e3\u00df\u00ea\u00aa\u00a7\u00ac",
        "Recensione telegrafica, o rischio anche stavolta di non fare in tempo.Introduzione Tolkeniana.Brutto l'allineamento del testo a sinistra, anzich\u00e8 giustificato. Bruttina anche l'impaginazione generale (il primo paragrafo \u00e8 centrato, tutti gli altri no; c'\u00e8 pi\u00f9 distanza tra il numero del paragrafo e il testo che segue di quella che c'\u00e8 col testo del precedente paragrafo).Refusi qua e l\u00e0. Al par.19 si parla di sei libri, che poi diventano 5 al successivo par.40. Oltretutto \u00e8 possibile aver trovato un rimando di +8 quando si arriva al paragrafo dei libri, ma siccome il 19 gi\u00e0 li nomina, \u00e8 possibile applicare quel rimando nel punto sbagliato.Buona la calibrazione dei tre personaggi.Difficilotti ma gestibili i combattimenti. Impossibile quello con Harko, completamente cannato nella calibrazione.Ottima la gestione degli oggetti. Ottimo e originale il fatto che l'uso di alcuni oggetti porti a morte.Ottima la possibilit\u00e0 di arrivare al finale per varie strade (ce ne sono almeno tre, forse di pi\u00f9), qualcosa che raramente si trova in un librogame, men che meno in un corto.Mal pensato lo svolgimento di alcuni enigmi, vedasi in particolare quello dei denti del par.12 e quello della statuetta del par.41. Quello dei denti poi \u00e8 impossibile percepirlo come un enigma, e se non avessi letto la discussione nel forum non me ne sarei accorto neanche da qui a cent'anni. Capisco che \"La nebbia\" di abeas abbia fatto scuola (e la quantit\u00e0 di corti che sfruttano quella rivoluzione \u00e8 notevole), ma in quel corto veniva esplicitato nel regolamento che bisognava agire sui numeri dei paragrafi in base agli indizi raccolti, e comunque si trattava sempre di operazioni guidate dal tipo di indizio. Nel par.12 del presente corto invece si dice\"La statua rappresenta un essere umanoide dalla possente muscolatura, coperto con una cinta di pelliccia scolpita nel marmo e il suo viso \u00e8 quello di un orrendo insetto, forse una mantide, munito di due serie di quindici denti. Le sue mani reggono un volume (etc)\". In base a cosa dovrei percepire che siccome i denti sono 2*15=30 \u00e8 possibile andare al par.30? Questa \u00e8 una vera e propria decisione arbitraria che il lettore dovrebbe compiere, non sollecitata dal regolamento, n\u00e8 dal testo, n\u00e8 da nient'altro letto nel resto del corto.L'enigma della statuetta \u00e8 della stessa stoffa, ma almeno l\u00ec si chiede esplicitamente un numero, quindi, anche se a mio parere l'enigma non funziona, almeno ci troviamo in una situazione diversa.Comunque in generale un buon corto, anche se un po' meno bibliotecoso.Il mio voto \u00e8Spoilerinviato a Dario III stavolta.#iostocondario #darioforever"
    ],
    [
        "135529",
        "\u00bf\u201e\u00e3\u00df\u00ea\u00aa\u00a7\u00ac",
        "gabrieleud ha scritto:il \"flusso\" di combattimento \u00e8 sbagliato. Ma consolati, non se ne accorger\u00e0 nessuno.Sei davvero un PDF!Dai che si capisce lo stesso!Se fosse linguaggio di programmazione sarei d'accordo con te, ma per adesso non ci sono ancora replicanti a leggere LG.(O almeno cos\u00ec credo)"
    ],
    [
        "135531",
        "Dario III",
        "Pirata delle Alpi ha scritto:Dario III ha scritto:Forza ragazzi! Stasera chiudono le votazioni per questo corto!Inviate tutti i vostri voti a Dario III!#iostocondario #darioforever #noallabandonodiunorganizzatoredeicorti"
    ],
    [
        "135534",
        "gabrieleud",
        "\u00bf\u201e\u00e3\u00df\u00ea\u00aa\u00a7\u00ac ha scritto:ma per adesso non ci sono ancora replicanti a leggere LG.Per tutti i paperi! Hai appena risolto il Test di Turing."
    ],
    [
        "135535",
        "gabrieleud",
        "\u00bf\u201e\u00e3\u00df\u00ea\u00aa\u00a7\u00ac ha scritto:Dai che si capisce lo stesso!Sono sicuro che nessuno avr\u00e0 nemmeno pensato di fare diversamente da quanto ideato dall'autore. Purtroppo per deformazione professionale sto declinando verso il #rulenazi.PS: non ho decurtato il voto a nessun autore per il motivo di aver scritto regole poco chiare (almeno finch\u00e9 si riesce a giocare lo stesso, e gli errori non sono gravi)."
    ],
    [
        "135536",
        "Rygar",
        "Questo corto riporta agli spensierati anni '80 con uno stile da dungeon crawl reminescente di vecchie sessioni di D&D. Purtroppo l'effetto nostalgico non \u00e8 sufficiente a ignorare i numerosi difetti che lo funestano.Partiamo dallo stile. Chiamatemi pure \"neo-gpet74iano\" o \"post-gamberettiano\", ma qui l'interiorizzazione del pdv \u00e8 assente: in ogni paragrafo c'\u00e8 un tripudio di \"vedi\", \"senti\", \"noti\", \"percepisci\" e altro ancora. Questo, caro autore, assieme a un abuso di possessivi, appesantisce le frasi.Purtroppo la narrazione \u00e8 anche scarna e, per quanto ci venga ricordato di volta in volta, non si ha l'impressione di trovarsi in una vera biblioteca.Parlando di questo, non ho provato particolari emozioni nel leggere n\u00e9 il prologo n\u00e9 l'epilogo: i fatti narrati nell'uno e nell'altro hanno ben poco a che vedere con le vicende narrate nell'avventura.SpoilerAnche il colpo di scena finale lascia abbastanza freddi perch\u00e9 non mi pare ci sia modo di evitarlo.Per finire, passi la \"criminalit\u00e0\" (anche se io parlerei di \"brigantaggio\"), ma la \"disoccupazione\"!? Suvvia, siamo in un mondo fantasy medievale e c'\u00e8 una guerra in corso: come fa la gente anonlavorare?La parte migliore del racconto \u00e8 senz'altro quella tecnico-ludica perch\u00e9 il regolamento \u00e8 agile e tutti gli enigmi possono essere risolti senza problemi con un minimo di riflessione. Ci sono un paio di errori nei rimandi ma li ritengo affatto veniali e non abbassano il mio giudizio.Il giudizio, comunque, non \u00e8 del tutto positivo perch\u00e9 la forma, come accennavo, \u00e8 carente e nella lettura ho provato poco divertimento e ancora meno piacere.Voto inviato a Pirata delle Alpi."
    ],
    [
        "135540",
        "gabrieleud",
        "Rygar ha scritto:la \"disoccupazione\"Penso che in generale nel mondo medievale (fantasy e non) la disoccupazione sia pressoch\u00e9 assente. Non esistevano fabbriche, cooperative, agenzie interinali; non si andava \"a cercare lavoro\" presso terzi. Ognuno si arrangiava col mestiere di famiglia, oppure coltivava, cacciava, pescava, mendicava, suonava il liuto. Concetti come \"non trovare lavoro\" penso che fossero del tutto estranei alla societ\u00e0. Fenomeni come \"spese fisse\" (mutui, rate, affitti, bollette) erano ancora addivenire, quindi mancava anche l'assillo di avere uno stipendio. Bastava avere di che mangiare. Chi era disoccupato, lo era per scelta nella maggioranza dei casi."
    ],
    [
        "135542",
        "FinalFabbiX",
        "Vado in controtendenza:non mi \u00e8 piaciuto.Visto che i tempi son stretti, faccio una recensione lampo elencando quelli che, a mio parere, sono i punti pi\u00f9 deboli:- troppi dadi. 3 a scontro, con nemici da 12 di resistenza, cio\u00e8 che richiedono in media 4 scontri per essere abbattuti, vuol dire che se ne arriva a tirare anche 20 se lo scontro \u00e8 impegnativo.- la mancanza di un'atmosfera generale: sicuramente in parte giustificabile come una conseguenza della scrittura asciutta (che secondo me non \u00e8 un difetto visto il genere di corto), ma almeno si poteva fare qualcosa per amalgamare il tutto! Orchi, ragni giganti, uomini talpa, vocabolari in lingua antica, statue con strani meccanismi: in quelle poche sale della biblioteca dove vaghiamo si trova una fauna immotivatamente variegata. Confrontandolo ad esempio con Mampang, la fortezza di Sortilegio, si vede subito che l\u00ec i mostri erano spesso pi\u00f9 giustificati, diluiti in ambienti molto pi\u00f9 ampi, e soprattutto mentre l\u00ec si trattava di una citt\u00e0/fortezza, qui invece siamo in una biblioteca, un ambiente che a rigor di logica dovrebbe essere privato.Capisco che c'era poco spazio, ma non sarebbe stato troppo difficile risolvere: bastava dire che la biblioteca era un quartier generale dei demoni al servizio dello stregone. Facevi diventare l'orco un demone guardia, il gorgone diventava un demone scienziato, i monaci diventavano demoni intenti a compiere un rito satanico, e magari mi descrivevi questi avversari un po' meglio che non dire \"toh, c'\u00e8 un ragno gigante. Vai e ammazza il ragno. Nella prossima stanza ci sar\u00e0 ... vediamo... un unicorno, in quella dopo uno spirito, in quella dopo un cavallo impazzito\"- quest'ultimo punto evidenzia quello che secondo me \u00e8 il principale punto debole del corto: ma l'antagonista? Se \u00e8 vero che met\u00e0 della storia la fa la forza del cattivo, qui proprio non ci siamo: non esiste alcun pericolo tangibile o immanente, nessun dramma per la guerra in corso. Solo qualche trappola o avversario che, in maniera casuale, spunta all'improvviso, lo affrontiamo, abbiamo una piccola ricompensa, e via nella prossima stanza, come se nulla fosse.- accozzaglie confuse di oggetti che spuntano da ogni dove: sono troppi e non c'\u00e8 modo di gestirli facilmente, n\u00e9 esiste una meccanica di regolamento atta a semplificare questa operazione. Sembra di essere tornati nel 2015 all'interno del corto di Anima di Lupo, ma l\u00ec era diverso perch\u00e9 proprio lo scopo del gioco consisteva nel riconoscere che cosa prendere in un mare di spazzatura, qui invece ogni cosa che troviamo \u00e8 potenzialmente utile, ma allo stesso tempo ha un nome inutilmente lungo (spesso non abbreviabili perch\u00e9 contenenti indicazioni numeriche) e una regola che determina quando si pu\u00f2 attivare.Se spulciamo i 54 paragrafi di cui \u00e8 composto il corto, troviamo indicati ben 11 oggetti che non hanno alcun uso in combattimento. In media, uno ogni 5 paragrafi.Carina l'idea di oggetti inutili (le perle bianche mi hanno fregato), che per\u00f2, al contrario di quello che ha scritto qualcuno, non \u00e8 una novit\u00e0 ma si \u00e8 ampiamente gi\u00e0 vista nella serie classica Blood Sword.-le pergamene: sono poche per essere la meccanica caratterizzante del corto, troppe se si pensa che servono tutte ad aiutare nel combattimento. Oltretutto non si capisce come raddoppiarle, nessuna: nelle pergamene che infliggono danno, raddoppio il danno o il numero dei dadi? Ma soprattutto, come si raddoppia lo Scudo Speculare?- evidenti errori di transizione fra i paragrafi: sul serio Harko non interviene se siamo mascherati? Ma questo ancora \u00e8 passabile perch\u00e9 ci viene data un'indicazione chiara, altre volte si fa confusione o non si capisce come mai azioni precedenti vengano sovrascritte, non si vedano pi\u00f9 gli effetti di una nostra azione e via discorrendo. Il motivo per cui questo accade, a mio parere, \u00e8 uno solo: quest'anno era caldamente consigliato\u00a0 NON proporre corti a mappa. Il bando lo diceva chiaramente, non si possono usare parole d'ordine, neanche equivalenti del tipo \"se sei gi\u00e0 passato qui\". A differenza dei corti precedenti che avevano una struttura lineare (anche \"Io non brucer\u00f2\", che in fondo era un \"se muori rinasci senza perdere oggetti\"), qui si \u00e8 fatta la scelta opposta. Personalmente, l'ho trovato molto frustrante: toglie l'immediatezza di un dungeon crawler, costringe a fermarsi a riflettere su mille clausole numeriche o su cosa si ha fatto precedentemente.- ingenuit\u00e0 a non finire: pi\u00f9 volte si ha la sensazione che la biblioteca sia stata costruita solo per noi, il caso pi\u00f9 eclatante \u00e8 sicuramente la biografia di Harko che \u00e8 l\u00ec, in bella mostra, pronta per farsi afferrare da noi- finale con dubbio messaggioDetto questo, a conti fatti, il corto non presenta errori \"gravi\", a sebbene a me abbia francamente annoiato e io\u00a0 l'abbia trovato senza carattere, sono certo che fra gli amanti del genere c'\u00e8 a chi sar\u00e0 sicuramente piaciuto e pertanto ho deciso di dare un voto sufficiente.Voto inviato ad Adriano.PS: solo io ho pensato che questo corto potesse essere il dungeon crawler a cui si riferiva l'autore di \"Io non brucer\u00f2\"?"
    ],
    [
        "135543",
        "GGigassi",
        "FinalFabbiX ha scritto:solo io ho pensato che questo corto potesse essere il dungeon crawler a cui si riferiva l'autore di \"Io non brucer\u00f2\"?mi sembra che lo stile di scrittura sia parecchio diverso, cos\u00ec come il tipo di giustificazione del testo, spazi tra i paragrafi, ecc."
    ],
    [
        "135546",
        "Adriano",
        "0:00:00, almeno credo. O, almeno, cos\u00ec mi piace pensare.Fatto sta che le votazioni sono chiuse, che vi piaccia o no."
    ],
    [
        "135547",
        "Prodo",
        "I voti dei giudiciiii"
    ],
    [
        "135568",
        "Pirata delle Alpi",
        "Parola alla Terna!Anche se preparare del cuscus pu\u00f2 sembrare molto steampunk, nessuno sistema bene i motori delle aeronavi a carbone come la Terna! Ma tra due turbine rotte, fanno pure le recensioni dei corti!Adriano ha scritto:NARRAZIONEE\u2019 diretta, semplice, forse la scelta migliore per un\u2019avventura da dungon classico. A volte anche troppo semplice, direi ridotta all\u2019osso, come nel caso dei combattimenti, ma in fondo potrebbe essere meglio cos\u00ec: si entra in un ambiente, c\u2019\u00e8 il cattivone di turno, si pesta a pi\u00f9 non posso e, se sopravvivi, si passa semplicemente al prossimo paragrafo.Peccato per gli errori lessici, probabilmente dovuti al poco tempo per controllarli.TRAMALineare e semplice, non ha inesattezze ed \u00e8 ben pensata. Mi aspettavo almeno un corto fantasy, in questo caso anche l\u2019antefatto \u00e8 coerente con la storia e credibile quanto basta per far seguire il racconto con attenzione.STRUTTURAQuesto \u00e8 il secondo corto quest\u2019anno che prova a dare una struttura a mappa laddove non si possono usare i codici. Non so quanto l\u2019effetto sia voluto, ma \u00e8 effettivamente un abbastanza spiacevole leggere che possiamo ignorare i combattimenti e gli oggetti se li abbiamo gi\u00e0 affrontati/presi: quantomeno, suona molto male. Qui il problema concettuale \u00e8 che il racconto non prova ad avere una struttura lineare: se lo avesse fatto, il problema non sarebbe emerso. E\u2019 comunque interessante vedere come ogni autore, a modo proprio, si confronta con una struttura a mappa senza poter utilizzare i codici.Davvero particolari le instant death, mentre a tratti non sono riuscito ad apprezzare a pieno il lato \u201cvideogiocoso\u201d del corto: nello specifico, all\u2019inizio del racconto, se si va a destra (o a sinistra) e si torna indietro, si incontra l\u2019orco. Ok, anche se un orco che compare cos\u00ec in mezzo ad una stanza \u00e8 quantomeno strano. Volendo testare il corto e giocare in modalit\u00e0 cazzeggio, ipotizziamo che andiamo a destra e decidiamo subito di tornare indietro: cala la grata e compare l\u2019orco. Lo ammazziamo. Poi andiamo a sinistra e torniamo subito indietro: compare un altro orco (!) nelle stesse circostanze di quello di prima... La trovo una scelta molto da videogioco, ma che in un fantasy di questo tipo forse stona un po\u2019.PARTE LUDICAPersonalmente il regolamento \u00e8 quanto di pi\u00f9 collaudato: praticamente giochiamo con un sistema simil-Blood Sword, senza i modificatori delle armi. Beh, credo che alla fine sia una scelta abbastanza sensata, aggiungere modificatori delle armi avrebbe si dato pi\u00f9 \u201ccorpo\u201d alla parte ludica (e maggior divertimento, ovvio), ma avrebbe anche appesantito le cose.C\u2019\u00e8 per\u00f2 il problema dei rimandi non precisi, che in alcune situazioni creano un bug (paragrafi 5 e 15 invertiti nella scena iniziale con l\u2019orco, la somma +37 che non porta al paragrafo corretto, ecc.).Molto intelligente la gestione degli oggetti, probabilmente l\u2019aspetto ludico pi\u00f9 interessante di questo corto (soprattutto per la possibilit\u00e0 di uso errato degli oggetti: nei primi paragrafi, di fronte al portale, se si usano subito le perle bianche, si muore, una cosa che mi ha lasciato stupito e che \u00e8 stato un campanello di allarme per le scelte successive: bravo autore!)REGOLAMENTOC\u2019\u00e8 un po\u2019 di sbilanciamento tra i vari personaggi.Pi\u00f9 in generale, anche se il racconto \u00e8 confezionato bene, si avverte un po\u2019 il senso di \u201cl\u2019ho gi\u00e0 sentito\u201d: resistenza, combattivit\u00e0, zaino per gli oggetti, combattimenti con un modificatore e pergamene: a me \u00e8 sembrato un buon crossover tra Blood Sword e Rupert il Selvaggio. La prima la amo alla follia, la seconda \u00e8 spesso bistrattata. C\u2019\u00e8 da rammaricarsi per il fatto che l\u2019autore non abbia voluto aggiungere un suo tocco personale, che so, magari una regola aggiuntiva, un parametro innovativo, un tipo di modificatore inedito... Ecco, l\u2019impianto di fondo funziona, ma in maniera un po\u2019 troppo \u201cscolastica\u201d, nel senso di aver fuso insieme sistemi di combattimento per farne un corto: a funzionare funziona, magari per\u00f2 si poteva osare un po\u2019 di pi\u00f9 con qualcosa di inedito, tutto qui.In definitiva, \u00e8 un corto molto valido, semplice, non macchinoso, che si rif\u00e0 ad altre opere fantasy miscelando le loro caratteristiche, gradevole da leggere e da giocare, ma che purtroppo \u00e8 affetto da qualche imprecisione e da una struttura simil-mappa che ha portato l\u2019autore a soluzioni improprie in certi casi discutibili. Ad ogni modo, il mio voto sar\u00e0 positivo.Dario III ha scritto:Nella bocca del leone parte con un\u2019introduzione classica e un regolamento funzionale e piuttosto solido; la possibilit\u00e0 di giocare con personaggi diversi \u00e8 divertente e si sarebbe prestata forse a un maggiore sfruttamento da parte dell\u2019autore, pur nei limiti di un Corto. Buono il bilanciamento: se \u00e8 vero che l\u2019elfo parte assai svantaggiato negli scontri e potenzialmente rischia di farsi asfaltare prima di aver messo mano su qualche pergamena, \u00e8 anche vero che il suo \u2018raddoppio di potere\u2019, una volta raccolto un paio di buoni incantesimi, lo trasforma da asfalto a caterpillar.L\u2019incipit \u00e8, come si diceva, tradizionale, ma serve solo da spunto per un\u2019autentica partita, pi\u00f9 che una lettura, che si rivela complicata al limite del sadico. Lo stile asciutto, tutto teso alla giocabilit\u00e0, pur non essendo sempre impeccabile \u00e8 una scelta adatta al tipo di corto, in cui la parte gioco predomina su quella libro (secondo il modello delle avventure in solitario di Tunnel e Troll, per esempio), ma l\u2019illusione di aver a che fare con un corto semplice e ultra classico, per quanto godibile, si infrange subito di fronte alla perfida labirinticit\u00e0 della struttura, ricca di trappole, indizi, passaggi e scomparti segreti, insidie e minacce di ogni genere, anche le pi\u00f9 impreviste. Se credete di potervi impadronire del Libro delle Anime con un irruente e lesto colpo di mano, vi sbagliate di grosso; e l\u2019assalto all\u2019arma bianca si trasforma presto in una lenta, astuta partita a scacchi con Iznaar. Qui niente o quasi \u00e8 come sembra o vorremmo che fosse e, pur col suo stile minimale, il corto \u00e8 riuscito a trasmettermi un netto senso di urgenza e angoscia.Gli indizi sono a volte espliciti, altre volte pi\u00f9 enigmatici (emblematico il par 44), con un tocco vagamente esoterico per me assai stimolante; in ogni caso, l\u2019autore non ci lascia mai preda del caso, e ci indica in modo magari velato ma sempre univoco che cosa dobbiamo usare e dove, fornendoci anche gli adeguati mezzi di verifica; ed \u00e8 con una certa palpitazione che si scopre se si \u00e8 violata una delle difese della biblioteca o se semplicemente si \u00e8 abboccato alla sua ennesima, diabolica trappola. Purtroppo un paio di bug sono sopravvissuti alle revisioni: secondo me bisognerebbe sforzarsi di progettare un corto senza dare per scontata l\u2019esistenza di un forum e una community n\u00e9 la possibilit\u00e0 di rispondere ai lettori, quindi la tirata d\u2019orecchi \u00e8 d\u2019obbligo, ma non ho penalizzato eccessivamente questo difetto in Io non brucer\u00f2, e non lo far\u00f2 neppure qui. Sempre in tema di pecche, forse la gestione dei loop e dei \u2018secondi passaggi\u2019 \u00e8 stata gestita con un uso eccessivamente frequente e disinvolto del \u2018se non l\u2019hai gi\u00e0 fatto\u2019, strumento utile (e per me lecito) ma non elegantissimo. Segnalo poi quello che mi pare un errore (comunque del tutto veniale):Spoileral par 13 si parla di sei libri; non sarebbero cinque?Chiudendo la trattazione della struttura, sono certo di non aver colto tutte le chiavi e i passaggi, e spero che l\u2019autore, a fine concorso, vorr\u00e0 regalarci un ricco walkthrough.Parentesi: la questione Pdor sta diventando un tormentone (lo \u00e8 da anni anche a casa mia, dove mia moglie lo cita sempre per prendere in giro il fantasy), ma io non l\u2019ho mai capita del tutto. Dovremmo forse chiamare i personaggi fantasy Gino e Jimmy? Chiaramente no. E l\u2019autore non si \u00e8 sollazzato a introdurre nomi e personaggi inutili tanto per confonderci le idee: ne ha proposto un numero tutto sommato esiguo, senza il quale la storia semplicemente non sarebbe decollata. Ora, nell\u2019inventare nomi fantasy c\u2019\u00e8 chi ha la mano felice e chi no, e in questo corto non tutti mi sono piaciuti, ma Shimeor IV a me pare un degno nome per un re, e il \u2018demone-oracolo N\u2019Kweys\u2019 (nella sua pienezza di \u2018demoneoracoloN\u2019Kweys\u2019) m\u2019\u00e8 piaciuto un sacco. E comunque, a me niente fa effetto Pdor pi\u00f9 di Dostoevskij.Tornando al Corto, alcuni scontri sono assai difficili ma i potenziamenti sparsi e, soprattutto, le molte vie alternative, grande punto di forza del corto, li trasformano da difetti a risorsa aggiuntiva. Alcuni percorsi sono potenzialmente assai brevi, ma pi\u00f9 aleatori, altri, pi\u00f9 lunghi e ponderati, danno maggiori garanzie di successo; questa variet\u00e0 di percorsi, compresa in un numero esiguo di paragrafi, \u00e8 frutto encomiabile di una progettazione attenta.Il finale a sorpresa e amaro, pur raccontato in un modo un po\u2019 troppo sbrigativo, chiude degnamente un\u2019avventura cupa e intricata, che si ispira alla vecchia scuola per tema, vicende e ambientazione, ma vi inietta una tecnica e uno spirito pi\u00f9 moderni, elevandone il grado di sfida e rinnovando cos\u00ec l\u2019interesse per il genere.Pirata delle Alpi ha scritto:Il prologo segue la strada pi\u00f9 classica del genere fantasy, il signore del male di turno mette dei bastoni nelle ruote dei regni dei \u201cbuoni\u201d, il grande mago tira fuori una soluzione irresponsabile del suo cappello, si invia l'eroe della settimana a compiere un compito impossibile o quasi. Non c'\u00e8 una grande ricerca nello stile e l'insieme \u00e8 und\u00e9j\u00e0-vudel mondo dei librogame. Per\u00f2, mi \u00e8 piaciuto l'incontro con il mago traditore e l'epilogo che segna non solo la fine dell'avventura, ma anche quella del mondo. Lo stile \u00e8 asciutto, scarno e si limita a orientare il lettore nella sua progressione.Un buon vecchio regolamento con della Combattivit\u00e0, della Resistenza e tutto quello che abbiamo visto da anni! Per\u00f2 la ricetta funziona abbastanza bene: ci sono i livelli di difficolt\u00e0, delle possibilit\u00e0 di fare delle strategie quando uno ha gi\u00e0 fatto due o tre letture. Inoltre, l'esplorazione del labirinto, l'uso degli oggetti e i piccoli enigmi rendono l'insieme simpatico e divertente, un piccolo salto nel passato. Questo\u201cdungeon\u201d\u00e8 pieno zeppo di trappole, anche se a volte succedono delle cose strane come gli orchi che spuntano dal nulla, il che mi ricorda vecchio videogiochi su Amiga o Amstrad.Qui, immagino che l'autore abbia voluto scommettere sulla nostalgia delle nostre prime volte con i librogame ed \u00e8 questo che mi \u00e8 piaciuto di pi\u00f9 con questo corto.Purtroppo, ci sono vari refusi e problemi strutturali egregiamente notati dagli utenti: forse l'autore aveva poco tempo o ne si \u00e8 accorto delle buche nella sua opera (peggio delle strade di Roma).Un racconto che ci riporta ai vecchi libri, che non segue le evoluzioni fatte con le opere di questi ultimi anni, ma che pu\u00f2 fare divertire per qualche giorno. Penso che l'autore non abbia avuto nessuna pretesa con \u201cNella bocca del leone\u201d, tranne forse quella di volerci intrattenere con un ritorno alle radici."
    ],
    [
        "135598",
        "gabrieleud",
        "Pirata delle Alpi ha scritto:cala la grata e compare l\u2019orco. Lo ammazziamo. Poi andiamo a sinistra e torniamo subito indietro: compare un altro orco (!) nelle stesse circostanze di quello di prima...Angiolillo si rivolta davanti al pc!"
    ],
    [
        "136543",
        "Pirata delle Alpi",
        "LO SPIEGONE DELL'AUTORENon volevo scrivere questo Corto.Non volevo scrivere quest'anno.Tutto \u00e8 iniziato pochi giorni prima della data di chiusura dell'iscrizione al concorso: avevamo ricevuto tre Corti, tra cui uno Fuori Concorso. Vedendo la poca partecipazione nonostante la pubblicit\u00e0 fatta, ho deciso di \u201cscendere in campo\u201d per darvi qualcosa in pi\u00f9 e non buttare via settimane di mail scambiate per organizzare questa decima edizione. Ed \u00e8 cos\u00ec, a cinque giorni della data di scadenza che ho immaginato \u201cNella bocca del leone\u201d: un corto senza grande idee, senza pretese, senza originalit\u00e0, senza codici e neanche un goccio di olio di palma. Come alcuni di voi l'avranno notato, questo corto assomiglia a un videogioco ed \u00e8 esattamente quello che volevo: un dungeon crawler dei vecchi tempi.La trama: il tempo era poco, non potevo immaginare una cosa originale come in \u201cFermate Monna Lisa!\u201d. Quindi, ho deciso di tornare alla preistoria della fantasy (e dei giochi ad essa legati): le forze del male minacciano, si invia l'eroe che far\u00e0 di tutto per salvare il mondo. Lo so, non \u00e8 un granch\u00e9, forse i Rhapsody of Fire ne faranno una canzone, ma con cos\u00ec poco tempo non si pu\u00f2 esigere molto.Lo stile scarno: Lo so e mi vergogno, potevo fare di meglio. Ma non avevo il tempo di fare belle descrizioni per aumentare il pathos della storia. Quindi, ho scelto di andare al sodo e di dare solo qualche indicazione per permettere al giocatore di orientarsi.I refusi e errori vari: Con due giorni a disposizione e altri gattacci da pelare, ho scritto da cani e il mio correttore ha fatto di fretta. E poi, chi non fa errori? Sicuramente non gli altri autori dei Corti, giornalisti, politici\u2026ma \u00e8 vero che ci sono stati problemi di coerenza con i paragrafi: alcuni sono dovuti alla conversione in PDF, altri sono dovuti a una mancata vera revisione e beta test.I nomi dei personaggi: Di tutte le critiche, \u00e8 quella che ho capito di meno: perch\u00e9 non si dice niente sugli eroi che hanno nomi che li penalizzano per andare a rimorchiare in discoteca? (Lupo Solitario, Spada Veloce, Fire*Wolf, Pip, Aragorn figlio di Arathorn, Gimli figlio di Gloin e Peccatino figlio del Postino)? In altri corti \u201cfantasy\u201d, nessuno ha criticato la scelta dei nomi, anche se non erano da meno (chi ha googlato Boris Stark,l'anno scorso?). E poi, nessuno ha notato che c'\u00e8 qualcosa di strano nel nome del demone-oracolo?Spoiler\u00e8 l'anagramma di Sky News!.Il sistema di gioco: i fan dei Corti avranno riconosciuto il copia e incolla del Regolamento dell'anno scorso, con qualche elemento in meno. Gli oggetti che modificano il numero del paragrafo si sono gi\u00e0 visti e ho pensato che andavano bene per questo tipo di racconto. Volevo qualcosa di semplice e divertente. I personaggi senzabackgroundnon sono altro che clich\u00e9s che permettono di scegliere il livello di difficolt\u00e0 del gioco. Naturalmente, un personaggio \u201cdebole\u201d come l'elfo pu\u00f2 essere un vero killer se utilizza l'oggetto giusto. Avevo rinunciato all'idea di dare delle armi speciali per ognuno dei tre personaggi, pensavo che la differenza con le loro Combattivit\u00e0 era abbastanza. Ma quando Lupo Solitario fa gli stessi danni con un pugnale o un'ascia, nessuno fa una critica.Il Dungeon: il pi\u00f9 semplice possibile, poche stanze, quattro passaggi segreti (vabb\u00e8, tre ma uno \u00e8 una dannata trappola). Volevo pochi mostri, preferendo che il giocatore usasse la testa. E' del tutto possibile arrivare alla fine senza neanche alzare la spada o usare un incantesimo. Per quanto riguarda il poco elegante \"Se torni ad un paragrafo gi\u00e0 visitato, non incontri di nuovo il mostro e non trovi gli oggetti gi\u00e0 presi\", era un sistema per evitare di beccarsi 20 volte il fantasma e avere 30 esemplari dello stesso oggetto. Volevo dare il massimo della liberta al giocatore e non ho trovato niente di meglio.La fine: Anche se l'inizio \u00e8 dei pi\u00f9 classici, volevo una fine brutta, che va contro tutto quello che abbiamo letto o visto nelle storie tipo \u201ctento l'impossibile per rubare il suo tesoro al cattivone e finiamo con un happy end.\u201d No, non mi \u00e8 mai piaciuto e quindi ho fatto questo terribile finale, che vale appena meglio delle varie ID possibili nella Stanza dei libri identici.A proposito delle ID e delle trappole e altre cose anti-avventurieri: Questo labirinto \u00e8 la biblioteca di un mago malvagio, figlio spirituale di Sauron e Voldemort. Quindi, \u00e8 normale che ci siano delle trappole crudeli (le segrete con gli zombi, sotto il teschio, \u00e8 la mia preferita) e che ci siano dei libri intrappolati nella stanza finale (mi sono divertito un mondo con tutte quelle ID). Quindi, \u00e8 come entrare nel quartiere generale di M.O.R.T.E o\u00a0 lacasa di Barbara d'Urso: sono luoghi pericolosi e gli visitatori non sono i benvenuti.Vari Path: Non mi piace il \u201cTrue Path\u201d e ho voluto dare pi\u00f9 possibilit\u00e0 di gioco, in pi\u00f9 dei livelli di difficolt\u00e0. Ci sono tanti modi di finirlo (tra i quali un violence free).Beh \u201cNella bocca del leone\u201d\u00e8 il risultato di 3 giorni di scrittura e 2 di revisione frenetica. Non avevo neanche l'ombra di una pretesa per questo corto, forse quella di divertirvi e far vivere il concorso per almeno dieci giorni in pi\u00f9. Ringrazio di cuore chi l'ha letto, recensito intelligentemente e messo il voto che gli sembrava giusto. Oh, bussano alla porta! Ma chi sar\u00e0?Oh, ma sei tu Barbara d'Urso! Come stai?BANG! BANG! BANG!"
    ],
    [
        "136550",
        "\u00bf\u201e\u00e3\u00df\u00ea\u00aa\u00a7\u00ac",
        "Pirata delle Alpi ha scritto:\u201cNella bocca del leone\u201d: un corto senza grande idee, senza pretese, senza originalit\u00e0, senza codici e neanche un goccio di olio di palma.[...]le forze del male minacciano, si invia l'eroe che far\u00e0 di tutto per salvare il mondo. Lo so, non \u00e8 un granch\u00e9, forse i Rhapsody of Fire ne faranno una canzone[...]perch\u00e9 non si dice niente sugli eroi che hanno nomi che li penalizzano per andare a rimorchiare in discoteca?[...]Quindi, \u00e8 come entrare nel quartiere generale di M.O.R.T.E o\u00a0 lacasa di Barbara d'Urso: sono luoghi pericolosi e gli visitatori non sono i benvenuti.Hai mai pensato di intraprendere una carriera come Direttore della Gazzetta?Pirata delle Alpi ha scritto:Tutto \u00e8 iniziato pochi giorni prima della data di chiusura dell'iscrizione al concorso: avevamo ricevuto tre Corti, tra cui uno Fuori Concorso.Eh, come ti capisco, stesso panico di quando io sono stato Organizzatore. Il 97,5% dei corti viene inviato l'ultimo giorno utile, a ridosso dell'ora di scadenza!Pirata delle Alpi ha scritto:Beh \u201cNella bocca del leone\u201d\u00e8 il risultato di 3 giorni di scrittura e 2 di revisione frenetica. Non avevo neanche l'ombra di una pretesa per questo corto, forse quella di divertirvi e far vivere il concorso per almeno dieci giorni in pi\u00f9.Wow, congratulazioni per aver scritto un'opera completa, praticamente priva di errori, in soli 3 giorni! Dev'essere un record di velocit\u00e0, o quantomeno entra nella top 5."
    ],
    [
        "136553",
        "Zakimos",
        "Non solo \u00e8 pazzesco che tu abbia scritto una roba cos\u00ec bella in 5 giorni, \u00e8 ancora pi\u00f9 pazzesco il fatto che sia il corto che mi \u00e8 piaciuto di pi\u00f9 tra tutti quelli in gara :-O. Pirata, sei stato un mago per restare in tema fantasy! EDIT: ho visto la media dei voti, ragazzi non capite na mazza, sto corto \u00e8 stupendo!"
    ],
    [
        "136621",
        "Anima di Lupo",
        "Pirata delle Alpi ha scritto:Vedendo la poca partecipazione nonostante la pubblicit\u00e0 fatta, ho deciso di \u201cscendere in campo\u201d per darvi qualcosa in pi\u00f9 e non buttare via settimane di mail scambiate per organizzare questa decima edizione. Ed \u00e8 cos\u00ec, a cinque giorni della data di scadenza...Completa dedizione alla causa...Bravo e complimenti per la tua opera che forse non ho apprezzato a sufficienza anche se credo di averla valutata con la massima sensibilit\u00e0.Se avessi intuito che eri tu l'autore forse sarei stato maggiormente condizionato nel voto (comunque positivo) ma l'anonimato serve proprio a questo. A valutare con la migliore obiettivit\u00e0 umanamente possibile.Quindi sincere congratulazioni Pirata per l'ennesima opera di qualit\u00e0 che hai donato a LGL."
    ],
    [
        "136627",
        "GGigassi",
        "Pirata delle Alpi ha scritto:[center]E poi, nessuno ha notato che c'\u00e8 qualcosa di strano nel nome del demone-oracolo?Spoiler\u00e8 l'anagramma di Sky News!.Mi sembrava di averci visto un \"news\""
    ]
]