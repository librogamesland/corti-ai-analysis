[
    [
        "134331",
        "Dario III",
        "Cari amici,\u00e8 un piacere per me dare il via alle danze con il primo Corto in gara quest\u2019anno!Vi ricordo in sintesi come procedere per votare:1) Leggete e giocate il Corto!2) Pubblicate su questo thread un commento in cui spiegate per bene che cosa ne pensate.3) Scrivete via PM a uno degli organizzatori (Adriano, Dario III o Pirata delle Alpi) per comunicargli il vostro voto, che deve essere compreso tra 4 e 10 (sono ammessi i mezzi punti).4) Fatelo entro la seconda domenica da oggi! Cio\u00e8 entro domenica 18/2.Vi ricordo che, perch\u00e9 le vostre valutazioni siano valide ai fini della proclamazione del vincitore, dovrete aver votato almeno 5 dei 9 Corti presentati.Per qualunque dubbio, consultate il bando nell\u2019apposito thread o contattate uno degli organizzatori (Adriano, Dario III o Pirata delle Alpi).E ora basta chiacchiere, ch\u00e9 hanno stufato! EccoviGiorno prima degli esamiUltima modifica di:Dario IIIFeb-10-18 08:24:16"
    ],
    [
        "134332",
        "Prodo",
        "Grandissimi. Non vedo l'ora di iniziare a leggere e votare: buon concorso a tutti!"
    ],
    [
        "134333",
        "Anima di Lupo",
        "Dal prologo mi ha preso molto. Protagonista femminile (non capita spesso) e storia ben avviata con uno stile fluido.Vediamo..Buon X Concorso a tutti!"
    ],
    [
        "134338",
        "Zakimos",
        "L'autore si dimostra un vecchietto di prim'ordine: se oggi \u00e8 luned\u00ec 25 giugno 2018 gli Esami di Stato non possono certi chiamarsi \"Maturit\u00e0\"."
    ],
    [
        "134339",
        "Prodo",
        "Purtroppo il periodo della mia vita attuale, caratterizzato da seri problemi familiari, molto lavoro e grande attivit\u00e0 in ambito editoriale mi costringe a sfruttare tutto il tempo che ho a disposizione cercando di ottimizzarlo. Per questa ragione sono costretto\u00a0 pubblicare il mio commento oggi stesso, senza prendermi i canonici due giorni per metabolizzare il racconto e riguardarlo, come sono solito fare. Rassicuro l'autore per\u00f2 sul fatto che l'ho letto con estrema attenzione e sviscerato in ogni sua diramazione.ATTENZIONE: IL COMMENTO CONTIENE SPOILER. DA LEGGERE SOLO DOPO AVER COMPLETATO IL RACCONTO.Il Giorno prima degli esami mi \u00e8 piaciuto. Ho apprezzato lo stile narrativo ricercato, ma allo stesso tempo molto chiaro, che ha palesemente l'obiettivo di comunicare con appassionati del genere, ma anche profani, forse ispirato a questo approccio anche dalla possibilit\u00e0 di pubblicazione con Tombolini e dalla potenziale diffusione fuori dal circuito \"canonico\".Nonostante l'autore sia un uomo il modo di ragionare e le progressioni di Vera risultano credibili, e anche la sua concentrazione sul ragazzo amato piuttosto che sugli esami di maturit\u00e0 (o di stato, cito Zakimos) regge, considerando che a 18 anni gli impegni istituzionali vengono percepiti e gestiti con quel pizzico di incoscienza che aiuta anche a viverli con maggiore leggerezza.La struttura \u00e8 a bivi \"secchi\", ma nonostante questo l'autore \u00e8 riuscito, infilando un true path serrato e diversi rimandi caratterizzati da addizioni e sottrazioni, a regalare all'opera una certa profondit\u00e0. La cosa che mi \u00e8 piaciuta, e che secondo me costituisce un valore aggiunto rispetto al true path canonico, \u00e8 la volont\u00e0 di fronte alle scelte, di fornire al lettore un'imbeccata e metterlo sulla \"vera strada o unico percorso\" che dir si voglia.I bivi focali per arrivare a conquistare Unico sono tre: il braccialetto di Vixi, La fotocopiatrice e il libro di Mulini. In tutti e tre i casi ragionando sulle scelte \u00e8 possibile arrivare a optare per quella pi\u00f9 sensata (perch\u00e9 mettersi dei pendenti antiquati o un anello dozzinale? meglio un braccialetto colorato e giovanile. Perch\u00e9 l'autore si sofferma sulla fotocopiatrice? E' il caso di andare a indagare. Prima di entrare in biblioteca non sar\u00e0 il caso di avvicinare De Giacomo e capire che aiuto ci pu\u00f2 dare per conquistare il ragazzo che aneliamo? Insomma tutto ha una logica).Non esiste quindi il canonico vai a destra o a sinistra e se sbagli la prima scelta dopo tre paragrafi hai perso, tanto caro a Thraves. Questo mi piace, perch\u00e9 dimostra che il true path pu\u00f2 anche essere sensato e ragionato, e non semplicemente contraddistinto da un vagare casuale sperando nello stellone. Ovviamente una scelta simile facilita un po' le cose, e il racconto si pu\u00f2 finire gi\u00e0 al primo o al secondo tentativo con una certa semplicit\u00e0, centrando l'epilogo migliore.Ho adorato i personaggi di contorno (l'amica sessualmente insaziabile sotto un'apparenza ostile e trasandata, le secchione, l'amico scemo e iperattivo del nostro potenziale ragazzo, i due \"pischelli\" che di fronte alla gonna corta e il seno in evidenza sotto il maglioncino di Vera balbettano e si impappinano, la sorellina \"stronza\" che dobbiamo necessariamente portare dalla nostra parte per completare la missione) e ho adorato le chicche per amanti del genere disseminate in giro per la storia (la considerazione della signorina Strada sul fatto che solo suo padre presumibilmente ultraquarantenne o quasi cinquantenne potrebbe ricercare Pax Tharkas su google mi ha fatto sbellicare).Mi \u00e8 piaciuta anche la cura che c'\u00e8 stata nel confezionare la storia, che \u00e8 ben raccontata, con attenzione all'uso proprio dell'Italiano e solo con qualche saltuario refuso minore. E gli elementi avveniristici inseriti, in un mondo che appare simile all'attuale, un po' pi\u00f9 tecnologico, estremo e qualche passo avanti rispetto al nostro sulla via della decadenza (e della guerra) non stonano e sono assolutamente credibili, seppur estremizzati e a tratti ironici.In generale Il giorno prima degli esami mi \u00e8 sembrato un racconto non certo pretenzioso, ma ben congegnato, adeguatamente strutturato e piacevole.Ho riscontrato due difetti principali:La storia introduce moltissimi elementi e ne approfondisce solo alcuni, dando l'idea che il piano di fondo fosse pi\u00f9 ambizioso, e il racconto abbia poi dovuto abbandonare alcuni filoni narrativi. Di fatto poi gli indizi che troviamo sono tutti necessari per scovare la giusta strada, e nessuno di essi porta a scoprire qualche percorso collaterale, magari non fondamentale ma sfizioso ai fini della trama (avremmo potuto cogliere Gianna sul fatto per esempio, o spiare Unico impegnato in qualche attivit\u00e0 che non gli avremmo mai attribuito, o approfondire le figure di Stefania e Ilaria). Tutte cose accennate, ma che poi non hanno sbocchi. Mi chiedo se questo sia accaduto perch\u00e9 l'autore ha dovuto affrettare la consegna del lavoro o perch\u00e9 si \u00e8 accorto in fase gi\u00e0 avanzata che rischiava di sforare i limiti imposti dal bando di quest'anno.Seconda pecca, minore della prima: sarebbe stato carino integrare il racconto con una piccola scheda del personaggio, magari con la possibilit\u00e0 di raccogliere qualche semplice oggetto e una o due caratteristiche. Niente di trascendentale eh: ma credo ne avrebbe aumentato un po' a profondit\u00e0 e avrebbe reso pi\u00f9 godibile tutta la vicenda e la nostra esplorazione. L'autore ha deciso altrimenti e rispetto il suo approccio in stile SLTA, per\u00f2 un po' di curiosit\u00e0 su come sarebbe potuto essere il corto se caratterizzato da scelte strutturali un minimo pi\u00f9 elaborate rimane.Complessivamente comunque un buon lavoro, e un buon inizio per questa edizione 2018 del concorso.Nota a chiusura: non ho davvero il tempo di dedicarmi alla crittografia del codice al paragrafo 39, peraltro non fondamentale ai fini della fruizione del racconto, ma mi incuriosisce sapere che c'\u00e8 scritto. Se qualcuno lo riesce a decifrare magari pu\u00f2 condividere la soluzione qui sul forum."
    ],
    [
        "134340",
        "Mornon",
        "Al contrario di Prodo io ho imbroccato la via giusta al primo tentativo. A questo punto mi domando se vi sia davvero un True Path e io ho avuto fortuna, oppure si arriva all'Epilogo da tante vie diverse. Molte delle cose che cita Prodo non le ho proprio trovate, eppure l'ho finito al primo colpo...Questo Corto per me \u00e8 un po' controverso. Formalmente ed esteticamente impeccabile, ho davvero faticato a calarmi nel personaggio, nel trovare stimolante la storia e nel sentire l'ansia di farcela o l'emozione di aver competato l'avventura. Questo non per il personaggio femminile, la sua et\u00e0 e la situazione quotidiana e banale, ma per una generale mancanza di mordente (per me, eh!) che l'intera vicenda rappresenta.Se poi strutturalmente e come qualit\u00e0 di scrittura potrei dare a questo corto i massimi voti, e come carica emotiva avrei abbassato un po', ecco che arrivo alle cose che davvero non mi sono piaciute.- Per prima cosa ho trovato molto riduttiva e spiazzante la descrizione della protagonista, dei suoi pensieri, delle sue motivazioni e delle sue azioni: la raffigurazione di una studentessa 18enne mi pare davvero impropria e caricata di luoghi comuni e un po' di sessismo. Anche nel caso si volesse tirare in causa una protagonista volutamente svampita, tutto quello che dice e fa mi sembra davvero filtrato dall'ottica di un maschio di altra et\u00e0, che non riesce a immedesimarsi e farmi immedesimare in un plausibile punto di vista di Vera.- L'ironia di fondo \u00e8 una cosa che mi piace sempre in opere leggere come i Corti, ma qui mi pare troppo calcata e si arriva al demenziale, cosa che invece raramente mi piace, specialmente in un contesto cos\u00ec realistico. Perch\u00e8 una storia cos\u00ec quotidiana dovrebbe essere raccontata in maniera tanto surreale? Passi per le citazioni del mondo librogamistico, ma a partire dal nome dei due personaggi principali tutto quanto ho letto stride continuamente e mi fa cadere ogni volta la sospensione dell'incredulit\u00e0.In finale, un corto sicuramente meritevole di un buon voto, ma che - scindendo meriti oggettivi e gusti soggettivi - non mi ha coinvolto particolarmente.Proprio perch\u00e8 voglio distinguere pi\u00f9 possibile pareri personali da parametri \"assoluti\", penso di dare comunque un buon voto."
    ],
    [
        "134344",
        "Boole",
        "Prodo ha scritto:Nota a chiusura: non ho davvero il tempo di dedicarmi alla crittografia del codice al paragrafo 39, peraltro non fondamentale ai fini della fruizione del racconto, ma mi incuriosisce sapere che c'\u00e8 scritto. Se qualcuno lo riesce a decifrare magari pu\u00f2 condividere la soluzione qui sul forum.Io credo che sia finta, come i vari numeri infilati nei paragrafi che fanno dubito drizzare le antenne ai consumatori di librogame"
    ],
    [
        "134347",
        "gabrieleud",
        "Ragazzi, qua l'ironia fa breccia nel mio cuore... gi\u00e0 daSpoilerl nome dei personaggi, Gianna che non perde mai un minuto, Okane's Life.... Le varie chicche e i richiami agli anni 90 mi garbano assai.Dopo \"\u00c8 un gioco da ragazzi\" equell'altro corto dove il protagonista cerca di far invaghire la figlia del locandiere\"In cerca di avventura\", eccoci nei panni della giuovane che desidera conquistare il suo lui. (Anzi, il tuo lui, perch\u00e9 il protagonista sei tu, cio\u00e9 lei... insomma, avete capito)E qua mi precipita la mandibola perch\u00e9 mi torna in mente una frase di Aloona, per cui \"Possibile che ogni volta che la protagonista \u00e8 una ragazza, la storia \u00e8 imperniata - tralasciando i Freudismi - sul tema romantico/ sentimentale/ sessuale?\".Vale a dire, ero partito prevenuto. MA mi sono ricreduto: la storia \u00e8 valida, coerente, buona, ben congegnata e per niente banale. (E mica abbasser\u00f2 il voto perch\u00e9 un tizio si chiama Giusto Paragrafo?)A differenza di Mornon, il sospensorio della mia incredulit\u00e0 \u00e8 ben saldo.Purtroppo ancora non sono venuto a capo dell'intreccio. Ci deve essere qualche indizio che non colgo, anche se mi sono avvantaggiato degli spoiler gettati dagli utenti prima di me.La data di nascita, 9/9/1999, fa presagire una raffica di indizi numerici... fortunatamente sebbene l'autore dissemini il corto di numeri e similcodici, essi sono ininfluenti. Servono solo a far sudare freddo.PS: Pirata, ti ho inviato 3 volte il voto. Questo \u00e8 colpa del Regolamento, che dice che devo votare almeno 5 volte prima della fine del concorso. Col prossimo corto voter\u00f2 due volte e sono a posto."
    ],
    [
        "134349",
        "GGigassi",
        "Avete avuto anche voi qualche problema a collegarvi stamattina? (un po' prima delle 9 e verso le 10:30/11?)Vabbe', scaricato e adesso provo adarci un'occhiata"
    ],
    [
        "134363",
        "GGigassi",
        "Confesso che anch'io ho qualche difficolt\u00e0 a finirlo e il fatto che sia un true path non mi stimola molto a riprenderlo tante volte. Forse quell'incongruo articolo \"IL\" nel titolo pu\u00f2 essere un indizio (se l'autore avesse voluto creare un'assonanza con \"Notte prima degli Esami\" l'articolo non ci sarebbe dovuto stare).In numeri romani fa 49, ma non mi sembra che sia la pista giusta.Comunque, solo il commento finale sul fatto che gli autori di Corti diventeranno milionari mi spinge a dargli un voto alto"
    ],
    [
        "134371",
        "Kinn",
        "Che emozione, il primo Corto!Personalmente, non amo per niente la Vera Strada o il Giusto Percorso, per\u00f2 questo corto mi \u00e8 piaciuto. Trovo la leggerezza un volere aggiunto ed \u00e8 stato davvero gradevole leggere questa storia, che mi ha fatto fare pi\u00f9 di una risata. Ho apprezzato i vari riferimenti e c'\u00e8 da dire che anche se non si andava dritti per il percorso da compiere, l'autore \u00e8 riuscito ovunque a lasciare qualche battutina divertente. Reputo positivo anche il voler raccontare una storia normale, quotidiana. In pi\u00f9 c'\u00e8 da dire che \u00e8 scritto molto bene, che \u00e8 una cosa per me fondamentale. Io l'ho dovuto rifare un sacco di volte (la prima ero partito bene ma mi hanno fregato i volantini), ma faccio poco testo essendo poco esperto. Devo dire in ogni caso che spesso le scelte per arrivare alla fine sono logiche e hanno un senso, quindi molto bene che non apprezzo troppo ricominciare spesso per colpa del caso.Un'altra cosa che secondo me \u00e8 meritoria \u00e8 la semplicit\u00e0: al di l\u00e0 dei divertenti falsi indizi, la parte gioco si basa su pochi elementi gestiti bene (anche grazie alla parte narrativa ben svilluppata): questo secondo me \u00e8 un fattore positivo. Detta in altre parole non servono regolamenti particolarmente fitti per rendere questo Corto interessante.Mi soffermo di pi\u00f9 sulle cose che non mi sono piaciute (che per mia esperienza sono quelle pi\u00f9 utili): come qualcuno prima di me, ho trovato la protagonista un po' stereotipata: in parte \u00e8 comprensibile, anche per sfruttare i meccanismi divertenti che per esigenze di spazio ma in questo caso mi sembra una ragazza che pensa e agisce come un maschio adulto immagina debba agire e pensare una ragazza di 18 anni.Come dicevo sopra, inoltre, a me non sta troppo simpatica \"Vera Strada\", nel senso che il meccanismo del true path lo trovo frustrante. Lo so, \u00e8 un giudizio del tutto personale ma a me la rigiocabilit\u00e0 interessa solo fino a un certo punto: scrivo racconti e a volte questi possono essere anche soltanto di una pagina e poco pi\u00f9, per me conta l'intensit\u00e0 delle emozioni che si riesce a trasmettere, non la quantit\u00e0 o il tempo che ci si mette il lettore. Il mio corto ideale deve essere scritto talmente bene o cos\u00ec originale, che deve farmi venire voglia di ricominciarlo solo per leggere le cose che ancora non mi sono capitate, al di l\u00e0 del fatto che gi\u00e0 sono arrivato al finale giusto.A proposito del True Path, un'altra cosa che non mi piace per niente \u00e8 quando eventi che dovrebbero essere indipendenti dalle nostre scelte diventano dipendenti: in questo caso ovunque ci si sieder\u00e0, prima o poi ci si trover\u00e0 affiancati da Gianna. Capisco che\u00a0 il limite di battute per queste cose \u00e8 micidiale, per\u00f2 mi pare una grande forzatura.Un altra nota negativa \u00e8 il contesto: mi piace, \u00e8 divertente, ci sono un sacco di spunti ma tutti molto, troppo accennati (una volta trovata la giusta strada, mi sono letto tutti i paragrafi per vedere ci\u00f2 che mi ero perso).Ovviamente l'elenco degli elementi che non mi sono piaciuti era inevitabile sia come consigli all'autore che come eventuale fonte di discussione, ma in generale devo dire il Corto mi \u00e8 piaciuto e credo sia un'ottimo esordio.Invio il voto a Pirata delle Alpi"
    ],
    [
        "134376",
        "Dario III",
        "GGigassi ha scritto:Forse quell'incongruo articolo \"IL\" nel titolo pu\u00f2 essere un indizio (se l'autore avesse voluto creare un'assonanza con \"Notte prima degli Esami\" l'articolo non ci sarebbe dovuto stare).Di cosa stai parlando? Quello \u00e8 stato un errore degli Organizzatori..."
    ],
    [
        "134377",
        "gabrieleud",
        "Live Rock... ci sono arrivato dopo..."
    ],
    [
        "134379",
        "Pirata delle Alpi",
        "Dario III ha scritto:Di cosa stai parlando? Quello \u00e8 stato un errore degli Organizzatori...No, errore mio quando ho pubblicato il calendario. L' ho segnalato sul mio ultimo post nel topic del Bando."
    ],
    [
        "134383",
        "GGigassi",
        "gabrieleud ha scritto:HardRock... ci sono arrivato dopo..."
    ],
    [
        "134389",
        "gabrieleud",
        "GGigassi ha scritto:gabrieleud ha scritto:HardRock... ci sono arrivato dopo...cercavo di editare il mio commento da stamattina. Mi riferivo a Pietraviva=Live Rock."
    ],
    [
        "134394",
        "gabrieleud",
        "E adesso veniamo alle note dolenti, carissimo autore.{commento nascosto dai Poderi Forty}{commento nascosto dai 40 Powers}"
    ],
    [
        "134395",
        "monpracem",
        "Corto simpatico! Questa volta si vestono i panni di una \"cuccatrice\" invece che del classico \"cuccador\"Simpatica la strizzata d'occhio dell'autore nel battezzare la protagonista, Vera Strada, dato che il corto \u00e8 in effetti un true-path."
    ],
    [
        "134396",
        "babacampione",
        "Un simpatico esordio per il Concorso dei Corti 2018.Il racconto \u00e8 divertente, sebbene contenga qualche ingenuit\u00e0 (la personalit\u00e0 di Vera mi pare troppo stereotipata, proprio come un uomo si immagina che una ragazza debba ragionare).Mi \u00e8 piaciuta la prosa, che indugia raramente su perifrasi lunghe e troppo complesse per tale racconto, cos\u00ec come ho apprezzato l'assenza di un registro e la mancanza di statistiche. Giocando il racconto da smartphone tra un momento libero e l'altro, non ho trovato difficolt\u00e0 a destreggiarmi all'interno dei paragrafi.Carino anche il gameplay, fatto di rimandi nascosti da trovare nei vari paragrafi, con molti indizi fasulli. Trovo questa scelta appropriata, sebbene non del tutto originale.Carini, inoltre, i tanti richiami ai Corti degli anni passati. Non penalizzer\u00f2 questo ammiccamento agli utenti storici di LGL, ma anzi lo considero un omaggio ad un Concorso che ogni anno si ripresenta pieno di novit\u00e0 e di proposte innovative.La cosa che meno mi ha appassionato \u00e8 la storia, che trovo abbastanza banale: niente azione, niente antagonisti, niente di davvero memorabile. Non me ne vorr\u00e0 l'autore, se ritengo che tale Corto difficilmente si aggiudicher\u00e0 la medaglia d'oro quest'anno.Gli faccio comunque un applauso per un racconto ben costruito.Voto inviato a Pirata delle Alpi."
    ],
    [
        "134397",
        "GGigassi",
        "gabrieleud ha scritto:GGigassi ha scritto:gabrieleud ha scritto:HardRock... ci sono arrivato dopo...cercavo di editare il mio commento da stamattina. Mi riferivo a Pietraviva=Live Rock.Ah, ok.Non ho capito comunque la citazione"
    ],
    [
        "134399",
        "monpracem",
        "gabrieleud ha scritto:E adesso veniamo alle note dolenti, carissimo autore.Lo stile.Lo stile \u00e8 buono. Sai scrivere. MA.1) Abbondi in negazioni. Ad esempio, leggi in sequenza i paragrafi 11, 12, 13 - ho preso a caso ma sono sicuro che il resto del Corto \u00e8 simile. \u00c8 un florilegio di \"non\". Quando scrivi, scrivi cosa \u00e8 - non cosa non \u00e8. Descrivere \u00e8 gi\u00e0 abbastanza difficile, descrivere per esclusione manda in confusione il lettore.2) 35 volte \"SEMBRA\". Di cui 4 volte nello stesso paragrafo (43) di 8 righe. Evitalo del tutto. Se descrivi qualcosa, d\u00ec cosa \u00e8 - non cosa sembra. Davanti al \"sembra\" il lettore non sa cosa immaginarsi: \u00e8 quello che sto leggendo o un'altra cosa? Per evitare questa parola, lascia che sia il lettore a decidere che qualcosa \"sembra\". Ad esempio al paragrafo 7 dici \"la fotocopiatrice sembra gettata l\u00ec come se l\u2019avessero buttata via, anche se non sembra affatto vecchia\". Dovresti piuttosto descrivere la situazione in cui si trova, magari spiegare che \u00e8 dotata di display e wifi (si capisce dal simbolino) ma \u00e8 coperta di polvere dietro due scatoloni. Cos\u00ec il lettore immagina che dovrebbe essere l'ultimo modello, solo che non viene usata.Usa il sembra SOLO quando le cose effettivamente non sono come sembrano.3) \"Non puoi fare a meno di notare che\"... potresti scrivere semplicemente \"Vedi che\". O ancora meglio, scrivi direttamente cosa il protagonista vede (o sente, o percepisce). \u00c8 ovvio che se mi descrivi qualcosa \u00e8 perch\u00e9 lo sto vedendo: \u00e8 un racconto in seconda persona. S\u00ec, qualche volta \u00e8 inevitabile, ma dove puoi evitalo. Stessa cosa per \"Riesci\". Par 13: \"non riesci pi\u00f9 nemmeno a intravederlo\" non \u00e8 proprio il massimo. Bastava dire \"Se n'\u00e8 andato.\"Oltretutto, evitare queste locuzioni ti fa risparmiare spazio e parole.4) Sii pi\u00f9 preciso. Gi\u00e0 seguendo i suggerimenti che ti ho dato sopra eviterai di descrivere situazioni in modo ambiguo... che purtroppo sono molto presenti in questo corto. Es al par. 4 \"ragazzi che si mettono in mostra coi compagni\" (cosa stanno facendo?). In generale ho avuto l'impressione che molte cose sono state solo accennate, lasciando a me l'incombenza di immaginare cosa stesse succedendo davvero. Ecco, spiegare questo \u00e8 compito tuo.In poche parole il caro vecchio \"show don't tell\" (che per\u00f2, ricordiamolo, \u00e8 ideale per le sceneggiature)"
    ],
    [
        "134401",
        "gabrieleud",
        "monpracem ha scritto:In poche parole il caro vecchio \"show don't tell\" (che per\u00f2, ricordiamolo, \u00e8 ideale per le sceneggiature)Bravissimo. Poich\u00e9{commento nascosto dai Poderi Forty}{commento nascosto dai 40 Powers}"
    ],
    [
        "134409",
        "Prodo",
        "Nel mio commento ho dimenticato di fare i complimenti all'autore per i molti falsi indizi disseminati, alcuni dei quali citano anche opere presentate in concorso negli anni scorsi. La cosa mi ha divertito.Ho notato poi che molti trovano insostenibile il modo che l'autore ha avuto di presentare Vera. Non vi sembra che, considerata l'aura ironica che permea tutto il racconto, ci possa stare tratteggiare una ragazza di 18 anni cos\u00ec? Non tanto perch\u00e9 tutte le ragazze di 18 anni siano cos\u00ec, quanto perch\u00e9 la figura \u00e8 funzionale al racconto e, per quanto esagerata e a tratti macchiettistica, non \u00e8 totalmente fuori dalla realt\u00e0."
    ],
    [
        "134439",
        "GGigassi",
        "Il true path non \u00e8 decisamente il mio genere, ma almeno l\u2019autore ci ha fatto la cortesia di chiarire subito di che tipo di Corto si trattasse tramite i nomi dei protagonisti e quindi avevo gi\u00e0 idea di cosa aspettarmi senza correre il pericolo di rimanere deluso a un passo dalla fine.La storia \u00e8 sicuramente originale e abbastanza coinvolgente, ma io sinceramente non ho trovato affatto logiche certe scelte da fare, anzi alcune mi sono sembrate del tutto casuali. Il che non \u00e8 di per s\u00e9 un difetto se parliamo di fottutissimi true path, anzi far brancolare nel buio il lettore \u00e8 una loro caratteristica precipua.Lo stile di scrittura \u00e8 piacevole nonostante sia un po\u2019 sincopato, alternando paragrafi brevissimi ad altri molto lunghi e descrittivi. A proposito di descrizioni, mi \u00e8 sembrato che l\u2019autore abbia voluto sottolineare anche pi\u00f9 del dovuto il fatto che l\u2019azione si svolge in una biblioteca, specificando ogniqualvolta fosse possibile le caratteristiche dell\u2019edificio, la \u201cfauna\u201d che lo bazzica e ci lavora, ecc. Ma probabilmente \u00e8 solo una mia impressione visto che nessun altro lo ha rilevato.La struttura \u00e8 originale e a modo suo onesta: all\u2019epilogo ci si arriver\u00e0 sempre e comunque, quello che importa \u00e8 quello che succede prima e che pu\u00f2 determinare un\u2019interpretazione oppure un\u2019altra della storia. Non male l\u2019idea del manuale per capire come leggere gli epiloghi a beneficio dei lettori meno intuitivi come il sottoscritto!Solo che non ho capito bene manco quello\u2026Per quel che riguarda il sessismo, \u00e8 stata anche una delle mie prime preoccupazioni ma, oltre a sottoporre il Corto al test della Bechdel, l\u2019unica maniera di verificarlo sarebbe quello di sentire il parere di una lettrice donna quindi (in questo particolare periodo di vita del forum) campa cavallo.Pur non avendomi entusiasmato, gli riconosco un buon grado di originalit\u00e0 ed \u00e8 riuscito comunque a strapparmi qualche risata (i reality show sui politici\u2026); di conseguenza il voto che gli do non \u00e8 basso.VOTO INVIATO AD ADRIANO"
    ],
    [
        "134440",
        "gabrieleud",
        "L'ho notato e l'ho preso come un argomento a{commento nascosto dai Poderi Forty}{commento nascosto dai 40 Powers}"
    ],
    [
        "134441",
        "GGigassi",
        "gabrieleud ha scritto:GGigassi ha scritto:A proposito di descrizioni, mi \u00e8 sembrato che l\u2019autore abbia voluto sottolineare anche pi\u00f9 del dovuto il fatto che l\u2019azione si svolge in una biblioteca, specificando ogniqualvolta fosse possibile le caratteristiche dell\u2019edificio, la \u201cfauna\u201d che lo bazzica e ci lavora, ecc. Ma probabilmente \u00e8 solo una mia impressione visto che nessun altro lo ha rilevato.L'ho notato e l'ho preso come un argomento a favore. Non credo che l'autore abbia esagerato, anzi: le varie descrizioni di ci\u00f2 che succede contribuiscono a rendere \"vivo\" il luogo, immedesimando il lettore. Molto meglio cos\u00ec che una biblioteca vuota dove non passa nessuno e non succede niente.E' che l'impressione che mi ha dato \u00e8 stata quella che tendesse a ostentare un po' la cosa, come a dire \"Ehi, organizzatori, guardate come sono stato bravo a rispettare il soggetto del bando!\"E poi magari scopriremo che \u00e8 fuori concorsoMa ne dubito"
    ],
    [
        "134455",
        "mark phoenix 79",
        "l'introduzione del racconto mi ha da subito incuriosito invogliandomi alla lettura.la storia per\u00f2 non mi ha colpito, non sono riuscito a calarmi nella protagonista, mi \u00e8 piaciuta invece la ricerca dei nomi dei protagonisti e il disseminare di indizi e falsi indizi i paragrafi.libro giocato 4 volte e mappato, e anche qui devo dire ci sono note liete, la struttura fila benissimo senza intoppi segno a mio avviso di una mano esperta dietro.in sintesi giudizio positivo anche se la storia raccontata non mi ha particolarmente coinvoltovoto inviato ad ADRIANO"
    ],
    [
        "134472",
        "FinalFabbiX",
        "Quando ho aperto il corto ero terrorizzato.Per chi non se lo ricordasse io non sono un \"vecchiaccio\" come molti utenti del forum, ma ho, in questo preciso momento, esattamente 18 anni e sono cosciente della marea degli stereotipi esistenti sui g-g-g-giovani e sul loro mondo.Mi aspettavo il peggio, invece devo dire che il corto, su questo aspetto, non se la cava affatto male.Certo, ci sono alcune situazioni che sono pura fantascienza, ma in generale ci siamo. Confermo che da noi ragazzi l'esame viene preso abbastanza svogliatamente (c'\u00e8 chi al posto di studiare va a rimorchiare, chi si mette a dirigere la gazzetta dei corti, son gusti), faccio tuttavia presente che nessuno studente andrebbe mai in biblioteca a prepararsi per l'orale, visto che la maturit\u00e0 \u00e8 un esame di riepilogo e non di approfondimento: in biblioteca ci si va per la tesina, che per\u00f2 si consegna almeno un mese prima.Recensione \"Giorno prima degli esami\"Elementi positiviIdea simpatica!Prosa scorrevole e leggera che ben accompagna la storia narrata.Ironia che non \u00e8 il mio genere, ma, anche se non mi ha fatto ridere, devo riconoscere che \u00e8 davvero ben fatta; un plauso alle citazioni, quelle che ho capito erano tutte intelligenti.Buona organizzazione dei paragrafi; struttura pulita, un'ottima scelta considerato il tipo di corto.In generale, si nota una grande coerenza: l'autore vuole proporci un'opera senza pretese che intrattenga e lasci spegnere il cervello, ma che allo stesso tempo ponga al lettore delle sfide ragionate e ben bilanciate.L'elemento che ho gradito di pi\u00f9 \u00e8 stato infatti il true path, a mio avviso uno dei migliori degli ultimi anni, tanto che volendo \u00e8 possibile finire il racconto al primo colpo ma, se si legge di fretta e si sceglie incoscientemente, si rischia di leggere l'epilogo molteplici volte prima di ottenere il good ending.Bella l'idea di inserire indizi nell'epilogo, molto originale.Aggiungo anche che mi ha fatto davvero piacere il rispetto pieno del bando: la biblioteca c'\u00e8 e si vede, non \u00e8 un semplice ornamento ma vero e proprio elemento della trama.Note dolentiPersonaggi di cartone, se per i secondari \u00e8 accettabile in quanto sono \"stereotipi\" su cui ironizzare, per i protagonisti \u00e8 davvero una pecca su cui non si pu\u00f2 soprassedere. Un fastidio continuo, come una zanzara che ti ronza attorno innervosendoti durante la lettura.Lei \u00e8 una mezza oca su cui difficilmente ci si immedesima e che dimostra continuamente la sua superficialit\u00e0 e inutilit\u00e0, fa decisamente rimpiangere i personaggi \"muti\" di molti fighting fantasy.Ma lui, lui \u00e8 cos\u00ec odioso che ti spinge a cercare un epilogo segreto in cui lo pigli a ceffoni e ti metti con la fotocopiatrice; oltretutto non sembra avere alcuna caratterizzazione \"positiva\" oltre al bel sorriso menzionato nel prologo, \u00e8 l'antitesi del principe azzurro che ci si aspetterebbe da una storia di questo genere.Il secondo elemento che non mi \u00e8 piaciuto \u00e8 stato il poco spazio riservato alle trame secondarie, che a ben vedere non hanno alcuno sviluppo se non nell'epilogo: un vero peccato, soprattutto considerato il grande spazio riservato a false piste e indizi; dalle premesse e vista l'atmosfera, mi sarei perlomeno aspettato un easter egg che avesse a che vedere con la guerra in Corea del Nord, come una visita a sorpresa del dittatore, o magari un finale alternativo in cui la voracit\u00e0 dell'amica trova sfogo.Queste due carenze, messe assieme, costituiscono, a mio parere, la pi\u00f9 grande debolezza del corto: non c'\u00e8 un vero motivo che spinge il lettore ad andare avanti e, una volta risolte le sfide, nessun motivo per rileggere.La mancanza di una preda golosa e di sottotrame da esplorare riduce la sorpresa alle simpatiche citazioni, che, pur essendo carine, alla lunga vengono a noia.Fortunatamente il corto non si prende sul serio e la scorrevolezza della prosa riesce a indurre il lettore a non abbandonare.In conclusione, un corto carino, molto carino, che se giocato bene si conclude in fretta e si dimentica altrettanto in fretta, ma che, anche se spesso in maniera frivola, intrattiene e si lascia leggere facilmente.\u00c8 chiaro che se lo confrontiamo con il corto del 2015 \"\u00c8 un gioco da ragazzi\" di Apologeta questo ne esce con le ossa rotte, ma bisogna considerare che quel racconto ha un target e un'atmosfera completamente diversi.A essere sinceri, giustifico di pi\u00f9 una carenza in un racconto soft piuttosto che in un mattone (e sono certo che visto il tema ne arriveranno, ci metto la mano sul fuoco, e ce ne saranno tanti di terribili) e quindi non dar\u00f2 certo un brutto voto.PM inviato a Pirata delle Alpi"
    ],
    [
        "134484",
        "GGigassi",
        "FinalFabbiX ha scritto:A essere sinceri, giustifico di pi\u00f9 una carenza in un racconto soft piuttosto che in unmattone(e sono certo che visto il tema ne arriveranno, ci metto la mano sul fuoco, ece ne saranno tanti di terribili)Iiiiiiiiiih, che pessimista!"
    ],
    [
        "134486",
        "Zakimos",
        "Oltre a scrivere un commento sul corto ne approfitto per esplicitare i criteri di giudizio che adotter\u00f2 nell'anno in corso. Ogni corto sar\u00e0 giudicato in base allo STILE, alla STORIA (comprensivo dell'aderenza al tema), alla GIOCABILITA' (tenendo presente i limiti imposti dal concorso) e in base alla PROFESSIONALITA': non dimentichiamoci che \u00e8 in gioco una possibilit\u00e0 di pubblicazione e che \u00e8 quindi giusto premiare maggiormente i corti che si dimostrino adatti al pubblico generalista della collana Dedalo.Giorno prima degli esami \u00e8 un'ottima introduzione al concorso per cui approvo la scelta della Triade di metterlo come racconto iniziale. Si tratta di un'opera semplice - ma non troppo, piacevole e chiaramente dedicata al sito Librogame's land.STILE: Il corto \u00e8 ben scritto e non presenta evidenti refusi, o almeno io non ne ho notati. L'autore ha la tendenza a esagerare con le parole - ci sono paragrafi che potevano essere sfoltiti e altri invece che avrebbero meritato pi\u00f9 spazio - ma la struttura di gioco priva di \"game over\" non rende fastidioso il dover rileggere pi\u00f9 volte gli stessi passi, anche perch\u00e9 io, come molti altri, sono riuscito a finire il racconto dopo pochi tentativi. In generale per\u00f2 si percepisce una certa noncuranza per la resa finale dell'opera, di cui parler\u00f2 di pi\u00f9 nella sezione Professionalit\u00e0.STORIA: ammetto che di primo acchito mi ha un po' deluso, perch\u00e9 speravo di trovarmi di fronte a un racconto-gioco \"realistico\" che \u00e8 il genere che preferisco. Qui il realismo lascia il posto alla goliardia, con personaggi volutamente stereotipati inseriti in un canovaccio (lo studio prima dell'Esame di Stato) che \u00e8 puro pretesto, avrebbe potuto essere qualunque cosa e il corto avrebbe funzionato allo stesso modo.\u00a0 \u00a0Detto questo, la biblioteca \u00e8 presente (bellissima la parte sulla ricerca del libro di Mulini) per cui il corto soddisfa il requisito per partecipare.GIOCABILITA': il true path fatto bene, o quasi. La struttura di gioco \u00e8 perfetta per questo tipo di corto: c'\u00e8 un unico percorso (lol) raggiungibile usando il cervello e leggendo con attenzione il testo, ottenendo dei rimandi nascosti da utilizzare ancora una volta usando la testa ma senza mai scervellarsi troppo, e cos\u00ec via. Nulla di paragonabile al triste procedere a tentativi tipico dei peggiori Time Machine o Fighting Fantasy, n\u00e9 agli arzigogoli di alcuni corti eccessivi degli anni passati (ehm...). Forse per il tipo di corto di cui stiamo parlando si poteva sfoltire ulteriormente l'utilizzo di certe meccaniche, vedi ad esempio l'ultimo \"numero segreto\" da aggiungere, che essendo usato subito dopo poteva essere rimosso, ma sto facendo le pulci a un qualcosa che funziona perfettamente.PROFESSIONALITA': \u00e8 la nota dolente del corto, che non \u00e8 stato scritto e pensato avendo in mente la pubblicazione. Chiaro segno \u00e8 il fatto che la storia sia farcita di rimandi e \"easter egg\" che solo un esperto pu\u00f2 cogliere, e che in generale sia la storia che lo stile mostrino segni di fretta, come se l'autore non si sia preoccupato pi\u00f9 di tanto della resa finale, pensando soprattutto a divertirSI e divertirCI. Ragion per cui si rivela essere una nota dolente per modo di dire: questo corto \u00e8 probabilmente ci\u00f2 che l'autore voleva creare, un \"tributo\" al concorso dei corti, ai librogame e ai puzzle da risolvere che tanto ci piacciono, un racconto piacevole da leggere e da giocare, scanzonato e con una piccola lezione su quanto ancora potrebbe dare una struttura per certi versi abusata come quella del \"true path\", se usata con criterio. Non ritenendolo del tutto adatto per un pubblico \"generalista\" non lo premio per adesso con un voto eccellente (sia benedetta la possibilit\u00e0 di modificare il voto!), ma l'autore sappia che ho apprezzato il suo lavoro :-).Voto inviato a Pirata delle Alpi."
    ],
    [
        "134487",
        "Prodo",
        "FinalFabbiX ha scritto:Certo, ci sono alcune situazioni che sono pura fantascienza, ma in generale ci siamo. Confermo che da noi ragazzi l'esame viene preso abbastanza svogliatamente (c'\u00e8 chi al posto di studiare va a rimorchiare, chi si mette a dirigere la gazzetta dei corti, son gusti), faccio tuttavia presente che nessuno studente andrebbe mai in biblioteca a prepararsi per l'orale, visto che la maturit\u00e0 \u00e8 un esame di riepilogo e non di approfondimento: in biblioteca ci si va per la tesina, che per\u00f2 si consegna almeno un mese prima.Abbi pazienza, c'\u00e9 il gap generazionale. Ai nostri tempi l'esame andava pi\u00f9 o meno come descritto nel racconto"
    ],
    [
        "134488",
        "FinalFabbiX",
        "GGigassi ha scritto:FinalFabbiX ha scritto:A essere sinceri, giustifico di pi\u00f9 una carenza in un racconto soft piuttosto che in unmattone(e sono certo che visto il tema ne arriveranno, ci metto la mano sul fuoco, ece ne saranno tanti di terribili)Iiiiiiiiiih, che pessimista!c'hai un po' la coda di paglia, ehZakimos ha scritto:L'autore si dimostra un vecchietto di prim'ordine: se oggi \u00e8 luned\u00ec 25 giugno 2018 gli Esami di Stato non possono certi chiamarsi \"Maturit\u00e0\".ehmm.. in realt\u00e0 proprio no: \u00e8 un po' come le \"gite\", che nessuno chiama \"viaggi di istruzione\" malgrado il nome ufficiale sia quello da anni."
    ],
    [
        "134491",
        "Zakimos",
        "FinalFabbiX ha scritto:ehmm.. in realt\u00e0 proprio no: \u00e8 un po' come le \"gite\", che nessuno chiama \"viaggi di istruzione\" malgrado il nome ufficiale sia quello da anni.Buono a sapersi! Per\u00f2 non mi giocher\u00f2 comunque il tuo nome al TotoautoriNon ti ci vedo a scherzare su una cosa cos\u00ec \"vicina\"."
    ],
    [
        "134500",
        "sancio",
        "Si comincia proprio bene! Deponiamo spadone e scudo e indossiamo le vesti e il frasario di una adolescente innamorata. Non me lo aspettavo proprio e perdipi\u00f9 cominciando la lettura si incontrano subito dei nomi propri composti da orribili giochi di parole. Poi per\u00f2 la scorrevolezza dello stile e soprattutto le molte scelte da poter fare a fine paragrafi stemperano lo scetticismo iniziale.Da l\u00ec a poco mi sono trovato a provare e riprovare, studiare tutte le situazioni descritte e i dialoghi in cerca di indizi per arrivare all'unica strada che porta al lieto fine.La difficolt\u00e0 \u00e8 molto ben calibrata, occorrono pi\u00f9 tentativi per risolverlo ma non troppi da renderlo frustrante.Strabiliante il crescendo di entusiasmo che l'autore \u00e8 riuscito (almeno in me) a creare. La storia, purtroppo, non altrettanto. E' scritta molto bene non fraintendiamo, ma resta pur sempre un effimera giornata di un adolescente infatuata; siamo abituati a ben altro noi!Il regolamento assente agevola il rigiocarci.Avrei per\u00f2 inserito due epiloghi distinti, uno in caso di riuscita, un altro in caso di fallimento.Complimenti all'autore che dimostra di saperci fare con le storie corte a bivi.Voto inviato ad Adriano"
    ],
    [
        "134509",
        "Prodo",
        "FinalFabbiX ha scritto:e sono certo che visto il tema ne arriveranno, ci metto la mano sul fuoco, e ce ne saranno tanti di terribiliQuesto \u00e8 lo spirito giusto"
    ],
    [
        "134562",
        "Anima di Lupo",
        "Recensione deIl giorno prima degli esamiPer prima cosa ringrazio gli autori del Corto per il tuffo nel passato che mi hanno fatto fare.Anche se quella fase della mia vita non la metto al primo posto nel mio cuore, \u00e8 ricca di bei momenti, cotte terrificanti non corrisposte,\u00a0 amicizie senza filtri, forse ancora la sensazione che la vita non finisce ecc... \u00c8 davvero fantastico poter tornare, anche solo per poco tempo e nella mente, indietro nel tempo. La nostalgia e i ricordi della nostra vita sono sentimenti potenti e riuscire a imbrigliarli in uno scritto \u00e8 qualcosa di unico. Se poi tale scritto \u00e8 un percorso a bivi, il testo che ne esce \u00e8 un'opera comunque degna della mia ammirazione. Certo, ci sarebbero le revisioni da fare suggerite dall'ottimo gabrieleud, ma per me il racconto \u00e8 ampiamente scorrevole e nel complesso ben scritto. La trama semplice e il tema leggero aiutano molto il lettore, che penso abbia un'unica difficolt\u00e0: trovare il primo passaggio.SpoilerSommare 5 e andare dal p. 13 al p.18Dopodich\u00e9 la strada \u00e8 tutta in discesa e il Corto si finisce in 30 secondi. Questo perch\u00e9 lo si \u00e8 gi\u00e0 ampiamente esplorato in precedenza e si sono spulciati tutti i paragrafi.SpoilerAd esempio, avevo gi\u00e0 pi\u00f9 volte fatto caso alla ragazza dai capelli rossi in zona bagno..perch\u00e8 appunto per cercare il primo enigma p.13-p.18, sar\u00f2 passato di l\u00ec 10 volte almenoGli autori questo l'hanno intuito e pure scritto: vedi battuta sulla nausea all'Epilogo al p.55.Io avr\u00f2 aggiunto i 5 paragrafi del braccialetto (che ho indossato subito, mi \u00e8 sembrata infatti la seconda scelta pi\u00f9 logica. Inizialmente pensavo fosse importante la tv al p.19, dove credevo fosse utile reperire info sulla Corea del Nord in quota Unico, poi ho scoperto che la pista della guerra era inutile ai fini della giocabilit\u00e0) un po' ovunque, sbagliando ovviamente.Credevo che tutti mi vedessero pazza? Penserete... No. In realt\u00e0..Spoilerero bloccato e tentavo a caso perch\u00e9 non riuscivo a trovare il modo di usare il foglio A4 sommando gli altri 5, quelli del p.23In realt\u00e0 poi era semplice risolvere quel passaggio: bastava cambiare modo di ragionare. Io infatti cercavo un libro dove inserire il foglio, non una penna/matita con la quale scrivere il messaggio. Ecco perch\u00e9 non ho sommato subito 5 al p.13, dove Gianna ci d\u00e0 l'imbeccata per la dedica \"romantica\".Al p.23 infatti ci viene detto \"potrebbe servirti della carta\" durante la storia.Ecco, ora che la carta ce l'ho (p.23), e mi viene detto come usarla (p.13: inserirla nel libro preferito di Unico) cercavo il libro saltando il passaggio della scrittura del messaggio.Quindi, cari autori, anche tenendo conto della mia poca perspicacia, me l'avete fatta! E sarete premiati per questo.Dunque, il tema scelto mi piace e la tecnica \u00e8 buona.Non mi sono piaciute invece due cose.1) Anch'io, come Mornon, non ho gradito il ricorso a nomi buffi tipo Unico Percorso, Vera Strada, Somma Tredici e Giusto Paragrafo, che mi distraevano e basta.2) Nascondere la carta (necessaria) dalla fotocopiatrice va bene ma perch\u00e9 dovrei andare a vedere l\u00ec, io? Cosa attira una ragazza del '99 verso una fotocopiatrice? Magari (e sottolineo magari..) poteva attirare uno della mia generazione, che ha fatto la Maturit\u00e0 nel 2001 ma Vera non ce la vedo. Mi sembra una scelta poco legata alla storia e infatti anche Prodo la giustifica tramite la curiosit\u00e0 del lettore, non del personaggio. Si poteva, secondo me, creare una scena pi\u00f9 appropriata come ad esempio mettere uno specchio accanto alla postazione nell'atrio, dove sta tra le altre cose la fotocopiatrice, per far avvicinare Vera (vuoi darti un'occhiata prima di entrare?) puntando sulla maggiore attenzione per il proprio aspetto esteriore che hanno la maggior parte delle ragazze rispetto ai ragazzi (specialmente Vera che deve far colpo su Unico!) oppure ti avvicini alla fotocopiatrice per parlare con una persona che conosci (devi restituire il libro di storia a quella strega di Lisa, che da secchiona antipatica senza speranza qual \u00e8 sta gi\u00e0 monopolizzando l'attenzione di alcuni tuoi compagni in fila davanti alla fotocopiatrice scassata).Sono solo alcune idee, buttate l\u00ec, per carit\u00e0. Di certo per\u00f2 leggere \"non puoi fare a meno di notare...\" non ci sta prima dimacchina fotocopiatrice.A quell'et\u00e0 l'attenzione secondo me \u00e8 su ben altro, le mie amiche non facevanoa meno di notareil culo ben fatto di un bel ragazzo, o il trucco troppo pesante di una ragazza antipatica. Non certo una fotocopiatrice! E ho avuto anche amiche studiose (ma i pensieri tanto sempre quelli erano..) che non si sono mai sognate di accostarsi ad una fotocopiatrice cos\u00ec, tanto per curiosit\u00e0. E qui stiamo parlando di un nodo cruciale della storia, dunque avrei gradito una logica pi\u00f9 curata.-Quest'anno il tema \"Ornitorinco\" era davvero ostico ma questo primo testo \u00e8 ben realizzato. La Biblioteca risulta assoluta coprotagonista, come penso debba essere. Non protagonista perch\u00e9 ovviamente voglio vedere una trama e un personaggio al centro della scena ma la Biblioteca sullo sfondo risalta bene.Costruire qualcosa attorno a un tema unico cos\u00ec specifico non era facile e posso comprendere che la trama sia risultata un po' semplice. Inoltre aver tolto i codici a mio avviso semplifica ancor pi\u00f9 il tutto.Quello che mi rimane maggiormente impresso di questo Corto \u00e8 per\u00f2 il tema scelto, i diciott'anni (o gi\u00f9 di l\u00ec..), la difficolt\u00e0 a concentrarsi sui libri (pur avendo la Maturit\u00e0!) quando la testa va da un'altra parte.Come dice Prodo, a quell'et\u00e0 tutto ci\u00f2 che \u00e8 \"istituzionale\" si approccia in modo assai poco serioso...se penso che ora la mia vita (e quella di molti di voi) gira intorno a scadenze, limiti, tempi da ansia e obblighi, quasi quasi rimpiango la \"spensieratezza\" con cui affrontai la Maturit\u00e0 e i tempi in cui si guardava a un futuro lunghissimo!gabrieleud ha scritto:mi torna in mente una frase di Aloona, per cui \"Possibile che ogni volta che la protagonista \u00e8 una ragazza, la storia \u00e8 imperniata - tralasciando i Freudismi - sul tema romantico/ sentimentale/ sessuale?\".Ahhh!! Parole sante!Cara Aloona, il tuo fantasma, come quello di abeas, di Yaztromo e di molti altri amici indimenticabili torna a perseguitarci sempre.Comunque l'aspetto sentimentale presente in storie con protagoniste ragazze a me piace moltissimo, basta che il Corto non cada nel banale e sia strutturato bene. Poi, certo, sarebbe bello vedere esaltata la femminilit\u00e0 anche in altri ambiti ma capisco che non sia facile.E questo \u00e8 tutto gente. Non siamo ai livelli di\u00c8 un gioco da ragazzi, al quale assegnai un meritato 10, ma il 1\u00b0 Corto di quest'anno \u00e8 valido e avr\u00e0 un bel voto da parte mia.Complimenti agli autori. Passo alla votazione.Il 4 marzo voter\u00f2:Spoileraffinch\u00e9 il latte torni nelle bottiglie di vetro (cit. Homer Simpson)Voto inviato aPirata delle Alpi"
    ],
    [
        "134598",
        "sterosso",
        "Ciao a tutti,comincio con i complimenti all'autore. Il libro \u00e8 scritto \u00e8 bene e molto godibile. L'ambientazione \u00e8 divertente, cos\u00ec come i tanti riferimenti e citazioni - forse alcune volti anche troppi, e troppo compiaciuti.Molto divertente l'idea di giocare un tentativo di approccio e anche il modo in cui \u00e8 fatto, cio\u00e8 cercare il momento giusto per parlare con la persona con cui ci si sta provando.Ho invece un parere pi\u00f9 negativo sulla giocabilit\u00e0. Il true path non \u00e8 la modalit\u00e0 che preferisco nei libri game. Ho giocato pi\u00f9 volte, e in alcuni punti diventa frustrante e viene l'idea che qualsiasi scelta sia ininfluente.Quando poi si prende la strada giusta \u00e8 gustoso il modo con cui si risolve, per\u00f2 non \u00e8 detto che si abbia voglia di farlo fino a quel punto (anche perch\u00e9 alcune di queste scelte sono davvero casuali, anche se si posso intuire).Per me \u00e8 il giudizio finale \u00e8 \"contemporaneamente godibile e frustrante\"!"
    ],
    [
        "134602",
        "Dario III",
        "Forza ragazzi! La finestra per votare il corto sta per finire!Ovviamente per\u00f2 potrete continuare a commentarlo."
    ],
    [
        "134603",
        "\u00bf\u201e\u00e3\u00df\u00ea\u00aa\u00a7\u00ac",
        "La mia recensione sar\u00e0 abbastanza sbrigativa per motivi spazio-temporali.Il corto mi \u00e8 piaciuto, \u00e8 scritto bene, permea di umorismo affine alle mie corde, \u00e8 colmo di citazioni (tra cui Aquisgrana*), straripa di false piste, indicazioni numeriche e altri espedienti usati nei LG, che qui invece servono solo a trollare.Il corto \u00e8 molto ben strutturato, con parecchi bivi, per cui imbeccare il ben realizzato true path non \u00e8 semplicissimo, se non si fanno i giusti ragionamenti. Mi sono piaciuti i numerosi indizi sparsi, pure nell'epilogo, per indirizzare il lettore nella giusta direzione una volta falliti i primi tentativi.Particolare, ma funzionale al tipo di storia, il fatto che non ci siano instant death, quindi si arriva sempre alla fine. Mi \u00e8 piaciuto a tal proposito, caso pi\u00f9 unico che raro, che l'epilogo sia sempre lo stesso sia in caso di successo che di fallimento, ma assuma un significato diverso nei due casi.In definitiva un corto divertente e godibile.Il mio voto \u00e8Spoilernoto ad Adriano* che tra parentesi un tempo non era motivo di squalifica?"
    ],
    [
        "134606",
        "Rygar",
        "Bene, bene, questo corto \u00e8 un vero toccas... Ah no, scusate, siamo nel 2018. Che ci volete fare, noi \"vecchietti\" perdiamo colpi.Allora ho letto volentieri il racconto e mi sono divertito. Non so che persone frequentino (o abbiano frequentato) gli altri utenti, ma la nostra Vera mi sembra credibile: \u00e8 una (quasi) diciannovenne con gli occhi a cuoricino che sbava per un compagno di classe ma non vuole/pu\u00f2 fare il primo passo. Il fatto che passi pi\u00f9 tempo a cazzeggiare che a studiare la rende molto simile a tanti altri studenti che salgono sul carrozzone del \"tanto si passa tutti\". O almeno questi sono i ricordi che ho io della mia \"maturit\u00e0\" nel lontano 2003.Andando alla forma, purtroppo, il testo presenta ampli margini di miglioramento. Oltre agli esempi di gabrielelud faccio notare la \"specie di disimpegno\" al par. 58. Dai, autore/i, cosa ti/vi sarebbe costato chiamarlo \"pianerottolo\" o simili? Sempre al 58 due frasi consecutive terminano con la locuzione \"con gli altri\". Ok, si tratta di piccole cose, ma proprio perch\u00e9 sono piccole avrebbero potuto essere aggiustate, no?A livello di meccanica le cose non vanno molto meglio. Allora, il true path fila liscio e rigiocare N volte (come ho fatto io) non pesa. Per\u00f2 certe situazioni sono un po' forzate e spesso la trama procede pi\u00f9 per colpi di fortuna che per altro. Metto sotto spoiler anche se ormai tutti hanno gi\u00e0 letto.SpoilerAl par. 16 mi pare improbabile che Stefano parli (e mi domando con chi) raccontando i casi di Unico ai quattro venti davanti alla macchinetta del caff\u00e8. Questa scena avrebbe potuto essere gestita meglio perch\u00e9 le informazioni qui sono proprio un infodump.Al 28 \u00e8 abbastanza improbabile che in tutta la scuola solo Stefano e Patrizia abbiano i capelli rossi. Va bene che in Italia i \"rosci\" sono meno diffusi, ma qui la cosa \u00e8 tirata per i capelli (se mi consentite la facezia).L'epilogo fa sorridere e mantiene bene l'atmosfera scanzonata e ironica del racconto, con l'unico difetto di fare riferimento a cose che il lettore potrebbe non avere incontrato. Per esempio la \"fame\" di Gianna o i misteriosi didgeridoo (vi giuro che non so cosa siano e non voglio cercarli su internet).Voto inviato a Pirata delle Alpi."
    ],
    [
        "134607",
        "Apologeta",
        "Non fare mai oggi quello che puoi fare domani... ma domani \u00e8 troppo tardi per votare!Sar\u00f2 conciserrimo. Mi piace l'idea, un Corto sull'acchiappo sarebbe proprio nelle mie corde. Mi piace moltissimo l'assenza di regolamento. Idem per la mancanza di casualit\u00e0.Simpatiche le tante piste false per gli addetti al settore.Stile da perfezionare (vedi magistrale commento di gabrieleud) ma siamo sulla buona strada. Qualche buco logico nella trama.Divertimento intermedio: i giochi di parole sono spesso pesanti, e uno in particolare mi ha dato molto fastidio.Struttura semplice... una volta che hai trovato il primo step!Una buona prova per un buon inizio di concorso!Voto inviato a dario."
    ],
    [
        "134615",
        "Prodo",
        "Apologeta ha scritto:Non fare mai oggi quello che puoi fare domani... ma domani \u00e8 troppo tardi per votare!Sar\u00f2 conciserrimo. Mi piace l'idea, un Corto sull'acchiappo sarebbe proprio nelle mie corde. Mi piace moltissimo l'assenza di regolamento. Idem per la mancanza di casualit\u00e0.Simpatiche le tante piste false per gli addetti al settore.Stile da perfezionare (vedi magistrale commento di gabrieleud) ma siamo sulla buona strada. Qualche buco logico nella trama.Divertimento intermedio: i giochi di parole sono spesso pesanti, e uno in particolare mi ha dato molto fastidio.Struttura semplice... una volta che hai trovato il primo step!Una buona prova per un buon inizio di concorso!Voto inviato a dario.Il classico voto affannoso dell'ultimo minuto"
    ],
    [
        "134616",
        "Adriano",
        "E con il voto di Apologeta si chiudono le votazioni per il primo corto in gara.A breve gli aggiornamenti e i voti dei Giudici."
    ],
    [
        "134620",
        "Pirata delle Alpi",
        "PAROLA ALLA TERNA!Ciao Bad Boys!Avete dormito bene? Io no. Ma chi se ne frega, vediamo subito le recensioni della Potentissima Terna!Adriano ha scritto:Ed ecco la mia recensione:Vedo che il personaggio True Path ha fatto proseliti... E questo ne amplifica la portata.REGOLAMENTOSi entra subito nel vivo del racconto senza regolamento, e questo non \u00e8 di per s\u00e9 un male.TRAMAUn racconto con protagonista una ragazza che deve rimorchiare un ragazzo. Non \u00e8 proprio nelle mie corde ma, bene o male, si legge con molto piacere.Il problema \u00e8 che non sono per\u00f2 riuscito ad immedesimarmi nel racconto, non tanto per come sono descritti i pensieri della protagonista, quanto per il modus operandi: le scelte della protagonista mi sembrano spesso fuori contesto. Mi spiego meglio.All\u2019inizio della storia individuiamo Unico. Se vogliamo rimorchiarlo, magari potremmo semplicemente farci strada tra la folla per intercettarlo subito, oppure girare subito tutta la biblioteca come pazzi. Invece, ci troviamo a cercare indizi su testi mai sentiti (non capendo come la ricerca su un testo francese possa aiutarci a trovare Unico), a ricordare indizi sulla sua famiglia (non che questo ci aiuti a localizzarlo nella biblioteca), a parlare con i ragazzi che conosci (questo ha senso, ma perch\u00e8 chiedere consiglio quando dobbiamo solo approcciarlo?) o a cercare informazioni su riviste come Ciak (chiara opzione fuorviante, ma perch\u00e8La Gazzetta dello Sport,LinusoFlash artdovrebbero fornire indizi utili? Se voglio rimorchiare non mi servono indizi, mi serve coraggio). Tra l\u2019altro, perch\u00e9 mai dovremmo parlare con Gianna quando abbiamo individuato Unico in uno dei banchi? Vogliamo davvero rimorchiarlo e concupirlo entro stasera? Andiamo fino al tavolo dove sta seduto, lo prendiamo per mano e lo trasciniamo via. Oppure scriviamo qualcosa sul nostro cellulare e glielo facciamo leggere... O, al limite, ci piazziamo davanti all\u2019uscita della biblioteca in attesa che Unico esca...Insomma, per come sono descritte le azioni della protagonista, ho il serio dubbio che vogliamo veramente concupire Unico con tutte le nostre forze\u2026A conti fatti, il true path in un racconto non mi dispiace a prescindere, ma qui proprio non riesco ad immedesimarmi nelle azioni della protagonista. O meglio, ci riesco pure, ma la protagonista non fa nulla di sensato per rimorchiare Unico, quindi il racconto diventa al servizio del true path (e non viceversa) con alcune azioni poco sensate (nessuna ragazza avrebbe mai fatto pensato di cercare indizi per rimorchiare un ragazzo).STRUTTURAIl racconto \u00e8 di per s\u00e9 molto semplice, alla fine un buon true path.PARTE LUDICANon manca, fortunatamente. La scelta di utilizzare somme e sottrazioni non \u00e8 originale ma funziona perfettamente.Magari alcuni indizi potevano essere gestiti in maniera un po\u2019 pi\u00f9 enigmatica o posti in altra forma (come quello del paragrafo 41: \u201cuna lontana zia che si chiama Somma Tredici, sposata col signor Giusto Paragrafo\u201d??)NARRAZIONEIl racconto \u00e8 scritto in un gergo semplice ed efficace, a volte sembra un dialogo anzich\u00e9 una narrazione (\u201cCome dicevamo...\u201d nell\u2019intro). Non \u00e8 un male, anzi.Nel racconto ci sono comunque molte ripetizioni, a volte figlie dello stile narrativo, a volte erano evitabili.Si capisce subito che il corto non si prende troppo sul serio, anche perch\u00e9 passi Vera Strada, ma Unico Percorso \u00e8 un tantino forzato.A conti fatti, rimane alla mente come un buon racconto, leggero e frizzante, semplice al punto da ricordarci che un buon corto non sempre deve essere infarcito da decine di pagine di regolamento e una valanga di parametri di gioco, ma troppo forzato nella sua trama e dinamiche da risultare del tutto irreale, quasi che l\u2019intero racconto sembra creato per giustificare l\u2019utilizzo del true path.Un bravo comunque all\u2019autore.Dario III ha scritto:Giorno prima degli esami si presenta come un testo pulito, dallo stile buono anche se non impeccabile: talvolta l\u2019autore non controlla del tutto il lessico, facendomi un po\u2019 aggrottare la fronte. Cito due casi che mi hanno turbato: \u2018concupire Unico\u2019 (a braccio direi che Vera potr\u00e0 concupire Unico tutta la vita, se cos\u00ec vorr\u00e0; quello che pu\u00f2 fare solo oggi \u00e8 \u2018conquistarlo\u2019, o forse \u2019lumarlo\u2019, ma ammetto che non mi \u00e8 chiaro cosa intendesse l\u2019autore); \u2018proverbiale studentessa\u2019 (non mi venuto in mente alcun proverbio che parli di una studentessa; forse si intendeva \u2018tipica studentessa\u2019, o \u2018studentessa per antonomasia\u2019).Il tono generale \u00e8 scanzonato e leggero, ma senza riuscire a essere genuinamente divertente; questo tratto per\u00f2 aiuta a tollerare meglio la natura dei personaggi, molto stereotipa: nella descrizione di quelli femminili, in particolare, si evince una punta di compiaciuta misoginia, tripartiti come sono tra donnette fatue, ragazzine isteriche e femmine assatanate. L\u2019autore pare osservare i suoi personaggi con ironico distacco, forse troppo, e ne traspaiono mancanza di empatia e senso di superiorit\u00e0.La fitta trama di ammiccamenti e allusioni divertite (pi\u00f9 che divertenti) dimostrano grande conoscenza del concorso dei Corti e dei codici linguistici del forum di LGL, ma personalmente trovo la circostanza pi\u00f9 stucchevole che intrigante, anche perch\u00e9 tanta autoreferenzialit\u00e0 non pu\u00f2 che respingere o confondere un lettore anche espertissimo di letteratura interattiva, ma che sia semplicemente lontano dalla vita del forum. Anche il ricorso continuo, se non ossessivo, a falsi indizi numerici rientra in un pi\u00f9 generale filone citazionistico e parodistico che personalmente non mi piace e che limita il mio coinvolgimento, gi\u00e0 messo a dura prova dallo scenario sentimental-adolescenziale e dalla natura banale dei personaggi. A raffreddarmi contribuisce senz\u2019altro la mia preferenza verso gli scenari fantastici e avventurosi e la scarsa inclinazione verso la commedia, e uno sforzo di oggettivit\u00e0 pu\u00f2 soltanto in parte bilanciare il giudizio, perch\u00e9 primo e sacro dovere di un Corto, per me, \u00e8 divertirmi, e se non ci riesce per me non \u00e8 un buon Corto.Detto ci\u00f2, lo stronchiamo? No, tutt\u2019altro. Il voto \u00e8, nonostante l\u2019ampia critica, assai positivo, e fondamentalmente per un unico, importante merito: la struttura. Bench\u00e9, a voler essere pignoli, a volte sia un poco pedante e non del tutto logica o chiara in certe espressioni (perch\u00e9 per esempio \u2018Somma Tredici\u2019 e \u2018Giusto Paragrafo\u2019, per poi tornare subito al pi\u00f9 tradizionale \u2018aggiungi 5\u2019 e tanti saluti?), la struttura rimane davvero astuta e divertente. Anche se non ci importa un fico di Vera e di Unico, la climax \u2018tecnica\u2019, se cos\u00ec si pu\u00f2 dire, \u00e8 netta; la raccolta progressiva di indizi, la gestione intelligente degli spazi della biblioteca ai fini dell\u2019avanzamento, condita con la (mi pare) conoscenza diretta dell\u2019habitat e dell\u2019ecologia locale sono lodevoli e personalmente mi hanno conquistato, facendone un ottimo esempio di \u2018Unico Percorso\u2019. Il corto \u00e8 ben congegnato e ha un grado di sfida moderato ma comunque interessante, che mi ha avvinto attraverso la sua graduale progressione, facendomi quasi dimenticare gli aspetti che non mi sono piaciuti.Pirata delle Alpi ha scritto:La Storia del Mondo5000 A.C : Invenzione della scrittura, erroneamente attribuita a Gianni Morandi2015: Abeas apr\u00ec il vaso di Pandora con il traumatico ma bello \"La Nebbia\".2016: Adriano, dopo un forte attacco di abeasite, scrisse \"True Path\"2017: GGigassi scrisse \"Apocalisse!\", con tanto di riferimento a \"True Path\", mentre il figlio di Charles Path era una presenza fissa nella Gazzetta dei Corti.2018: L'autore misterioso ha scritto questo Corto con due omonimi di \"True Path\": Vera Strada e Unico Percorso.Recensione di \"giorno prima degli esami\"Corto ben scritto che proietta il lettore in una\u00a0 realistica biblioteca municipale. Non manca niente: i vecchi che leggono la Gazzetta, gli studenti che provano di studiare tra due distrazioni, la sala informatica, quella multimediale (beh, non so se vengono utilizzate come nel Corto...) e quant'altro. Bene per il tono ironico\u00a0 per descrivere le avventure di una teenager, come in tutti questi telefilm americani sulla vita dei brufolosi in preda a gravi crisi ormonali. Dal punto di vista della scrittura, non c'\u00e8 niente da ridire e la lettura del corto \u00e8 stato un buon divertimento, complimenti per le strizzatine d'occhio ai vari corti delle edizioni precedenti.Niente regolamento, un buon racconto a bivi senza lancio di dadi, n\u00e9 mostri da combattere o truppe e carri d'acqua a gestire e questo mi piace sempre di pi\u00f9. Quello che mi ha intrigato \u00e8 il modo per arrivare finalmente a combinare qualcosa con quell'imbranato di Unico: si deve pensare come un'adolescente e Naar sa quanto \u00e8 difficile! Ma la vera difficolt\u00e0 di questo Corto \u00e8 che la soluzione \u00e8 semplice, ma immersa in mezzo a mille trabocchetti che l'autore a messo solo per renderci pazzi e farci perdere il sonno. Il gioco \u00e8 abbastanza longevo per un Corto e questo \u00e8 un pregio. Mi \u00e8 piaciuta la soluzione logica che sfrutta un meccanismo semplice ma efficace, complimenti!Complimenti per i Cleverphone e gli Ultra-Tablet, la real-TV, la Corea del Nord e le conseguenze di un'eventuale conflitto tra superpotenze nucleari sui programmi universitari. Grazie autore per avermi regalato queste buone risate!\"Giorno prima degli esami\" \u00e8 un Corto chiaramente ispirato a \"La Nebbia \" (il paragrafo 48 mi ricorda il fatidico paragrafo 6) e non ce ne allontaniamo molto leggendo l'Epilogo anche se il giocatore ha trovato la soluzione per fare colpo su Unico. Buon divertimento con delle idee semplici ma funzionali al livello ludico. Amico autore, ti ringrazio per avere incluso Vixi nel tuo Corto, ma non \u00e8 una cantante pop ma bens\u00ec una cantatrice neomelodica del periodo post-apocalisse clown..."
    ],
    [
        "134637",
        "Anima di Lupo",
        "Mi sono dimenticato due piccole annotazioni da fare.Ho apprezzato anch'io i riferimenti ai vecchi Corti e nel caso l'orario nei paragrafi sia un omaggio al mio11/09, ringrazio sentitamente.I falsi indizi sparsi nel racconto sono molto belli e quasi tutti credibili (in particolare quello del numero di telefono palindromo letto al p.59 che ho provato a usare in pi\u00f9 modi, successivamente, al paragrafo 10)."
    ],
    [
        "134869",
        "gabrieleud",
        "Pirata delle Alpi ha scritto:Unico Percorso \u00e8 un tantino forzato.Suo cugino si chiama Ultimo Indizio."
    ],
    [
        "134906",
        "\u00bf\u201e\u00e3\u00df\u00ea\u00aa\u00a7\u00ac",
        "Com'\u00e8 che aprendo il pdf, il titolo visualizzato sulla barra \u00e8 \"Il tuo amore \u00e8 Unico\"?SQUACK!"
    ],
    [
        "134912",
        "Dario III",
        "Perch\u00e9 \u2013 immagino \u2013 quello era il titolo (originale) del documento di Word. Successivamente l'autore deve averlo modificato in Giorno prima degli esami ma quello vecchio \u00e8 rimasto nel 'riepilogo' di word e da l\u00ec sar\u00e0 passato al pdf. Questa almeno \u00e8 la mia ricostruzione!"
    ],
    [
        "136581",
        "GGigassi",
        "La cosa divertente \u00e8 che per la biblioteca di questo Corto mi sono ispirato alla planimetria di una biblioteca realmente esistente. Ci sono passato l'altro giorno: han fatto dei lavori e hanno sconvolto tutto."
    ],
    [
        "136590",
        "gabrieleud",
        "GGigassi ha scritto:La cosa divertente \u00e8 che per la biblioteca di questo Corto mi sono ispirato alla planimetria di una biblioteca realmente esistente. Ci sono passato l'altro giorno: han fatto dei lavori e hanno sconvolto tutto.Vedi se c'\u00e8 Gianna murata viva da qualche parte"
    ],
    [
        "136597",
        "GGigassi",
        "gabrieleud ha scritto:GGigassi ha scritto:La cosa divertente \u00e8 che per la biblioteca di questo Corto mi sono ispirato alla planimetria di una biblioteca realmente esistente. Ci sono passato l'altro giorno: han fatto dei lavori e hanno sconvolto tutto.Vedi se c'\u00e8 Gianna murata viva da qualche parteUh, a proposito:Gianna Pietraviva = John LivingstoneStefano De Giacomo = Steve Jackson"
    ],
    [
        "136608",
        "gabrieleud",
        "E John Livingston chi \u00e8???"
    ],
    [
        "136613",
        "Anima di Lupo",
        "Bellissimo Corto Gig, hai trattato un tema che mi coinvolge sempre.Ti ho premiato con un bel 8 infatti."
    ],
    [
        "136623",
        "GGigassi",
        "gabrieleud ha scritto:E John Livingston chi \u00e8???Ehm, volevo dire IAN Livingstone"
    ],
    [
        "136624",
        "GGigassi",
        "Anima di Lupo ha scritto:Bellissimo Corto Gig, hai trattato un tema che mi coinvolge sempre.Ti ho premiato con un bel 8 infatti.Troppo buono"
    ],
    [
        "136630",
        "Anima di Lupo",
        "GGigassi ha scritto:Anima di Lupo ha scritto:Bellissimo Corto Gig, hai trattato un tema che mi coinvolge sempre.Ti ho premiato con un bel 8 infatti.Troppo buonoSei stato molto prolifico anche quest'anno, e con tante belle idee davvero.Io non sono mai riuscito a concentrarmi su pi\u00f9 di un tema alla volta.Mi complimento con te in questo thread una volta per tutte per i tuoi 4 Corti 2018."
    ]
]