[
    [
        "135455",
        "Dario III",
        "Cari amici di LGL,siamo arrivati al sesto Corto di questa edizione!Vi ricordo in sintesi come procedere per votare:1) Leggete e giocate il Corto!2) Pubblicate su questo thread un commento in cui spiegate per bene che cosa ne pensate.3) Scrivete via PM a uno degli organizzatori (Adriano, Dario III o Pirata delle Alpi) per comunicargli il vostro voto, che deve essere compreso tra 4 e 10 (sono ammessi i mezzi punti).4) Fatelo entro la seconda domenica da oggi! Quindi entro domenica 25/3.Vi ricordo che, perch\u00e9 le vostre valutazioni siano valide ai fini della proclamazione del vincitore, dovrete aver votato almeno 5 dei 9 Corti presentati.Per qualunque dubbio, consultate il bando nell\u2019apposito thread o contattate uno degli organizzatori (Adriano, Dario III o Pirata delle Alpi).Ecco a voi\u00c8 ora che tu sappiaIMPORTANTE!!!Autore misterioso ha scritto:Dall'1 mando al 34 e da l\u00ec al 21 ma il collegamento tra il 34 e il 21 \u00e8 sbagliato, bisogna andare al 69.Ultima modifica di:Dario IIIMar-17-18 19:50:55"
    ],
    [
        "135456",
        "Dario III",
        "IMPORTANTE!!!Autore misterioso ha scritto:Dall'1 mando al 34 e da l\u00ec al 21 ma il collegamento tra il 34 e il 21 \u00e8 sbagliato, bisogna andare al 69."
    ],
    [
        "135457",
        "Prodo",
        "Dario III ha scritto:Autore misterioso ha scritto:Dall'1 mando al 34 e da l\u00ec al 21 ma il collegamento tra il 34 e il 21 \u00e8 sbagliato, bisogna andare al 69.Grande inizio autore misterioso. Scherzi a parte, ancora una volta un titolo accattivante: quest'anno tra i migliori titoli di racconti della storia del concorso. E ancora una protagonista femminile! Record assoluto da questo punto di vista."
    ],
    [
        "135470",
        "Anima di Lupo",
        "Aloona non c'\u00e8 ma \u00e8 come se ci fosse quest'anno.Comunque mi ispira parecchio nonostante nel prologo l'autore si sia dimenticato il verbo in un volta \"letto\" il libro che ritieni giusto e abbia messo una sgradevole ripetizione con \"corrispondente\".Inoltre, non viene specificato di partire dal p.1 ma dal regolamento sembra che abbia diritto di partire dal paragrafo che voglio, giusto?E se beccassi, per puro caso, il finale?Quindi forse ho interpretato male la frase \"premendo ctr e cliccando sul numero del paragrafo dove vuoi andare, verrai portato direttamente l\u00ec\"?"
    ],
    [
        "135472",
        "Dario III",
        "In veste non ufficiale, in quanto lettore che ha gi\u00e0 letto, suggerisco di partire dall'1."
    ],
    [
        "135473",
        "GGigassi",
        "Ahem, il tasto \u00e8 CTRL, non \"Ctr\"Ma tanto il meccanismo non mi funziona lo stesso"
    ],
    [
        "135475",
        "Prodo",
        "Un corto veramente splendido, secondo me il migliore in concorso fino a oggi quest'anno.Inizio con i lati negativi cos\u00ec mi tolgo subito il dente:ATTENZIONE CONTIENE SPOILER1) L'approccio \u00e8 mastodontico, e lascia trasparire una profondit\u00e0 pazzesca: soprattutto la prospettiva di esaminare i libri e sciogliere gli enigmi \"allegati\" per andare avanti. A questa premessa non corrisponde per\u00f2 altrettanta evoluzione: sembra che l'autore si sia reso improvvisamente conto di avere molto meno spazio a disposizione di quanto avesse immaginato all'inizio e si sia trovato costretto a ridimensionare il racconto. Lo si nota anche dalla lunghezza dei paragrafi, dettagliati e \"narrativi\" da principio, poi via via sempre pi\u00f9 stringati. E' possibile anche che semplicemente sia andato lungo con i tempi e abbia dovuto fare una corsa per presentare il lavoro entro la scadenza . Un difetto che non inficia la qualit\u00e0 complessiva della proposta,\u00a0 ma lascia un minimo di amaro in bocca, soprattutto perch\u00e9 mi sarebbe piaciuto restare pi\u00f9 a lungo a Riscaio e indagare maggiormente sulla vita di Claudia e quella di Mauro Nicolai.2) C'\u00e8 qualche refuso sparso qui e l\u00ec e qualche errorino. Esiste anche una svista pi\u00f9 importante che per fortuna non inficia il prosieguo del racconto: al paragrafo 48 viene detto che la terza cifra della cassaforte \u00e8 97, perch\u00e9 siamo nate nel '97. In realta se abbiamo compiuto 21 anni il 23/11/2017 siamo nate nel '96 (l'opera \u00e8 ambientata a Dicembre del 2017). E credo anche che il paragrafo prescelto per inserire la terza cifra, il 48, sia stato frutto dell'operazione 96/2. Questo tipo di imprecisioni, a dispetto di una parte narrativa estremamente curata, mi fa pensare ancora una volta che l'ideatore si sia trovato a corto di tempo e non sia riuscito a riguardare tutto alla perfezione.3) Qualche passaggio secondo me stona considerando la protagonista e l'epoca. Per esempio quando lei vede un cabinato nel bar del paese e si meraviglia che ne esistano ancora (una ragazza nata nel '96 probabilmente non sa nemmeno cosa siano i coin-op). O anche il fatto che il padre sia stato \"in famiglia\" fino a 3 anni compiuti e lei abbia cancellato ogni minimo ricordo della sua presenza. E anche la storia dello stupro da parte di malavitosi alla madre di Claudia, che poi hanno messo a tacere un giornalista integerrimo specializzato in reportage di denuncia e di indagine con una generica minaccia \"Se dici qualcosa ce la pagherai\". Mi sembrano piccole debolezze narrative che andrebbero un pochino sistemate, anche se non sempre \u00e8 semplice perch\u00e9 su alcuni di questi passaggi si basa la struttura stessa del racconto. Per\u00f2 penserei, nel post-concorso, a un lavoro, oltre che di ampliamento, anche di limatura per far scorrere meglio e rendere perfettamente solide tutte le trovate narrative dietro a E' Ora che Tu Sappia.4) Paragrafo 17: ci avviciniamo a risolvere l'enigma ma non centriamo completamente la questione. L'autore ci rispedisce al 59 e ci proietta praticamente alla giornata precedente delle nostre indagini. Non ho capito se si tratta di un rimando sbagliato o di una cosa voluta. In questo secondo caso la trovata non mi piace: ripassare per i percorsi del giorno prima determina pi\u00f9 di una discrasia temporale (si parla di nuovo del libro preferito di nostro padre da ragazzino) e ingenera confusione e mancanza di coerenza nella consecutio narrativa. Se l'obiettivo era farci ripetere l'esplorazione per trovare nuovi indizi, anche se l'idea di per s\u00e9 ha un senso, secondo me il passaggio poteva essere gestito meglio e ricorrendo a soluzioni differenti.Finita l'analisi \"critica\" passiamo alla manfrina esaltata che mi ronza in testa da quando ho cominciato a scrivere la recensione: questo racconto mi ha colpito, coinvolto, commosso, avvinto. Oltre alla parte narrativa, che \u00e8 curata e approfondita senza essere eccessiva (anzi come gi\u00e0 detto quando si accorcia si sente un po' la mancanza delle descrizioni dell'autore) esiste un sistema di gioco che, nella sua semplicit\u00e0 e senza ricorrere a orpelli, riesci a stimolare il lettore, a indurlo a ragionare, a esplorare, e a sfruttare le conoscenze e gli elementi raccolti per arrivare a sciogliere l'enigma e capire cosa si nasconda dietro la figura di Mauro Nicolai. L'idea dei rimandi ai libri e della corrispondenza a un dato paragrafo \u00e8 geniale; gi\u00e0 so che qualcuno si lancer\u00e0 in critiche del tipo \"\u00e8 troppo difficile, presuppone conoscenza letteraria, bisogna conoscere pi\u00f9 di 100 parole italiane per risolvere il racconto\" ecc. ecc. Per una volta permettetemi di disinteressarmi della questione: la lettura credo abbia molti obiettivi e molte funzioni, e una di queste \u00e8 certamente quella di cercare di ampliare le nostre conoscenze e migliorare il nostro linguaggio. Soprattutto in un contesto come quello dei corti dove il pubblico di riferimento non \u00e8 composto da adolescenti, ma da uomini 30-40enni (pi\u00f9 Fabbix che \u00e8 ancora under 20 beato lui) che hanno una lunga \"milizia\" letteraria alle spalle. Inoltre, astutamente, in quasi tutti i casi l'autore si \u00e8 basato sul titolo e sull'autore per costruire il suo rimando e la correlazione con le informazioni raccolte esplorando il paese, piuttosto che sul contenuto del libro, rendendo di fatto accessibili, e risolvibili, quasi per tutti gli enigmi che girano intorno a Mauro Nicolai.Il tema della Biblioteca poi \u00e8 sviluppato e trattato in modo meraviglioso. Pi\u00f9 che il locale Biblioteca infatti in questo caso si \u00e8 inteso utilizzare il termine per indicare una raccolta di libri che hanno avuto, e avranno, influenza decisiva sulla nostra vita. E proprio aggirandosi tra tale raccolta possiamo trovare gli elementi e le condizioni per ricomporre i pezzi, capire di pi\u00f9 su noi stessi e su quello che ci circonda, e riuscire ad evolverci come persone. In tanti anni da appassionato e vorace lettore, e di operatore del settore, \u00e8 esattamente questo quello che mi sono sempre aspettato dalla lettura. E mi sono trovato profondamente in sintonia con l'autore avanzando nella scoperta di E' Ora che tu Sappia e constatando come avesse deciso di strutturare la sua opera.Secondo me il centro di questo Corto \u00e8 esattamente in tale questione: tutto il resto \u00e8 corollario, che contribuisce a renderlo pi\u00f9 godibile, perch\u00e9 fatto con tutti i crismi.Quindi ben vengano l'abilit\u00e0 narrativa, gli enigmi solidamente strutturati (compreso quello della cassaforte, raffinato ma comprensibile se si sanno cogliere i rimandi sparsi per la cittadina, dopo un'attenta lettura), l'atmosfera cupa della provincia italiana che, per una volta, invece di nascondere orrore cela una storia che ci aiuter\u00e0, se saremo capaci di svelarla, a fare pace con il passato e a crescere. Ben vengano perch\u00e9 arricchiscono, ma, ripeto, non sono centrali nell'economia del giudizio di eccellenza che mi sento di dare al racconto.La chiave \u00e8 tutta nel concetto di Biblioteca, evoluzione, rapporto con noi stessi, le persone che amiamo e gli strumenti, i libri, che ci accompagnano nel corso della nostra vita.Elementi che sono stati resi magistralmente, e da cui mi sono sentito toccato nel profondo.Bravissimo autore, hai sfornato un piccolo capolavoro.Voto inviato a Dario III"
    ],
    [
        "135476",
        "GGigassi",
        "Mi sembra che questo Corto sia una meravigliosa occasione sprecata.L'originale e appassionante materiale di partenza non ha avuto la possibilit\u00e0 di sbocciare compiutamente, immagino a causa di poco tempo e pochi collaboratori per una revisione. Questo sia a livello stilistico che \"tecnico\", con tanto di bug segnalato direttamente dall'autore. E in un'opera cos\u00ec ambiziosa non ci si pu\u00f2 permettere una citazione errata o incompleta degli autori di un'opera.Che senso ha poi il riferimento all'uso del tasto \"Ctr\" [sic]: a me i link funzionano da tutti e due i computer da cui l'ho provato.Mi riservo di leggerlo ancora un po' prima di dare un giudizio pi\u00f9 articolato.Di certo, per quanto la biblioteca rivesta un ruolo chiave, lo avrei visto meglio partecipare a un concorso che avesse come oggetto i misteri della provincia o i rapporti familiari.E comunque abbiamo un'ulteriore declinazione della \"biblioteca\": quella privata."
    ],
    [
        "135493",
        "Dario III",
        "L'autore desidera rispondere al commento di Prodo!Ecco qua:Autore misterioso ha scritto:SpoilerHo ceduto ad una tentazione a cui bisognerebbe resistere prima di inviare un racconto: fare correzioni all'ultimo secondo. All'inizio l'elenco era di 70 libri ma ho considerato che fossero un po' troppi e li ho limitati a 50. Per far questo, ho dovuto cambiare qualche paragrafo di un racconto che era gi\u00e0 stato testato, ed ecco il casino: sia per il loop iniziale, di cui mi sono accorto, che per il paragrafo 17, che riporta ad un paragrafo sbagliato, fortunatamente senza conseguenze (lo so faceva pi\u00f9 fico dire che era voluto, ma purtroppo non \u00e8 cos\u00ec)Inoltre, proprio all'ultimo mi sono sentito in dovere di scrivere quella premessa inutile e piena di errori, purtroppo l'ansia fa brutti scherzi: a pensarci ora non serve a niente, avrei potuto iniziare direttamente dal par 1.Altro piccolo errore che ha beccato Prodo \u00e8 l'anno di nascita di Claudia, ma questo errore fortunatamente non determina niente di particolare (a parte dimostrare che io non so contare), nel senso che per aprire la cassaforte servono il giorno e il mese, l'anno non \u00e8 fondamentale (e il fatto che il par sia 48 \u00e8 solo un caso).Altra riflessione: nella mia testa dovevano esserci almeno 3 libri da trovare, altri personaggi da conoscere (magari qualche falsa pista in pi\u00f9) e soprattutto pi\u00f9 spazio dedicato ai sogni, per capire fin quanto si poteva osare su quel piano. Purtroppo i limiti di paragrafi e di parole mi hanno fatto ridimensionare un po' tutto. Ho scelto di lasciare pi\u00f9 ampia la prima parte e rendere pi\u00f9 breve la seconda per cercare di far calare nell'atmosfera i lettori. Questo \u00e8 il motivo per cui anche il finale vero e proprio \u00e8 un po' tirato via, e avrei potuto gestirlo meglio, ma ero proprio al punto di contare le singole parole.Grazie per gli apprezzamenti!"
    ],
    [
        "135505",
        "gabrieleud",
        "\u00c8 ora che lo legga."
    ],
    [
        "135506",
        "gabrieleud",
        "Autore dispettoso, mi hai obbligato a cancellare la L dal tasto CTRL.Ho poco tempo oggi e vado subito al dunque:Parte \"Libro\". Bene. Bene. Bene. Secondo me fra le migliori narrazioni tra quelle proposte fino ad oggi. Stonano alcune ripetizioni sia nell'introduzione che nel testo. Appaiono talvolta parole che non vorrei mai leggere in un librogame, ma il pi\u00f9 delle volte sono usate con cognizione di causa. Sono perdonabili anche le distrazioni nella punteggiatura, frutto certamente di microsviste. Per\u00f2 il bello del libro \u00e8 la continua scoperta, paragrafo dopo paragrafo, del passato che tormentava nostro padre. La storia, come sottolinea Padron Prodo, non sar\u00e0 ben costruita, ma di certo\u00a0 \u00e8 ben rivelata.Parte \"gioco\". Mi piaciuto decifrare gli indizi sulla base dei titoli dei libri... o sulla base delle inclinazioni degli autori. Mi rammarica che questa non sia un'opera di pi\u00f9 ampio respiro, ma certo non \u00e8 colpa dell'autore del Corto, quanto invece del regolamento al quale il Corto si attiene. Vorrei davvero leggere un librogame GROSSO strutturato cos\u00ec.Ho indovinato il primo libro al bar, senza nemmeno leggere i titoli. Sul secondo libro avevo intuito... ma non sapevo esattamente cosa cercare. Me tapino, potevo arrivarci. Bravo l'autore.Parte \"immedesimazione\". C'\u00e8, c'\u00e8 tutta. I comprimari sono ben tratteggiati, le sensazioni della protagonista sono ben vissute. Pollice su anche qui.Voto alto. Di pi\u00f9. Di pi\u00f9. Troppo. Ecco, fermo cos\u00ec.Voto inviato a Pirata delle Alpi"
    ],
    [
        "135513",
        "Anima di Lupo",
        "ATTTENZIONE SPOILER!Premessa: ammetto di essere un po' stressato.Mi sta fumando il cervello da due giorni perch\u00e9, non avendo letto bene ieri (colpa mia!) il messaggio di Dario nel secondo post (l'ho intravisto ma poi me ne sono dimenticato), ho cercato di risolvere l'enigma per passare dal paragrafo 34 al 21 secondo i canoni del Corto. Non vi dico i tentativi (anzi s\u00ec, ma li scriver\u00f2 nella prossima recensione) da mal di testa..Alla fine solo oggi e da solo ha capito il passaggio al 69 (dopo aver gi\u00e0 completato il Corto saltando tutta la parte dell'esplorazione dell'appartamento e partendo direttamente dal 7 e da l\u00ec proseguendo dopo essermi ritrovato Alfonso tra capo e collo senza presentazioni...)Consiglio comunque di mettere il messaggio anche nel primo post perch\u00e9 \u00e8 un passaggio cruciale e pu\u00f2 essere che qualcuno, come me, scarichi il Corto senza leggere (o leggere di sfuggita) gli altri commenti. Non \u00e8 una critica Dario, \u00e8 un consiglio.E comunque, caro autore...ma come si fa a sbagliare un link cos\u00ec?!Ripassare i rimandi \u00e8 la base!Ti va bene che hai scritto un gran Corto, che mi ha convinto e coinvolto e potrebbe vincere il Concorso ma non ti salverai dalla mia lavata di capo per questo errore!"
    ],
    [
        "135518",
        "Dario III",
        "Anima di Lupo ha scritto:Non \u00e8 una critica Dario, \u00e8 un consiglio.Consiglio accettato!"
    ],
    [
        "135522",
        "GGigassi",
        "Mah.Sicuramente \u00e8 un\u2019opera molto ambiziosa e per nulla banale. Purtroppo la realizzazione (probabilmente per questioni di tempo, assenza di revisori e playtester, ecc.) non ha reso giustizia al grande potenziale che aveva.La storia \u00e8 intrigante e la protagonista molto ben delineata, ma lo stile a volte \u00e8 zoppicante, ci sono dei refusi e la punteggiatura \u00e8 un po\u2019 esuberante; oltre a questo, ogni tanto ho avuto la sensazione da certe costruzioni sintattiche che si trattasse di frasi in un\u2019altra lingua tradotte in italiano, o che l\u2019autore abbia dovuto tagliare delle parti per rientrare nei limiti del bando.C\u2019\u00e8 poi da dire che quando si punta cos\u00ec in alto snocciolando tutta una serie di rimandi letterari gli eventuali errori sono molto meno ammissibili che altrove, risaltano tantissimo. Tanto pi\u00f9 che facendo riferimento a enigmi da risolvere inerenti alla materia letteraria uno sta subito con le antenne dritte e pensa che ci sia un motivo per cui Roald Dahl \u00e8 diventato \u201cDhal\u201d: dobbiamo forse invertire le corrispondenze numeriche delle lettere A e H per trovare un paragrafo nascosto?(e povero Dave Gibbons a cui \u00e8 stata negata la paternit\u00e0 grafica di Watchmen, forse l\u2019autore ha voluto bilanciare la scelta di Alan Moore di lasciare ai suoi disegnatori tutti i diritti cinematografici delle opere?)Un bug \u00e8 pi\u00f9 tollerabile perch\u00e9 ci viene segnalato? Cos\u00ec com\u2019\u00e8 stato presentato, il Corto non \u00e8 giocabile, perch\u00e9 conduce a un paragrafo 21 dove la storia finisce. Come si vota in questi casi? Si considera il Corto \u201cideale\u201d con i rimandi giusti o si considera invece quello che l\u2019autore ci ha effettivamente sottoposto? Il discorso si estende ovviamente anche aIo non brucer\u00f2, che da quanto ho letto \u00e8 pieno di bug. Nel caso diNella Bocca del Leoneil discorso \u00e8 diverso, perch\u00e9 la chiave +37 invece che +34 non pregiudica la lettura ma solo una sua parte. Qui per\u00f2, il rimando sbagliato non permetterebbe proprio di andare avanti. Ok: l\u2019autore ce l\u2019ha segnalato, ma se un autore segnalasse che in alcuni punti le parole che ha usato sono sbagliate e vanno sostituite con altre dovremmo tenere per buona la sua seconda versione?Insomma, faccio veramente difficolt\u00e0 a valutare questo Corto che prometteva benissimo ma \u00e8 stato manomesso da tanti particolari, alcuni dei quali (vedi appunto il rimando sbagliato, ma anche banalmente l\u2019et\u00e0 della protagonista, che mi sembra non sia esatta in un paragrafo) sono molto rilevanti. Questa impressione di frettolosa trascuratezza si coglie anche nell\u2019introduzione con l\u2019interlinea formattata diversamente dal resto del Corto, cosa che l\u2019anno scorso avrebbe determinato la sua squalifica.E, ripeto, questi difetti mi colpiscono proprio perch\u00e9 la qualit\u00e0 letteraria del Corto \u00e8 elevata e risaltano molto di pi\u00f9 che se non fossero stati presenti in un\u2019opera meno ambiziosa.Per quel che riguarda la trama, in tutta franchezzaSpoilerho gradito molto di pi\u00f9 il finale \u201csbagliato\u201d in cui ce ne andiamo rifiutando di partecipare al gioco, dopo aver parlato con gli amici di giovent\u00f9 del padre: la ricostruzione del paesello \u00e8 stata fenomenale, mi ha ricordato i primi film di Pupi Avati, \u00e8 stata una cosa veramente suggestiva e appassionante. Sarei rimasto ore al bar oppure ad ascoltare l\u2019amico morente, piuttosto che a tentare di risolvere il gioco.Il finale mi \u00e8 sembrato inoltre buttato gi\u00f9 in tutta fretta, affastellando elementi e situazioni a cui non \u00e8 stato dato un risalto sufficiente per togliere loro una certa patina patetica e semplicistica, un po\u2019 grezza: \u00e8 come se da un film di Luchino Visconti si fosse passati di colpo a una sceneggiata con Mario Merola.Che poi\u2026 c\u2019\u00e8 veramente cos\u00ec tanta biblioteca in questo Corto? Alla fine si tratta solo dell\u2019elemento funzionale per risolvere lo snodo finale, la serratura che una volta scassinata ci permetter\u00e0 di arrivare alla soluzione del mistero dopo aver indagato attraverso altri (e ben pi\u00f9 affascinanti) percorsi.Non mi \u00e8 molto chiaro, inoltre, come si passi da un giorno a quello successivo, forse sono io a non aver risolto correttamente gli \u201cenigmi\u201d (ma come ho scritto sopra mi pare ce ne siano solo due da risolvere, oltre alla cassaforte che non \u00e8 altrettanto determinante). Ma poi, perch\u00e9 \u201cenigmi\u201d? Non ci sono rebus da risolvere, sciarade o conversioni numeriche: semplicemente uno deve risalire al libro giusto in base agli indizi che ha raccolto o alle sue conoscenze pregresseSpoiler(abbastanza intuitivo L\u2019Isola del Tesoro, molto meno Nabucco).Sinceramente non so che voto dare a questo Corto e alla fine credo che non lo voter\u00f2 affatto."
    ],
    [
        "135548",
        "Prodo",
        "Anima di Lupo ha scritto:Ti va bene che hai scritto un gran Corto, che mi ha convinto e coinvolto e potrebbe vincere il Concorso ma non ti salverai dalla mia lavata di capo per questo errore!Stavo cominciando a temere di essere l'unico a essersi tanto esaltato per questo bel lavoro."
    ],
    [
        "135562",
        "Anima di Lupo",
        "Prodo ha scritto:Anima di Lupo ha scritto:Ti va bene che hai scritto un gran Corto, che mi ha convinto e coinvolto e potrebbe vincere il Concorso ma non ti salverai dalla mia lavata di capo per questo errore!Stavo cominciando a temere di essere l'unico a essersi tanto esaltato per questo bel lavoro.Anche a me \u00e8 piaciuto molto, Prodo.Tempo di sbollire la rabbia per l'errore che ho fatto con il rimando e scrivo la recensione"
    ],
    [
        "135635",
        "Pirata delle Alpi",
        "Forza ragazzi! non siate timidi e fate piovere le recensioni e i voti!#iostocondario #iovotoaicortidilgl #iostoconlautoremisterioso #ioinventohashtag"
    ],
    [
        "135637",
        "Anima di Lupo",
        "Recensione di \u00c8 ora che tu sappiaMettiamo subito in chiaro una cosa: \u00c8 ora che tu sappia \u00e8 un Corto stupendosotto tutti i punti di vistae i difetti che ho riscontrato non vanno a demolire alcun pilastro della valutazione (immedesimazione, narrativa, giocabilit\u00e0, difficolt\u00e0 e longevit\u00e0).Questo \u00e8 importante perch\u00e9 ne esce un'opera completa e ben pensata, costruita con senso critico e intelligenza.Dico anche subito per\u00f2 che non mi ha esaltato a tal punto da assegnare il massimo dei voti o da entrare nel mio personale pantheon del Concorso dei Corti: capolavori comeUltimo giorno di festa, La Trappola, Cuore Nero, \u00c8 un gioco da ragazzi, Vivi e lascia risorgereecc... sono inavvicinabili. L'autore penso se ne far\u00e0 una ragione senza problemi, vivr\u00e0 benissimo anche senza la mia totale approvazione anche perch\u00e9 deve essere fiero della sua opera,\u00a0soprattutto del comparto narrativo.Lo stile infatti, avvolgente, rapisce come fosse un romanzo e si \u00e8 curiosi di esplorare la trama, di saperne di pi\u00f9.Il Corto, soprattutto, sirileggevolentieri e questa \u00e8 la sua pi\u00f9 grande qualit\u00e0 perch\u00e9 significa che \u00e8 interessante, \u00e8 scritto bene e ci racconta una bella storia. Bella non nel senso proprio del termine perch\u00e9 la storia \u00e8 cupa e triste. \"Bella\" nel senso di interessante.La trama l'ho trovata solida, credibile, forse al limite dello shock nel finale ma da un lato giustifico questo aspetto in quanto il finale in s\u00e9 per s\u00e9 dev'essere un p\u00f2 diverso e scioccante e dall'altro se pensiamo ai tristi fatti di cronaca nera che volenti o nolenti ascoltiamo dai tg o leggiamo sui quotidiani non mi meraviglio pi\u00f9 di niente: ho, purtroppo, sentito ben di peggio.L'autore scrive bene, in scioltezza, con una prosa non ricercata ma diretta ed elegante. L'unico appunto che mi sento di fare \u00e8 su Claudia, avrei gradito saperne di pi\u00f9. Le descrizioni su di lei, sia fisiche che caratteriali, sono poche. Ci rimane comunque impressa perch\u00e9 \u00e8 (siamo) al centro di questo polverone enigmatico post-mortem, ma la protagonista (ma \u00e8 davvero lei, mi chiedo? O il vero protagonista \u00e8 il defunto padre?) poteva essere caratterizzata maggiormente.Quasi viene sorpassata dai personaggi secondari, tracciati benissimo e fondamentali, insieme allelocation, per creare l'atmosfera e il \"giallo\".L'aspetto \"Biblioteca\" poi, lo troviamo in questo Corto forse come meglio lo conosciamo: cio\u00e8 lanostraBiblioteca. La Biblioteca domestica, di casa. La libreria, in pratica. Apparentemente potremmo pensare che sia meno accentuata di altre, come la Biblioteca di Alessandria inUSAad esempio, ma non \u00e8 cos\u00ec.\u00a0Questa \u00e8 un ulteriore declinazione del tema 2018, ben pensata e ben realizzata.Ben pensata perch\u00e9 l'idea di far girare il racconto attorno alla \"nostra\" Biblioteca \u00e8 originale, \u00e8 un atto intimo, tocchiamo libri che nessuno conosce meglio di noi. Certo, qua \u00e8 la figlia a farlo ma per causa di forza maggiore e comunque conosce benissimo tutti i volumi scritti dal padre, come dice al paragrafo 30, e ama molti dei volumi presenti sugli scaffali. E poi oltre a Claudia ci siamo noi lettori a \"toccare\" i vari libri in un armonioso intreccio tra narrativa e giocabilit\u00e0. Io conosco bene certe opere, tu altre, quell'altro altre ancora e via dicendo. Qui non troviamo ilTuttotipico della Biblioteca classica, troviamo qualcosa di pi\u00f9 modesto ma personale in cui possiamo immedesimarci con facilit\u00e0 e quasi mi sono rammaricato di non trovare abbastanza libri degni della mia attenzione. Libri che poi ho scoperto essere, il pi\u00f9 delle volte, vuoti come quelli finti e cartonati che si trovano nei negozi d'arredamento. Questo perch\u00e9 l'autore ha impostato la giocabilit\u00e0 verso il basso, senza strafare, con solo due volumi e mezzo da scovare (L'isola del Tesoro, il Nabucco e le lettere di Oscar Wilde, utile solo a met\u00e0 e una scelta discutibile e dopo spiegher\u00f2 perch\u00e9).Tutto il cuore della \"giocabilit\u00e0\", secondo il mio modesto parere, sta nella trama, portata avanti con sagacia come fosse un giallo da risolvere.Tutto il narrato \u00e8 in funzione di un'unica domanda: perch\u00e9 il padre di Claudia non l'ha mai voluta conoscere?E questo quesito ci frulla in testa mentre conosciamo i suoi amici di tutta una vita (tra l'altro tutti molto ragionati i dialoghi, ad esempio al p.61, quando Claudia chiede se il padre avesse segreti, Giorgia sembra che non sappia niente, il che \u00e8 \"strano e improbabile\" ho pensato stizzito all'inizio, solo successivamente ho capito che stava mentendo per proteggere la storia d'amore tra Mauro e Valerio), mentre girovaghiamo per Riscaio, mentre cerchiamo di capire in quali libri Mauro Nicolai ha nascosto i messaggi per la figlia, mentre ci muoviamo per casa in cerca di un passato che abbiamo fin da subito intuito essere oscuro.Se la giocabilit\u00e0 la analizzassimo freddamente solo come bivi attivi ed enigmi, il Corto sarebbe minimale se non deficitario ma se lo mettiamo sotto questa luce ci appare pi\u00f9 completo.Anche se il libro con le lettere di Oscar Wilde al p.44 lo avrei messo nella prima pagina, quella \"giocabile\" secondo Mauro Nicolai. Indovinare il lato omosessuale di nostro padre \u00e8 un colpo grosso. Al paragrafo 44 infatti l'autore ci d\u00e0 in pratica il l\u00e0 alla soluzione del Corto, mandandoci al 24. Per\u00f2 io l'avevo evitata la seconda pagina, come suggerito dal padre. Quindi questa scelta si pu\u00f2 vedere come un colpo basso da parte dell'autore (ma anche del padre nei confronti di Claudia).Poi c'\u00e8 l'erroraccio del rimando sbagliato che dal 34 va al 21, ancora pi\u00f9 evidente perch\u00e9 spiattellato su una tela cos\u00ec ben realizzata.S\u00ec, io ho fatto la parte del pollo che c'\u00e8 cascato subito ma tra i tanti errori possibili che pu\u00f2 fare un autore, non riesco a capire come si possa sbagliare un rimando. Sono cose da ricontrollare pi\u00f9 volte e inoltre in un Corto i paragrafi sono sempre pochi.Potrei capire una svista in un LG di 500 paragrafi al limite...Comunque la cosa buffa \u00e8 che all'inizio io pensavo erroneamente che l'autore avesse impostato il Corto in modo tale che per passare da un paragrafo all'altro bisognasse sempre decodificare l'indizio contenuto nel paragrafo e andare al successivo grazie al numero corrispondente al volume in Appendice (che ha un nesso nel titolo, nel nome dell'autore o nel contenuto).Ad esempio, il P.1 ho pensato contenesse un'epitaffio al padre morto in stile antologia di Spoon River mentre per passare dal 1 al 34 l'indizio \u00e8 l'incidente stradale di Mauro Nicolai. Questo perch\u00e9 il 34 corrisponde al volume Il Gabbiano azzurro dove l'autore (scopro su internet) ha veramente avuto un incidente stradale.E fin qui ci aiuta l'autore del Corto, ho pensato.Poi dal 34 al 21 la storia non aveva senso, dunque serviva un nuovo libro e andare al 21 era una falsa pista.Allora ho analizzato un sacco di opzioni tra i libri in Appendice ed \u00e8 in questo frangente che ho calcolato la data di nascita di Claudia: 23 novembre 1997 (23/11/1996, gi\u00e0 spiegato nella recensione di Prodo), utile poi in seguito per aprire la cassaforte.Essendo l'indizio da trovare nel testo del paragrafo, ho provato diverse opzioni tra cui gli scrittori morti a 21 anni e nel 1997 e il paese di Riscaio (esce una certa Francesca, autrice di Viaggi).Poi sono arrivato al 7 pensando \"magari suo padre ha messo qualcosa di importante in una racconta completa\". Insomma, ho fatto un casino ma dal 7 in poi ho completato il Corto in modo regolare.Il ricorso a fonti esterne mi \u00e8 sempre piaciuto poco, un po' perch\u00e9 ti estrania dal testo e dalla storia e un po' perch\u00e9 presuppone una preparazione culturale extra che non tutti possono avere (qualcuno ha pensato come te?! Ha pensato bene). Per\u00f2 devo dire che stavolta, vista probabilmente la bellezza del racconto, la ricerca mi ha pesato meno del solito.Per ultimo ho lasciato il passaggio che mi ha colpito di pi\u00f9: al P.45 Claudia si lamenta, quasi esasperata, che il padre dopo una vita di assenze ha complicato tutto quando invece bastava una telefonata per buttare fuori quello che aveva da dire.\"Poteva chiamare, finch\u00e9 era in tempo!\" dice Caludia. La logica sembra abbattere ogni discorso ma Valerio ribatte dicendo che certe cose non possono essere veramente capite se dette con le parole. Le parole sono uno strumento limitato in certi casi e certe verit\u00e0, certi motivi, vanno capiti da soli,bisogna arrivarcida soli. Non ce lo devono semplicemente dire.Se l'omosessualit\u00e0 di nostro padre (o lo stupro di nostra madre e la nostra venuta al mondo) ci fossero state messe di fronte come una verit\u00e0 assodata, avremmo avuto difficolt\u00e0 ad accettarla (o forse non l'avremmo accettata affatto!) mentre arrivandoci da soli abbiamo assimilato il problema, a modo nostro, con i nostri tempi magari, ma nessuno ce lo ha imposto. E questo \u00e8 fondamentale (mi ha ricordato l'approccio alla fede religiosa, ma si pu\u00f2 applicare il concetto a tante altre cose).Perch\u00e9 in una realt\u00e0 immutabile e in un mondo duro che ci sta stretto, abbiamo bisogno di ogni sprazzo di libert\u00e0 di ragionamento, di poter scegliere autonomamente tutto il massimo che possiamo, anche se il finale \u00e8 gi\u00e0 scritto.Perch\u00e9 quello che non possiamo scegliere, quello che ci viene messo di fronte gi\u00e0 pronto, \u00e8 gi\u00e0 tanto.Complimenti all'autore!Voto inviato a Pirata delle Alpi"
    ],
    [
        "135654",
        "Seven_Legion",
        "argg... entro solo ora nel concorso di quest'anno dopo una serie di contrattempi (tra cui il guasto del PC) che rischiavano di farmelo perdere... vabbe' meglio tardi che mai...Dunque, da ultimo arrivato, solo qualche considerazione:- il concorso e' poco visibile e non e' per nulla intuitivo dove trovarlo. Io ho notato questo post per caso sfogliando la lista degli ultimi topic ma poi (messomi a leggere il corto) ho faticato molto a ritrovarlo perche' la sottosezione \"i corti\" e' poco visibile e sembra contenere solo le edizioni precedenti. Non e' il massimo perche' se ho avuto problemi io, figuriamoci in nuovi arrivati che manco sanno che esiste...-mi confermate che sono troppo in ritardo per cominciare a votare? Pazienza...-Sto leggendo il corto in questione e lo trovo indubbiamente moderno e ambizioso. Solo raccomando all'autore misterioso piu' cura nel rivedere il testo. Ad esempio all'inizio c'e' una frase:Una volta il libro che ritieni giusto, ti baster\u00e0 andare al paragrafo corrispondente al numero corrispondente (puoi premere Ctr ...che sicuramente deve aver perso un pezzo, risultanto incomprensibile..."
    ],
    [
        "135665",
        "Adriano",
        "Seven_Legion ha scritto:-mi confermate che sono troppo in ritardo per cominciare a votare? Pazienza...No, sei ancora in tempo: i voti vengono conteggiati se sono il 50%+1, quindi almeno 5 voti su 9. Se ora li voti tutti fino alla fine, avrai 4 voti.Poi puoi sfruttare l'art. 22, che permette di \"recuperare\" un voto non dato durante i turni precedenti, e con quello arriveresti a 5.Seven_Legion ha scritto:- il concorso e' poco visibile e non e' per nulla intuitivo dove trovarlo. Io ho notato questo post per caso sfogliando la lista degli ultimi topic ma poi (messomi a leggere il corto) ho faticato molto a ritrovarlo perche' la sottosezione \"i corti\" e' poco visibile e sembra contenere solo le edizioni precedenti. Non e' il massimo perche' se ho avuto problemi io, figuriamoci in nuovi arrivati che manco sanno che esiste...Mi dispiace di questo, abbiamo scelto di utilizzare la stessa interfaccia degli ultimi due anni, consci del fatto che le ultime due edizioni avevano funzionato.In pi\u00f9 abbiamo pubblicizzato il concorso avvisando tramite PM tutti gli utenti attivi.Se anche cos\u00ec il tutto \u00e8 stato poco visibile, la Terna del prossimo anno sapr\u00e0 far tesoro di questa tua considerazione per valutare se proporre il concorso in modo pi\u00f9 chiaro ed evidente."
    ],
    [
        "135668",
        "\u00bf\u201e\u00e3\u00df\u00ea\u00aa\u00a7\u00ac",
        "Pirata delle Alpi ha scritto:#iostocondario #iovotoaicortidilgl #iostoconlautoremisterioso #ioinventohashtagSeven_Legion ha scritto:- il concorso e' poco visibile e non e' per nulla intuitivo dove trovarlo.Una proposta che avevo fatto tempo fa era di creare la sottocartella anche per l'anno in corso (quindi in questo caso una cartella \"2018\" che sta sopra la 2017 e le precedenti, con tutti i thread del concorso attuale l\u00ec dentro). Questo risolverebbe anche l'annoso bug del thread sbagliato segnalato come ultima risposta in Librogame e dintorni (ad es in questo momento il link porta a \"Voti concorso Corti 2017...\" anzich\u00e8 a questo thread), che ogni volta allunga il numero di click che devo fare per arrivare al punto giusto."
    ],
    [
        "135669",
        "Prodo",
        "In realt\u00e0 volevo fin dall'inizio applicare il lodo Abeas quest'anno, ma poi mi \u00e8 passato di mente. Ho travasato tutto nella cartella 2018. Fate un check e fatemi sapere se ci sono problemi. Dovrebbe essere tutto pi\u00f9 raggiungibile e visibile ora."
    ],
    [
        "135676",
        "mark phoenix 79",
        "una caccia al tesoro in cerca della verit\u00e0e se non vuoi cercare la verit\u00e0 c'\u00e8 un finale anche per quellodevo dire che l'idea non \u00e8 male per nientei personaggi e soprattutto l'ambiente \u00e8 ben raccontatopeccato quel bug al terzo paragrafo (avevo ignorato la comunicazione di Dario III e quindi ho provato le peggio combinazioni per andare avanti)devo dire che lo trovo un buon corto che potrebbe funzionare bene anche nell'ottica pubblicazionevoto inviato ad adriano"
    ],
    [
        "135681",
        "Anima di Lupo",
        "Seven_Legion ha scritto:il concorso e' poco visibile e non e' per nulla intuitivo dove trovarlo.Potremmo anche inserire in prima pagina un banner per pubblicizzare il Concorso, magari con il colibr\u00ec, dotato di link per l'anno in corso.L'autore del Corto ci scusi per gli OT ma trattasi di cosa importante."
    ],
    [
        "135682",
        "Zakimos",
        "Questo racconto \u00e8 molto bello ma cade in alcuni errori, uno dei quali abbastanza grave per un corto realistico: la stupidera :-(. Perdonami e non offenderti autore, capirai cosa intendo leggendo la mia recensione.Ripartiamo: questo racconto \u00e8 molto bello. Ha tutto ci\u00f2 che un corto dovrebbe avere per vincere: \u00e8 semplice, \u00e8 CORTO (santo cielo, FINALMENTE un corto che posso godermi leggendo velocemente di straforo! Grazie!!), \u00e8 avvincente, \u00e8 realistico, \u00e8 ITALIANO (un punto in pi\u00f9 per questo), \u00e8 scritto bene seppur con qualche incertezza di forma e impaginazione che tradiscono una genesi frettolosa. Sono queste le storia che vorrei leggere nel terzo millennio: storie adulte e profonde che mettono il ragionamento al centro dell'attenzione.Anche qui come nei migliori corti della tradizione abbiamo da lavorare di mente, ma diversamente da Alessandria l'impegno non \u00e8 mai invasivo. Niente trasformazioni, cacce al tesoro e arzigogli: l'autore nasconde un sistema a \"parole chiave\" dietro ai titoli di una biblioteca privata ma lo usa pochissimo, solo quando necessario, riuscendo in un sol colpo ad azzeccare alla perfezione sia l'aderenza al bando che la necessit\u00e0 di avere un regolamento semplificato. Ok, per raggiungere questo risultato bisogna conoscere le trame dei libri in questione, ma \u00e8 un prezzo che come autore sarei ben disposto a pagare per avere un sistema cos\u00ec funzionale. Bravo, autore, bravo!... ma solo in parte, perch\u00e9 con una bomba del genere tra le mani hai confezionato un corto fallato :-(. Vado quindi a elencare i problemi alla parte gioco che ho riscontrato:Problema n. 1: i loop. In questo corto i bivi sono fasulli. Puoi fare delle scelte ma nulla ti vieta di tornare ogni volta sui tuoi passi. Dico di pi\u00f9: questo \u00e8 un racconto alla Ellery Queen, non un libro a bivi. Per vincere bisogna leggere quanta pi\u00f9 storia possibile, immagazzinare le informazioni, rielaborarle alla fine e tirare le fila. E' indubbiamente interattivo ma i bivi sono stati aggiunti DOPO l'ossatura della storia, non il contrario. L'unica vera scelta presente \u00e8 quella ossessiva del 14 e la scelta finale. Questo rende la presenza dei loop particolarmente fastidiosa, perch\u00e9 toglie ai bivi l'unico senso che avevano: limitare le informazioni ottenute. Inoltre sedersi pi\u00f9 volte su quella poltrona ti merita il premio \"La Torre Fantasma di Andrea Angiolino\" - questa la capirai se sei un autore vissuto.(Lo so che facendo il contrario alcuni avrebbero protestato perch\u00e9 \"non puoi fare tutto a ogni lettura\". Rassegnati, autore: qualunque cosa fai ti tirano le pietre).Problema n. 2: il bug. Ne hanno gi\u00e0 parlato allo sfinimento, ma cielo... al terzo paragrafo, inevitabile! Come hai fatto a mancarlo?Problema n. 3: non c'\u00e8 nulla che mi impedisca di \"azzeccare\" il secondo libro \"importante\" al posto del primo saltando un intero pezzo di storia. Provate a farlo: la storia ha senso comunque.E questo \u00e8 quanto. Non \u00e8 tanto, ma anche la parte gioco non \u00e8 tanta per cui vedere ben tre problemi non marginali dispiace e abbassa necessariamente il gradimento del corto.In realt\u00e0 ci sarebbe un quarto problema: la menzionata stupidera. Ripeto: non offenderti, autore, ma la struttura realistica del corto mi ha impedito di chiudere un occhio su un'incongruenza grossa come una casa. In questo bellissimo racconto Claudia cade nel terribile errore del \"protagonista stupido\". Lasciami raccontare un aneddoto per farti capire che intendo. Il mio amico Entangled, pseudo coautore di Falkenstein l'anno scorso, tempo fa scrisse un bel romanzo dal titolo \"La Scala di Vetro\". In questo libro una scrittrice muore lasciando al marito un ultimo romanzo, che racchiude degli importanti segreti su un omicidio a cui ha assistito. Il marito per tutto il corso della storia lo legge, arrivano al finale insieme ai lettori nelle ultime pagine del libro. Quando l'ho letto (bellissimo libro) ho subito sollevato la testa e gli ho chiesto \"ma perch\u00e9 Derek non \u00e8 andato direttamente al finale quando ha capito che nel libro c'era una rivelazione?\" Lui \u00e8 rimasto di sale. Aveva piegato il realismo all'esigenza narrativa e io me ne ero accorto, il che significava che non si era mosso bene. Risolvemmo rimuovendo il finale dal libro fittizio: Derek salta alla fine ma non trova un pezzo, rimosso da qualcuno, e passa il resto della storia a cercarlo.Torniamo a bomba qui, anche se avrai ormai capito cosa intendo. Nessuna persona sana di mente si sarebbe comportata come Claudia al paragrafo 50.SpoilerSe scopro che mio padre ha nascosto un indizio in un libro nella sua biblioteca, io li apro tutti a casaccio finch\u00e9 non lo trovo.Perch\u00e9 sono una persona normale, non il personaggio di una storia in cui l'autore-ha-deciso-che-devo-far-questo. L'effetto si attiva una seconda volta quando a un passo dalla soluzione Claudia si addormenta perch\u00e9 DEVE sognare. Non ha senso, autore. Mi permetto di tirarti le orecchie su questo punto, il realismo, che da solo basterebbe a mandare in vacca il 90% dei corti scritti, solo perch\u00e9 il realismo \u00e8 il tuo forte e vorrei che facessi pi\u00f9 attenzione in futuro.In conclusioni e salvo sorprese, questo \u00e8 forse il vincitore morale del concorso dei corti 2018. I difetti summenzionati non lo rendono degno di puntare diretto al primo posto, ma merita di giungere almeno tra i primi 3 e in tale ottica lo voto.voto inviato a Pirata delle Alpi"
    ],
    [
        "135684",
        "Kinn",
        "Finalmente riesco anche io a dire la mia!Devo dire che per essere la mia prima esperienza con i Corti, c'\u00e8 molta variet\u00e0. Questo racconto \u00e8 qualcosa di molto diverso da quanto visto fino ad ora, a parte forse l'irrealizzato Io non brucer\u00f2 (che continuo comunque a preferire). Mi \u00e8 piaciuto come \u00e8 scritto e a differenza di Zakimov (ma l'aveva annunciato lui stesso) ho apprezzato che ci si potesse muovere il pi\u00f9 liberi possibile. C'\u00e8 da dire che comunque, quando gioco tendo a non ripetere scelte gi\u00e0 fatte solo per vedere altre alternative, che gusto c'\u00e8?Concordo sia con i pregi che avete detto prima di me (ad es. coinvolgimento nella storia, ben scritto - a parte errori dovuti alla fretta - idea originale per quanto riguarda le indagini da fare) e anche, purtroppo, con i lati negativi. Innanzitutto, come si fa a sbagliare il terzo paragrafo? Autore misterioso, gi\u00e0 ti hanno detto tutto quelli che mi hanno preceduto, ci vuole un po' pi\u00f9 di attenzione! Altra cosa che non mi \u00e8 piaciuta \u00e8 il finale. E' bello arrivare alla conclusione, ero tutto contento di aver beccato il libro giusto dopo qualche tentativo e poi... la spiegazione buttata un po' troppo cos\u00ec. Capisco avevi poco spazio, autore, ma probabilmente quella parte l\u00ec la dovevi gestire meglio.Comunque, errori a parte io l'ho trovato interessante e sicuramente originale.Invio il mio voto a Dario III#io sto con Dario"
    ],
    [
        "135685",
        "gabrieleud",
        "Kinn ha scritto:C'\u00e8 da dire che comunque, quando gioco tendo a non ripetere scelte gi\u00e0 fatte solo per vedere altre alternative, che gusto c'\u00e8?Eh?"
    ],
    [
        "135687",
        "Kinn",
        "Oddio scritto a cazzo, scusa Gabrieleud!Intendevo quando ci sono dei loop, come diceva Zakomos in cui si pu\u00f2 tornare a parlare pi\u00f9 volte con la stessa persona ad es., non mi viene da farlo anche se \u00e8 \"previsto\" perch\u00e9 mi sembra una forzatura.Nel caso specifico, per capirci, si pu\u00f2 parlare due volte con l'amico malato ad es. solo per fare domande diverse."
    ],
    [
        "135725",
        "Dario III",
        "L'autore del corto desidera rispondere ad alcuni punti espressi dai lettori!Ecco le sue considerazioni:Autore misterioso ha scritto:Anima di Lupo: grazie per i complimenti, mi soffermo su una delle cose che hai detto perch\u00e9 credo ci sia un fraintendimento. L'appendice \u00e8 valida con tutti e 50 libri: quando il padre dice che per semplificare basta vedere la prima pagina dell'elenco, intende proprio quei 50 libri l\u00ec, il fatto che vengano divisi in due nell'appendice, perch\u00e9 finisce una pagina e ne iniza un'altra \u00e8 solo un caso. Mi dispiace che ci sia stato questo fraintendimento che ti ha complicato ancora pi\u00f9 la vita dopo l'errore iniziale (di cui ancora mi scuso tantissismo, ho gi\u00e0 spiegato nell'altro intervento che mi \u00e8 passato per la testa prima di inviare il corto).Zakimos: volevo risponderti per quanto riguarda la \"stupidera\", anche io mentre scrivevo ho pensato: ma non fa prima a controllarli tutti? Mi sono dato due spiegazioni che ti rigiro:1) I 50 libri sono una semplificazione extranarrativa per rendere giocabile il Corto. Nella mia testa la biblioteca, per quanto casalinga \u00e8 parecchio grande: parliamo comunque di una persona benestante con una casa molto ampia, che per giunta fa lo scrittore e che quindi si presuppone legga molto. Ma non potevo metter su una lista di qualche centinaio di libri (se non di pi\u00f9), sarebbe stato impossibile giocare.2) Da un punto di vista narrativo, la protagonista decide di stare al gioco del padre perch\u00e9, anche se lo nega anche a se stessa, in questo modo sente di avere un rapporto con lui che non ha mai avuto e riesce a capire per la prima volta chi \u00e8 Mauro Nicolai. Va avanti perch\u00e9 il padre ha pensato a questa cosa per lei, quindi dentro di lei sente che \u00e8 stata pensata, che ha fatto parte della vita del padre. Se questo passaggio non \u00e8 chiaro nel corto, ovviamente \u00e8 colpa mia perch\u00e9 non sono stato in grado di spiegarlo bene.Ah, sempre per Zakimos: per la brevit\u00e0 ringrazia la terna del concorso che ha dato dei limiti abbastanza stringati (giustamente). Fosse stato per me, il mio non sarebbe stato poi cos\u00ec \"Corto\u201d!"
    ],
    [
        "135727",
        "\u00bf\u201e\u00e3\u00df\u00ea\u00aa\u00a7\u00ac",
        "I difetti del corto:1) L'introduzione \u00e8 sballata e poteva essere completamente saltata. Di fatto mi ha fuorviato, perch\u00e8 pi\u00f9 andavo avanti con la lettura dei primi paragrafi e pi\u00f9 mi chiedevo se non stessi sbagliando a non capire come e quando usare i titoli in appendice. In realt\u00e0 ha pi\u00f9 senso limitarsi alla scelta del titolo solo e soltanto quando te lo chiede il testo, e quindi tutto quello che sta scritto nella premessa non serve a niente.2) Link sbagliato al terzo rimando: peccato mortale!3) Link sbagliato al par.17, che riporta indietro di un giorno.4) Quando ho dovuto scegliere il primo titolo, cos\u00ec come quando ho dovuto scegliere il secondo, avevo l'ansia di beccare per sbaglio un titolo pensato per una fase successiva del racconto, andandomi a leggere un paragrafo spoiler che saltava un pezzo di corto. In realt\u00e0 a posteriori ho visto che i titoli in gioco erano solo due, quindi l'ansia della seconda scelta era infondata.5) Se il primo titolo da indovinare \u00e8 semplice, il secondo \u00e8 estremamente difficile. E questo pur conoscendo e avendo personalmente letto molti dei libri di quella lista. Inoltre vedere il corto terminare dopo soli due titoli lascia un senso di conclusione sbrigativa, accentuato anche dallo stringato paragrafo finale. Il corto sarebbe stato perfetto con tre titoli da indovinare, di difficolt\u00e0 crescente.6) Il problema di fondo del corto: i titoli sono 50, cosa impedisce a una persona normale di prendere uno ad uno tutti quei libri in cerca del messaggio lasciato nascosto dal padre? In fondo si tratta di soli 50 titoli! (Tra l'altro io ho risolto il corto cos\u00ec, alla fine). Questa \u00e8 la domanda che mi risuonava costantemente in testa mentre giocavo il corto. Eppure questo si poteva risolvere facilmente con qualche piccolo accorgimento. Bastava ad esempio non scrivere al par. 50 che ci si affidava all' \"elenco dei libri, utilizzando solo la prima pagina\". Tanto per cominciare, chi mai \u00e8 che ha un indice dei libri posseduti??? Si poteva dire che ad essere in gioco erano TUTTI i libri della libreria del padre. Questo annulla la possibilit\u00e0 della scorciatoia per la protagonista di controllarli tutti. Ai fini del corto per\u00f2 la lista veniva comunque limitata a un estratto di 50 titoli per esigenze di gioco.7) Occasionali refusi e iniziali minuscole (aaargh!).8] Le troppe spiegazioni fornite dall'autore durante la settimana di votazione. Mai visto, in tutta la storia del concorso dei Corti, un autore cos\u00ec logorroico durante la fase di silenzio elettorale! Un buffetto anche agli organizzatori troppo permissivi. Finora gli interventi in esterna degli autori sono sempre stati limitati a casi di assoluta necessit\u00e0. In questo caso l'unico intervento assolutamente necessario che ho letto \u00e8 solo l'errata corrige del primo post.I pregi del corto:1) Il titolo apologetiano.2) La storia e il modo in cui viene raccontata e sviluppata, attraverso i ricordi dei personaggi.3) Lo stile di scrittura, molto adatto alla storia.4) Il meccanismo della caccia al tesoro tramite i libri, che funziona benissimo. (Pur con i limiti e difetti gi\u00e0 riscontrati.) L'intera idea alla base del corto \u00e8 molto bella.5) I sogni (in particolare il secondo).6) I titoli proposti, che spero l'autore abbia letto tutti o in buona parte. Molto bello che in mezzo a libri classici ci siano anche opere letterarie meno canoniche quali due graphic novel, comic strips, e pure un librogameTra parentesi, in questo periodo sto leggendo L'uomo senza qualit\u00e0, un'opera tanto misconosciuta da sorprendermi di vederla in questa lista.Bilanciando pregi e difetti, il voto finale \u00e8Spoiler"
    ],
    [
        "135732",
        "babacampione",
        "Inizio subito con confessare che, non appena ho preso in mano questo Corto, stavo per cestinarlo. Il bug del collegamento mancante (al par 69, se ricordo bene) e il regolamento poco comprensibile mi stavano spingendo verso una lettura casuale del racconto che avrebbe definitivamente condotto ad una insufficienza.Per fortuna poi l'autore si \u00e8 corretto e mi ha concesso di godere della sua opera.La prosa mi \u00e8 piaciuta e ho trovato l'alternarsi di discorso diretto ed indiretto particolarmente azzeccata.Il regolamento \u00e8 sostanzialmente inesistente. Non che sia da penalizzare questa scelta, ma un Corto che ambisce al massimo dei voti dovrebbe avere anche un regolamento accattivante che permetta di godere del gioco, oltrech\u00e8 della storia.Storia che, dal mio punto di vista, risulta piacevole ed intrigante, ma un tantino scontata. Non nascondo di avere intuito almeno la met\u00e0 del segreto dopo una manciata di paragrafi.L'autore, che credo di avere individuato, ha il merito di avere creato una situazione comunque di forte impatto, che non cadr\u00e0 facilmente nel dimenticatoio, ma mi pare che in questo caso non si sia sforzato di presentarci nulla di particolarmente complesso. In fondo la storia potrebbe essere tratta da una soap opera (perdonami, autore, per una metafora cos\u00ec sgraziata, ma \u00e8 solo per rendere il confronto con le tue passate opere che, al confronto, sono Ben Hur). Concludo, quindi, dando un buon voto a questo Corto, che per\u00f3 non entra nella mia personale top ten di tutti i tempi.Voto inviato ad Pirata delle Alpi"
    ],
    [
        "135734",
        "Seven_Legion",
        "Si parla di \"stupidera\" ma guardate che con quel termine in genere si intende quel fenomeno in cui ci si mette a ridere senza motivo senza potersi fermare, talvolta a causa dello stress, oppure un atteggiamento adolescenziale in cui ci si mette a fare risate e battute cretine.Quelle che dite voi sembrano piu' \"forzature della trama\" (il protagonista non risolve le cose nel modo piu' semplice ma segue irrealistici comportamenti forzati dall'autore)"
    ],
    [
        "135735",
        "FinalFabbiX",
        "Seven_Legion ha scritto:un atteggiamento adolescenziale in cui ci si mette a fare risate e battute cretine.Confermo."
    ],
    [
        "135737",
        "sancio",
        "E\u2019 ora che tu sappia \u00e8 un corto con regolamento al minimo e una prosa bellissima, deficitario secondo me per quanto riguarda la parte \u201cgame\u201d.Il punto forte \u00e8 quindi la prosa; l\u2019autore \u00e8 molto bravo a narrare la vicenda e creare l\u2019atmosfera giusta attraverso dialoghi, riflessioni e brevi e concise descrizioni. Contemporaneamente, cela parti della storia che affioreranno progressivamente durante la lettura e se saremo bravi nel gioco.In un racconto cos\u00ec c\u2019\u00e8 da \u201cperdercisi\u201d, complici anche personaggi interessanti, con spessore e ottimamente caratterizzati.L\u2019introduzione, che funge anche da regolamento spiega male l\u2019unica regola del corto, ossia la gestione dei libri in appendice durante la lettura della storia.Il lato ludico si basa infatti solo, oltre ai canonici bivi, al collegamento da trovare tra parole o parti di testo e libri in appendice. Questa meccanica di gioco sar\u00e0 apprezzata da lettori pi\u00f9 navigati del genere, temo invece rimanga ostica ai meno esperti o a chi cerca un libro gioco pi\u00f9 \u201cpronto\u201d.A me risulta abbastanza pesante perch\u00e9 mi costringe a leggere lentamente, focalizzando ogni parola e sforzarmi di ricordare i passaggi del testo per confrontarli con gli indizi (i libri in questo caso), se poi la ricerca prevede anche ulteriori conoscenze extra, mi arrendo!Come difficolt\u00e0 direi medio alta, quasi esclusivamente per il collegamento con un libro da trovare e a cui non sarei mai arrivato se non leggendo gli altri interventi.Altro difetto \u00e8 secondo me la possibilit\u00e0 di ripercorrere lo stesso passaggio pi\u00f9 volte per ottenere tutte le informazioni dal personaggio. Molto grave il rimando sbagliato.Complimenti comunque all\u2019autore per lo stileVoto inviato a Dario III"
    ],
    [
        "135739",
        "Anima di Lupo",
        "Zakimos ha scritto:persona sana di mente si sarebbe comportata come Claudia al paragrafo 50.SpoilerSe scopro che mio padre ha nascosto un indizio in un libro nella sua biblioteca, io li apro tutti a casaccio finch\u00e9 non lo trovo.Perch\u00e9 sono una persona normale, non il personaggio di una storia in cui l'autore-ha-deciso-che-devo-far-questo.Anch'io ho pensato la stessa cosa, ma per un attimo.Anche se quello che dici \u00e8 sensato, non possiamo escludere la possibilit\u00e0 che qualcunoveramente(nella realt\u00e0) possa accettare la \"sfida\" proposta.E inoltre l'immersione in un racconto di fantasia ci consente di accettare tranquillamente la cosa come realistica. Nel senso che la trovata non \u00e8 cos\u00ec assurda dall'essere fuori luogo o fuori contesto.\u00c8 poco realistica al pari di immedesimarsi in una ragazza.Io che sono un ragazzo, non avrei, per esempio, mai pianto nella scena del divano (o forse si perch\u00e9 sono un tenerone).Ci sarebbero diversi esempi da fare in tal senso.autore misterioso ha scritto:Anima di Lupo: grazie per i complimenti, mi soffermo su una delle cose che hai detto perch\u00e9 credo ci sia un fraintendimento. L'appendice \u00e8 valida con tutti e 50 libri: quando il padre dice che per semplificare basta vedere la prima pagina dell'elenco, intende proprio quei 50 libri l\u00ec, il fatto che vengano divisi in due nell'appendice, perch\u00e9 finisce una pagina e ne iniza un'altra \u00e8 solo un caso. Mi dispiace che ci sia stato questo fraintendimento che ti ha complicato ancora pi\u00f9 la vita dopo l'errore iniziale (di cui ancora mi scuso tantissismo, ho gi\u00e0 spiegato nell'altro intervento che mi \u00e8 passato per la testa prima di inviare il corto).Mannaggia, ho capito male un'altra volta. Sto perdendo colpi!In effetti da una parte mi sembrava strano che suo padre eliminasse alcuni libri ma dall'altra ci poteva stare un piccolo aiutino alla figlia limitando la ricerca a un numero pi\u00f9 esiguo di volumi. Almeno, io ho ragionato cos\u00ec in quel passaggio."
    ],
    [
        "135749",
        "Rygar",
        "Finalmente un corto che si pu\u00f2 leggere comodamente in poltrona, senza bisogno di lanciare dadi o prendere appunti. Ringrazio l'autore misterioso per avermi concesso questo sollievo.Lo stile narrativo \u00e8 ottimo, se escludiamo alcuni piccoli refusi che spero vengano corretti in vista della prossima raccolta di Corti e non mi \u00e8 stato difficile immedesimarmi nella ventenne orfana che ricerca la verit\u00e0 sul genitore assente.Purtroppo il sistema di gioco presenta alcune magagne che mi fanno un po' storcere il naso. Sto parlando dei \"loop\" narrativi che consentono infinite discussioni con i comprimari della storia e, soprattutto, della biblioteca ridotta a \"soli\" cinquanta volumi (ovvero un paio di scaffali). Questo avviene, a mio parere, perch\u00e9 il racconto in questione non \u00e8 adatto a essere un \"corto\": la sua stessa natura di indagine lo porta a richiedere molti pi\u00f9 paragrafi e, magari, anche un sistema di codici (cose che in questo caso l'autore non pu\u00f2 \"permettersi\"). \u00c8 un peccato e dispiace che una decina di paragrafi iniziali debba essere usata per esplorare la casa e immergersi nell'atmosfera.C'\u00e8 poi una debolezza di fondo in tutta la trama, come gi\u00e0 sottolineato da Zakimos e altri, e non mi riferisco tanto al fatto che la protagonista accetti il \"gioco\" propostole, quanto al fatto che la violenza subita dalla madre sia un segreto: alla fine \u00e8 successo a met\u00e0 anni '90 (tecnicamente a inizio '96) e certe cose potevano rimanere sconosciute forse nell'Italietta di mezzo secolo prima. Anche la relazione del padre con l'amico mi sembra dura da tenere nascosta.Comunque, al netto di queste mie critiche, l'opera mi \u00e8 piaciuta molto e mi aspetto di vederla sul podio di questa edizione. Complimenti.Voto inviato a Pirata delle Alpi."
    ],
    [
        "135770",
        "FinalFabbiX",
        "Bello.Mi ha fatto davvero emozionare.Sono perfettamente d'accordo con GabrieleUd quando dice di volerne di pi\u00f9.Questa atmosfera sospesa, fatta di semplicit\u00e0 e quotidianit\u00e0, \u00e8 davvero magica.Il paesino \u00e8 descritto in modo fantastico e l'autore riesce a trasmettere le sensazioni provate dalla protagonista veramente bene.Bella la storia, bello il modo in cui la veniamo a scoprire.Belli i personaggi.Dal maggiordomo allo zio al bar, da Giorgia a Valerio. Mi sono entrati nel cuore.La storia pi\u00f9 bella e potente raccontata finora.Ci sono dei per\u00f2.Innanzitutto non \u00e8 un librogame, dato che, tolti i tre enigmi (di cui solo due fondamenti) e la scelta se giocare o andare al 14, non c'\u00e8 alcuna interazione.Si deve leggere tutto, che piaccia o meno: in pratica \u00e8 l'equivalente di un lungo dialogo di un videogioco in cui al giocatore viene richiesto in continuazione \"Clicca Crt per proseguire\".Si poteva fare di meglio, ad esempio inserendo una scelta. Che a ben vedere, due scelte ci sono gi\u00e0: ossia quella di andare al 14 o se si sbaglia nel secondo enigma; solo che non vengono assolutamente approfondite: mi sarebbe piaciuto, ad esempio, sapere se e quando avrei scoperto la verit\u00e0 ignorando il padre.L'elemento che pi\u00f9 mi ha lasciato stranito \u00e8 la soluzione del secondo enigma.Se il primo mi era sembrato abbastanza banale, per il secondo sono andato completamente in crisi.Sicuramente, come sottolinea Prodo, per molti utenti \"navigati\", con un buon background culturale, la sfida non \u00e8 cos\u00ec ardua: io per\u00f2 di quella lista conosco bene 32 opere (la maggior parte le ho lette, alcune le ho viste a teatro e un di paio ne ho visto l'adattamento al cinema) che non mi sembrano cos\u00ec poche, eppure non mi sono minimamente avvicinato a trovare il titolo.Per carit\u00e0, sicuramente un limite mio, non conoscevo bene l'opera in questione (sapevo solo della sua esistenza e vagamente l'ambientazione), ma anche andando a leggere la trama, non sono ancora sicuro di aver capito come si collega alla nostra situazione.SpoilerAvendo capito del rapporto fra il padre e Valerio, inizialmente sono andato a cercare se in qualcuna delle opere ci fossero riferimenti a una storia omosessuale, ma non \u00e8 cos\u00ec. Riflettendoci, forse la nostra storia potrebbe avere dei punti in comune con quella di Abigaille; tuttavia faccio notare che la domanda a cui dovevamo rispondere era \"perch\u00e9 ti ho abbandonata?\" e nella\u00a0 storia Nabucco abbandona la figlia perch\u00e9 viene colpito da un fulmine di Dio e perch\u00e9 preferisce la figlia naturale, ma il paragone non regge: noi non abbiamo alcuna sorella.Il rimando sbagliato non \u00e8 un problema. \u00c8 una svista, capita. Un po' d\u00e0 fastidio, ma faccio presente che si sarebbe potuta risolvere se il regolamento avesse previsto l'errata corrige.In definitiva, un bellissimo corto, ma molto racconto e nulla racconto-gioco.Se dovessi dare un voto oggettivo rispettando al 100% i parametri che uso solitamente ne verrebbe un voto poco pi\u00f9 che sufficiente, ma non posso farci niente, mi \u00e8 davvero piaciuto.Grande edizione, stiamo toccando vertici davvero alti.Voto inviato ad Adriano."
    ],
    [
        "135771",
        "sterosso",
        "Ciao a tutti,come da tradizione arrivo a poche ore (2) dalla chiusura.Non la far\u00f2 molto lunga, anche perch\u00e9 molto \u00e8 gi\u00e0 stato detto.Mi allineo su alcune cose, tra cui il bug iniziale (ho giocato parecchio prima di capire cosa stenne succedendo!), il fatto che il corto \u00e8 scritto bene, \u00e8 una bella storia, ed \u00e8 un sistema avvincente.Tra l'altro si legge molto bene e velocemente.Ci sono alcune cose che non funzionano (dal mio personalissimo punto di vista).La storia contiene alcune ingenuit\u00e0 narrative (la questione della mafia e anche come sono gestiti alcuni rapporti familiari).Il sistema mi \u00e8 piaciuto molto, apprezzo anche quello che da altri \u00e8 stato segnato come critica e cio\u00e8 che questa non \u00e8 una vera storia a bivi, si pu\u00f2 andare avanti e indietro a recuperare pezzi finch\u00e9 si vuole. Ma ci sta, per come \u00e8 strutturata.Uno dei problemi del sistema, invece (diciamo, l'altra faccia della medaglia), \u00e8 che si pu\u00f2 arrivare alla fine saltando interi pezzi di storia.Penso che forse il libro avrebbe avuto bisogno di una struttura di gioco un po' pi\u00f9 robusta, qualche paletto qua e l\u00e0 che evitasse di girare all'infinito o di ritrovarsi nel finale senza sapere come (non dico che sia facile, eh).Detto questo per\u00f2 il giudizio \u00e8 per me positivo, nonostante qualche aggiustamento necessario di storia e struttura \u00e8 un bel racconto, divertente da giocare e con un sistema che stimola la lettura, i ricordi e le associazioni.Complimenti!Voto inviato a Adriano"
    ],
    [
        "135774",
        "Adriano",
        "Votazioni chiuse.A breve l'insindacabile giudizio della Terna."
    ],
    [
        "135792",
        "Pirata delle Alpi",
        "Parola alla Terna!No. Questa volta, non ho trovato niente di divertente da scrivere, inventatvi delle barzellette e racontatele ai vostri collghi. Dai Terna, su con le recensioni!Adriano ha scritto:NARRATIVAA tratti \u00e8 interessante, a tratti sembra cambiare marcia e diventare pi\u00f9 \u201ccasareccia\u201d; comunque il racconto \u00e8 scritto bene, l\u2019autore riesce ad essere evocativo nelle sue descrizioni, preciso, le scene sono ben descritte e anche le sensazioni della protagonista, non c\u2019\u00e8 difficolt\u00e0 ad immedesimarsi in Claudia.TRAMAUn bel racconto, non c\u2019\u00e8 che dire. La storia \u00e8 profonda e toccante: a differenza di altri racconti, qui si tocca la sfera sentimentale, e l\u2019autore ci riesce anche bene secondo me.Inoltre, il tema della biblioteca \u00e8 trattato in maniera quasi intima, non si tratta di una raccolta di libri generica, questi libri hanno avuto un significato preciso nella vita dei protagonisti, e questo \u00e8 un grande punto a favore di questo corto.REGOLAMENTOMah, difficile da giudicare, \u00e8 uno dei rari esempi in cui l\u2019intro o regolamento che dir si voglia mi ha messo in testa pi\u00f9 punti interrogativi che certezze...STRUTTURAInteressante la struttura scelta dall\u2019autore, anche se non \u00e8 affatto immediata e, quindi decisamente fuorviante.Anche in questo, come negli ultimi due corti, c\u2019\u00e8 praticamente una struttura a mappa: al 62, seguendo i soli paragrafi, si pu\u00f2 arrivare pi\u00f9 volte in un settore (es: vetrina) dopo aver fatto altro. A quanto pare, l\u2019idea di \u201cmappa\u201d nei racconti a bivi si \u00e8 radicata talmente tanto nella mente degli scrittori, che il vincolo imposto dal bando di quest\u2019anno ha creato non poche difficolt\u00e0... Certo stona un po\u2019 vedere che il testo continua a darti la possibilit\u00e0 di fare una scelta che hai gi\u00e0 fatto, ma cos\u00ec \u00e8.PARTE LUDICAVeniamo alla parte pi\u00f9 difficile da giudicare in questo corto, la parte di recensione pi\u00f9 complicata da scrivere. Allora, gli enigmi sono stati congegnati bene, l\u2019idea \u00e8 veramente superlativa, l\u2019appendice alla fine \u00e8 tanta roba e la stessa idea della ricerca e della corrispondenza con i paragrafi \u00e8 da applauso. Pero... C\u2019\u00e8 un per\u00f2. Ci sono corti che li riconosci subito, basta scorrere tra i paragrafi e lo vedi che contengono enigmi: quando li leggi, l\u2019attesa che arrivi il paragrafo con l\u2019enigma \u00e8 parte stessa del racconto, crea aspettative insomma. E quando arriva l\u2019enigma, per quanto nascosto o sfuggente sia, lo si riconosce facilmente.Ecco, questa \u00e8 la vera mancanza di questo bellissimo racconto... Che ci sia qualche genere di enigma lo si capisce appena ci si accorge che c\u2019\u00e8 l\u2019appendice, peccato per\u00f2 che alla prima partita sono rimasto con l\u2019amaro in bocca. Gi\u00e0, perch\u00e9 corti come \u201cUltima speranza ad Alessandria\u201d, si potevano affrontare anche con letture approssimative, anche se stavi giocando mentre aspettavi l\u2019autobus. Qui una lettura approssimativa non \u00e8 neanche lontanamente adatta... L\u2019approccio \u00e8 molto pesante, richiede un grande sforzo: poi il corto sa anche ripagarti, ma nella sua enigmatica bellezza \u00e8 un mattone non indifferenza (intesa come \u201cpesantezza dell\u2019impianto ludico&rdquo? Insomma, i lettori pi\u00f9 pigri e meno avvezzi agli enigmi lo giocheranno, ma finiranno col leggere solo i bivi...Ammetto che le prime partite sono andate a finire cos\u00ec, poi c\u2019\u00e8 voluto un approccio davvero serrato per concentrarsi a dovere a sciogliere tutti i nodi...Il concetto \u00e8 che ci sono tanti racconti a bivi con molti enigmi, ma bene o male si possono terminare in modo soddisfacente anche bypassando gli enigmi, o meglio danno comunque la loro sfida anche se gli enigmi non vengono affrontati: qui se si ignorano gli enigmi la sfida cambia completamente.Per dare un giudizio finale, un buon racconto, davvero, i cui unici nei mi sembrano quello di avere un comparto enigmi troppo sconfinato e complicato rispetto alla dimensione di un corto (risultando il contrario di una lettura facile e veloce), e una struttura a mappa al suo interno che, privata dei suoi codici, d\u00e0 uno scomodo senso di ripetizione alla lettura dei paragrafi di quella specifica sezione.Un grazie all\u2019autore per averci regalato un\u2019opera cos\u00ec profonda: finora il corto in cima alla mia personale classifica.Dario III ha scritto:L\u2019autore di \u00c8 ora che tu sappia imbocca la via della storia \u2018mainstream\u2019, e senza alcuna vena parodistica: dopo un\u2019introduzione che tutto sommato si poteva espungere (e che fa paventare una lettura assai pi\u00f9 complicata di quella che sar\u00e0 in realt\u00e0), ci troviamo immersi in una vicenda di natura drammatica e intimista molto bene scritta anche se, devo dire, non del genere che mi appassiona maggiormente. Bella in ogni caso l\u2019ambientazione \u2018provinciale\u2019, che mi ha ricordato un certo cinema italiano di una volta e che un po\u2019 mi manca, ma declinata in modo tutto sommato positivo: al cuore della storia c\u2019\u00e8 il classico \u2018segreto di provincia\u2019 in una provincia che per\u00f2 appare sana e assai poco minacciosa. Ne risulta, pur con qualche ombra, un\u2019opera gradevole e interessante, che (a patto di eliminare l\u2019introduzione, su cui torneremo) si presta molto bene alla lettura da parte di un lettore \u2018casuale\u2019 (intendo con ci\u00f2 uno che non sia appassionato di librogame) e pu\u00f2 fungere egregiamente da ponte tra letteratura interattiva e letteratura tradizionale. Anche il dosaggio degli elementi, con uno svolgimento principalmente \u2018libro\u2019 ben fondato su una prosa sciolta e di qualit\u00e0, poi coronato da un vero e proprio gioco, \u00e8 appropriato e ben concepito.Giudicato secondo i classici parametri del genere l\u2019opera per\u00f2 difetta in alcuni punti: vistoso il bug dei primi paragrafi e del tutto disorientante l\u2019introduzione (tutto sommato sarebbe bastate le istruzioni al par 50); in particolare, \u00e8 debole la struttura, che di fatto pu\u00f2 essere esplorata pi\u00f9 e pi\u00f9 volte in loop potenzialmente infiniti (che finiscono con danneggiare il comparto immedesimazione, per altri versi ben curato) e in cui sono quasi assenti bivi significativi, che precludano certe sezioni o diano esiti univoci (parametro questo per me molto importante); d\u2019altronde, per\u00f2, lo stesso autore ci avverte che i bivi saranno \u2018meno centrali rispetto ad altre storie del genere\u2019. Complice la struttura, poi, il livello di difficolt\u00e0 risulta molto particolare: facilissimo per certi aspetti (basta qualche chiacchiera in giro per intuire \u2013 con un minimo di immaginazione \u2013 la natura del segreto paterno), difficilissimo per altri (se non si intuisce questo aspetto o per qualsivoglia motivo non lo si collega alleSpoilerLettere di Oscar Wilde,arrivare alSpoilerNabucco\u00e8 virtualmente impossibile per chi \u2013 come me \u2013 non conosca quest\u2019ultima opera).A questo devo unire qualche perplessit\u00e0 sul retroscena: la vicenda che sta alle spalle del segreto \u00e8 possibile, s\u00ec, ma mio avviso un poco stirata e acrobatica (per inciso, molto antipatica la madre, che pare non aver speso nemmeno una buona parola per Mauro, che si \u00e8 fatto in quattro e ha complicato enormemente la sua vita solo per aiutarla); e se \u00e8 vero che non facciamo le pulci sotto questo parametro a rocamboleschi racconti fantasy, mi pare per\u00f2 che lo standard di realismo in una vicenda drammatica italiana contemporanea sia inevitabilmente diverso (e pi\u00f9 esigente).La mia sensazione (invero piuttosto frequente, a causa del modo in cui vengono progettati molti Corti), \u00e8 che \u00c8 ora che tu sappia avrebbe reso molto di pi\u00f9 in una versione \u2018media\u2019, sui 150-200 paragrafi (non lo vedo bene su una lunghezza maggiore); ci\u00f2 avrebbe permesso di sfruttare meglio il meccanismo della biblioteca (semplicemente fantastico, una volta ammessa nella protagonista la disponibilit\u00e0 di accettare il gioco), creando maggiori indizi e ramificazioni e consentendo di evitare alcune forzature (per esempio distribuendo meglio i sogni: va bene i giovani di oggi etc etc, per\u00f2 Claudia dorme davvero troppo!).Cercando (faticosamente, come sempre, nel mio caso), di tirare le somme, questo corto presenta diverse lacune, alcune grandi altre veniali (su cui per me \u00e8 inevitabile, fin giusto dilungarmi maggiormente), ma che sparge cultura e intelligenza nella letteratura interattiva e che sotto molti parametri eccelle: innanzitutto per lo stile, per l\u2019originale qualit\u00e0 degli enigmi, per i personaggi tratteggiati in modo sicuro ed efficace, per l\u2019intelligente declinazione del tema (la biblioteca \u00e8 sempre l\u00ec, motore e cuore di tutto, anche se fisicamente non \u00e8 sempre tra i piedi), per l\u2019ambientazione originale e credibile.EXCURSUS sul tema \u2018a volte le parole sono inutili, non riescono a spiegare cose complesse\u2019Noi siamo figli dell\u2019Occidente e del mito della Ragione, ma d\u00e0 da pensare che anche uno dei supposti padri del cosiddetto razionalismo occidentale scrivesse:Platone ha scritto:\u2018Di mio almeno non c\u2019\u00e8 e non ci sar\u00e0 mai uno scritto riassuntivo su questi problemi. Giacch\u00e9 essi non possono essere ridotti a formule, come gli altri; ma solo dopo essersi avvicinati a questi problemi per molto tempo e dopo che si \u00e8 vissuto e discusso in comune, il loro vero significato si accende all\u2019improvviso nell\u2019anima, come la luce nasce da una scintilla e cresce poi da s\u00e9 sola.\u2019Platone, Lettera VIIPlatone aveva certo in mente il concetto di \u00e0rreton, (l\u2019indicibile, perch\u00e9 \u00e8 proibito dirlo, ma anche forse perch\u00e9 ineffabile, non esprimibile a parole), proprio dei misteri eleusini cui, come ogni ateniese, doveva essere iniziato. Vale a dire: certe verit\u00e0 non possono essere semplicemente dette, perch\u00e9 non verrebbero capite, o credute. La ricerca (scoperta?) della verit\u00e0 ha sempre un qualcosa di personale, non oggettivabile in un semplice messaggio unidirezionale. Autore misterioso, io sono con te!Pirata delle Alpi ha scritto:Un corto scritto bene, davvero. Con poche parole, ci si immedesima bene nei panni di Claudia e iniziamo questa ricerca sul suo padre. Ogni paragrafo \u00e8 interessante, l'autore descrive le stanze della casa con precisione, i PNG sono vivi e abbiamo tutti gli ingredienti per una buona storia. Penso che scrivere \"vai al paragrafo X\" sia uno sbaglio perch\u00e9 sappiamo tutti come funziona un LG e che il numero scritto in blu \u00e8 quello del suddetto paragrafo, ma questo \u00e8 una sciochezza. L'azione \u00e8 scorrevole e si va avanti facendo piccoli passi alla volta, come in un giallo.Secondo me, la giocabilit\u00e0 \u00e8 il punto debole di questo corto. Capisco l'intento di utilizzare la biblioteca come generatore di percorsi da seguire, ma non funziona sempre bene. Trovo che il primo enigma (sul libro preferito del padre quando era ragazzo) sia troppo facile, personalmente l'ho scoperto dal primo colpo senza neanch\u00e9 chiedere l'aiuto del pubblico (e non \u00e8 dovuto al mio nickname):SpoilerClaudia avr\u00e0 si e no una ventina di anni, visto che \u00e8 chiamata \"giovane donna\" si pu\u00f2 quindi pensare che il padre sia deceduto all'et\u00e0 di 50-60 anni. Si parla del libro preferito del padre quando era ragazzo, quindi quando era nella preadolescenza. Guardando i titoli nella biblioteca, possiamo fare una prima cernita eliminando i libri troppo recenti e quelli che non ha potuto leggere all'epoca. Poi, tra quelli che rimangono, vedere se c'\u00e8 uno o pi\u00f9 titoli che sono generalmente considerati come classici per la giovent\u00f9 e rimane solo l'Isola del Tesoro.Quindi, l'enigma principale (attorno al quale gravita buona parte del corto) si risolve facilmente. Con gli altri libri, possiamo entrare in loop o situazioni senza nessun legame con il paragrafo di partenza e il lettore pu\u00f2 ritrovarsi perso\"avr\u00f2 preso la strada giusta? Boh.\"Purtroppo, il fatto di tornare a paragrafi proponendo sempre le stesse azioni rompe lo svolgimento logico del racconto (quindi, tornando sempre al paragrafo giusto si pu\u00f2 telefonare quattro volte di seguito a Giorgia e dir\u00e0 sempre la stessa cosa. Va bene, \u00e8 un po' estremo, ma \u00e8 un esempio). Per\u00f2, mi \u00e8 piaciuto il fatto che non ci sia una \"Verit\u00e0\" e che la storia possa finire in modi diversi.Questo corto di un genere nuovo \u00e8 interessante e permette di esplorare molte strade prima di arrivare fino alla fine: \u00e8 un buon racconto e una delle sorprese di questa edizione.Conclusione: \"E' ora che tu sappia\" ha vari pregi e qualche pecca che influenzano il mio voto. Questo corto \u00e8 originale ed esplora le vie che gli autori delle edizioni passate hanno aperto. Penso che il suo autore dovrebbe riprenderlo in mano per corregerne i difetti e aumentarlo fino a farne un LN con 400 pargrafi. Questo tipo di storia (e tutto l'aspetto ludico) \u00e8 pi\u00f9 adatto a un \"vero\" librogame che a un corto, ma \u00e8 solo la mia opinione."
    ],
    [
        "135811",
        "gabrieleud",
        "Zakimos ha scritto:Nessuna persona sana di mente si sarebbe comportata come Claudia al paragrafo 50.SpoilerSe scopro che mio padre ha nascosto un indizio in un libro nella sua biblioteca, io li apro tutti a casaccio finch\u00e9 non lo trovo.Beh.... ma... puoi farlo, no?! In questo Corto il protagonista sei tu!"
    ],
    [
        "135848",
        "Prodo",
        "FinalFabbiX ha scritto:In definitiva, un bellissimo corto, ma molto racconto e nulla racconto-gioco.Se dovessi dare un voto oggettivo rispettando al 100% i parametri che uso solitamente ne verrebbe un voto poco pi\u00f9 che sufficiente, ma non posso farci niente, mi \u00e8 davvero piaciuto.Perfetto riassunto di quello che ho provato anche io, e che motiva la mia alta votazione."
    ],
    [
        "136582",
        "GGigassi",
        "Secondo me, la rivelazione di questo concorso"
    ],
    [
        "136595",
        "Kinn",
        "SPIEGONE DELL'AUTOREAnche se in realt\u00e0, non c'\u00e8 tantissimo da dire, considerando che ho gi\u00e0 detto anche troppo, come ha gi\u00e0 fatto notare Abeas.In ogni caso questo Corto nasce un po' con l'idea della trama (una ragazza che deve scoprire il passato su suo padre) un po' per sperimentare con qualche soluzione nuova (o almeno nella mia testa \u00e8 nuova, ma non sono certo un esperto del settore, magari l'hanno fatto gi\u00e0 in mille). In particolare mi sono voluto cimentare nel genere investigativo perch\u00e9 mi sono ricordato una sensazione che provavo da bambino a leggere i vari Sherlock Holmes e Detective Club. Sognavo ci fosse una storia in cui si potesse svelare il mistero finale senza una lista di scelte limitate (se credi che l'assassino sia A vai al 2, se \u00e8 B vai al 3 ecc.) o utilizzando codici e abilit\u00e0 varie, ma intuendo \"davvero\" la soluzione. Mi sarebbe anche piaciuto che per farlo si dovesse ricorrere a informazioni esterne al libro stesso, ad es. andare a cercare sull'enciclopedia cose particolari, proprio come una vera e propria indagine. Non so se l'hanno mai fatta una cosa cos\u00ec, ma io sono cresciuto e non ho pi\u00f9 letto LG per anni.Per cercare di centrare l'obiettivo che mi ero posto, dovevo \"superare\" le soluzioni classiche che permettono di legare dei concetti a dei numeri, ad es. il codice enigma di Zakimov (l'unico corto dell'anno scorso che avevo letto). Decodificare parole trasformandole in numeri mi sembrava una soluzione un po' banale (sbagliando, l'ho capito leggendo gli altri Corti in cui \u00e8 stata utilizzata) e non sapevo come fare. L'idea mi \u00e8 venuta confrontandomi al telefono con un altro autore del blog in cui scrivo, che si diletta anche a creare giochi da tavolo. Sono sicuro che lui mi propose l'idea di utilizzare i libri e io cominciai a lavorarci su. Successivamente, quando gli feci vedere il Corto... si congratul\u00f2 per l'idea, dicendo che era mia. Da come l'abbiamo ricostruita, lui mi ha proposto un'altra cosa, io ho capito male e da l\u00ec \u00e8 nato il sistema di libri che regge il Corto che ho proposto. Ci ho messo un sacco di tempo per aggiustare la storia che avevo in mente e renderla compatibile con i libri da scegliere (all'inizio Mauro Nicolai non era gay, \u00e8 un espediente che mi \u00e8 servito per creare il collegamento con il libro chiave, quello risolutivo, anche perch\u00e9 Nabucco lo conosceranno in 3, tra cui non io... ho scoperto la storia cercando un libro che andasse bene per quello che volevo fare).Comunque, il lavoro sui libri da scegliere mi ha portato via un sacco di tempo e quando ho iniziato a scrivere non mancava molto tempo alla scadenza. In pi\u00f9, e qui arriva la mia inesperienza, pensavo che nei limiti concessi dal regolamento riuscissi a fare pi\u00f9 cose (3 libri da indovinare, il primo facilissimo per far capire il meccanismo, il secondo intermedio che dava elementi della storia e il terzo risolutivo; pi\u00f9 sogni, pi\u00f9 dialoghi, ecc.). Purtroppo ho dovuto stringere molto e rinunciare a un po' di idee e di atmosfera per farci stare dentro le cose essenziali. C'ho fatto anche qualche nottata per finire in tempo. Purtroppo, una volta finito e fatto giocare a un paio di amici, proprio il giorno della scadenza mi \u00e8 venuta la terribile idea di modificare l'elenco dei libri, che prima erano 70 e non riportavano l'autore. Per farlo ho dovuto modificare alcuni collegamenti, pensavo di averli controllati tutti e invece \u00e8 saltato proprio quello al paragrafo 3. In pi\u00f9, l'ansia mi ha fatto scrivere quella orribile introduzione del tutto inutile. Insomma, ho fatto tutto il possibile per boicottarmi da soloDomanda per Gabrielud: se ti ricordi, potresti farmi qualche esempio di parola che non vorresti mai leggere in un librogame, cos\u00ec cerco di evitarle la prossima volta?GGiGassi: chiedo perdono per gli autori scritti male o peggio ancora ignorati come Gibbons, purtroppo \u00e8 dovuto alla malaugurata idea di fare modifiche all'ultimo secondo come ho scritto prima.FinalFabbiX: guarda, continuo a pensare che sia strano che tu non sia arrivato alla soluzione, considerando che da quanto dici hai una gran cultura. Il modo per arrivare alla soluzione \u00e8 puntare sull'omosessualit\u00e0 di Mauro Nicolai (come hai fatto) e di considerare uno degli autori tra i libri. Con il solo Nabucco non ci sarei arrivato nemmeno io alla soluzionePirata delle alpi: No, il padre ha circa 45 anni, poco pi\u00f9 gli anni che ho io (e quando l'ho realizzato m'\u00e8 preso pure un colpo), ho messo tutti titoli che c'erano quando ero piccolo (o se ho toppato, ne avr\u00f2 toppato uno o due)Concludo ringraziando tutti per i complimenti, fanno un sacco bene al morale per un esordiente come me!"
    ],
    [
        "136596",
        "gabrieleud",
        "Kinn ha scritto:Domanda per Gabrielud: se ti ricordi, potresti farmi qualche esempio di parola che non vorresti mai leggere in un librogame, cos\u00ec cerco di evitarle la prossima volta?Volentieri!1)Sembra/sembrerebbeUna cosa \u00e8 o non \u00e8. Bisogna usare il \"sembra\" solo ed unicamente quando le apparenze ingannano. Se in un librogame leggo \"Vai a trovare Charles ma sembra che a casa sua non ci sia nessuno\" cosa ho capito? C'\u00e8 qualcuno o no? E da cosa \"sembra\"? Le tapparelle sono abbassate, la posta si \u00e8 accumulata, il patio \u00e8 pieno di foglie forte? Compito dell'autore non \u00e8 dire ci\u00f2 che sembra, ma di riportare ci\u00f2 di cui il protagonista \u00e8 testimone. Sar\u00e0 poi il lettore nella sua testa a dire \"Uhm... probabilmente non c'\u00e8 nessuno in casa. Almeno cos\u00ec sembra.\"2)Vedi che\"Vedi una finestra aperta\"Tanto vale dire \"Una finestra \u00e8 aperta\". Se il testo lo dice, \u00e8 ovvio che il protagonista la vede.3)Senti cheCome sopra4)Tenti di / cerchi di / provi a\"Tenti di liberarti dalle corde\"S\u00ec, ma come? Le strattono, le bagno, le brucio, le sego con un frammento di vetro?Se io scrivessi un libro di spionaggio e scrivessi \"Escogiti un piano per entrare nel palazzo, e hai successo!\" vuol dire che io sto demandando al lettore il compito di avere una buona idea per il mio libro.5)Ti ricordi che / sai che / ormai tutti sanno che\"Ti ricordi che tua zia ti ha detto che le piante vanno bagnate.\"Tanto vale \"Tua zia ti ha detto di bagnare le piante\"6)Riesci a\"Riesci a liberarti dalle corde\"Equivale a \"Ti liberi dalle corde\". In generale i verbi modali sono inutili, aggiungono stress e riducono l'azione in una scena narrata.7)Provare a vedere se riesci a farcelasigh... ho letto anche questo, e anche in pubblicazioni cartacee.Non so dirti a memoria quale (o quali) di questi punti abbia fatto scattare la molla, ma sfrutta questi suggerimenti per il futuro e la prosa migliorer\u00e0 di conseguenza.PS: gli stessi suggerimenti NON SI APPLICANO ai discorsi diretti. Talvolta la gente parla veramente in questo modo. Nel discorso diretto sei pi\u00f9 libero, sempre tenendo presente l'abilit\u00e0 comunicativa che intendi attribuire al personaggio che parla.PPS: nel videogameGame Developer Tycoonscrivono sistematicamente \"sembra che\" in ogni fottutissimo box di popup.- Sembra che Nintendo stia per lanciare una nuova consolle- Sembra che il Sonoro non sia importante per questo genere di giochi- Sembra che il mercato si sia normalizzato- Sembra che il successo di questo gioco sia dovuto alla buona intelligenza artificialeUn incubo.Il gioco si salva perch\u00e9 \u00e8 interessante dal punto di vista evolutivo."
    ],
    [
        "136611",
        "Anima di Lupo",
        "Kinn ha scritto:Concludo ringraziando tutti per i complimenti, fanno un sacco bene al morale per un esordiente come me!Prego, e ancora complimenti per la tua opera.Sarai anche un esordiente ma per molti giorni ho pensato che il tuo Corto vincesse il Concorso, dunque sei un ottimo acquisto per LGL.Spero di rileggere altri tuoi Corti in futuro."
    ],
    [
        "136622",
        "GGigassi",
        "gabrieleud ha scritto:Kinn ha scritto:Domanda per Gabrielud: se ti ricordi, potresti farmi qualche esempio di parola che non vorresti mai leggere in un librogame, cos\u00ec cerco di evitarle la prossima volta?Volentieri!1)Sembra/sembrerebbeUna cosa \u00e8 o non \u00e8. Bisogna usare il \"sembra\" solo ed unicamente quando le apparenze ingannano. Se in un librogame leggo \"Vai a trovare Charles ma sembra che a casa sua non ci sia nessuno\" cosa ho capito? C'\u00e8 qualcuno o no? E da cosa \"sembra\"? Le tapparelle sono abbassate, la posta si \u00e8 accumulata, il patio \u00e8 pieno di foglie forte? Compito dell'autore non \u00e8 dire ci\u00f2 che sembra, ma di riportare ci\u00f2 di cui il protagonista \u00e8 testimone. Sar\u00e0 poi il lettore nella sua testa a dire \"Uhm... probabilmente non c'\u00e8 nessuno in casa. Almeno cos\u00ec sembra.\"2)Vedi che\"Vedi una finestra aperta\"Tanto vale dire \"Una finestra \u00e8 aperta\". Se il testo lo dice, \u00e8 ovvio che il protagonista la vede.3)Senti cheCome sopra4)Tenti di / cerchi di / provi a\"Tenti di liberarti dalle corde\"S\u00ec, ma come? Le strattono, le bagno, le brucio, le sego con un frammento di vetro?Se io scrivessi un libro di spionaggio e scrivessi \"Escogiti un piano per entrare nel palazzo, e hai successo!\" vuol dire che io sto demandando al lettore il compito di avere una buona idea per il mio libro.5)Ti ricordi che / sai che / ormai tutti sanno che\"Ti ricordi che tua zia ti ha detto che le piante vanno bagnate.\"Tanto vale \"Tua zia ti ha detto di bagnare le piante\"6)Riesci a\"Riesci a liberarti dalle corde\"Equivale a \"Ti liberi dalle corde\". In generale i verbi modali sono inutili, aggiungono stress e riducono l'azione in una scena narrata.7)Provare a vedere se riesci a farcelasigh... ho letto anche questo, e anche in pubblicazioni cartacee.Non so dirti a memoria quale (o quali) di questi punti abbia fatto scattare la molla, ma sfrutta questi suggerimenti per il futuro e la prosa migliorer\u00e0 di conseguenza.PS: gli stessi suggerimenti NON SI APPLICANO ai discorsi diretti. Talvolta la gente parla veramente in questo modo. Nel discorso diretto sei pi\u00f9 libero, sempre tenendo presente l'abilit\u00e0 comunicativa che intendi attribuire al personaggio che parla.PPS: nel videogameGame Developer Tycoonscrivono sistematicamente \"sembra che\" in ogni fottutissimo box di popup.- Sembra che Nintendo stia per lanciare una nuova consolle- Sembra che il Sonoro non sia importante per questo genere di giochi- Sembra che il mercato si sia normalizzato- Sembra che il successo di questo gioco sia dovuto alla buona intelligenza artificialeUn incubo.Il gioco si salva perch\u00e9 \u00e8 interessante dal punto di vista evolutivo.A me non dispiace questo stile meno diretto, d\u00e0 un tono pi\u00f9 letterario e permette al lettore di riempire autonomamente i \"buchi\" nei passaggi.Certo, \"provare a vedere se riesci a farcela\" non si pu\u00f2 sentire..."
    ],
    [
        "136634",
        "Kinn",
        "Gabrielud: Grazie, hai perfettamente ragione, purtroppo sono un mio punto debole. Considera che una volta finito il racconto ero molto oltre ai limiti richiesti ma mi \u00e8 bastato fare una ricerca di tutti i che e togliere tutti quelli inutili per rientrare nei parametri (ormai \u00e8 un'abitudine fare questo controllo per i miei racconti, mi sono abbastanza rassegnato al fatto che ne metto tantissimi senza motivo). Dalla strage di che qualcuno deve essermi sfuggito! (ovviamente il discorso vale anche per tutte le altre parole inutili)"
    ],
    [
        "136701",
        "\u00bf\u201e\u00e3\u00df\u00ea\u00aa\u00a7\u00ac",
        "La maggior parte dei consigli di gabrieleud obbediscono alla regola \"show, don't tell\". Tuttavia, questa non \u00e8 una regola imprescindibile da rispettare ad ogni costo. Anzi, a volte voler a tutti i costi \"show, don't tell\"-are porta a risultati noiosi, pedanti o addirittura ridicoli.Non pochi i casi in letteratura di grandissimi scrittori che pur non seguendo la regola hanno scritto capolavori.In realt\u00e0 si pu\u00f2 dire che i consigli di G. sono in generale validi, ma da usare unitamente al buon senso.Ad esempio.gabrieleud ha scritto:1)Sembra/sembrerebbeUna cosa \u00e8 o non \u00e8. Bisogna usare il \"sembra\" solo ed unicamente quando le apparenze ingannano. Se in un librogame leggo \"Vai a trovare Charles ma sembra che a casa sua non ci sia nessuno\" cosa ho capito? C'\u00e8 qualcuno o no?Io capisco che non c'\u00e8 nessuno. Quel \"sembra\" riassume una serie di azioni e considerazioni che non \u00e8 sempre il caso di raccontare (perch\u00e8 standard, chiunque sa da cosa sembra che a casa di qualcuno non ci sia nessuno: hai suonato, hai atteso una risposta, nessuno ha risposto, hai risuonato, hai riatteso una risposta, nessuno ha continuato a rispondere. Magari pu\u00f2 rimanere il dubbio che a casa ci sia qualcuno che non vuole rispondere, se proprio ci fosse un motivo per pensare ci\u00f2, da cui il \"sembra\". Ma in realt\u00e0 se si vuole instillare nel lettore questo dubbio, allora si procede a tutta la tiritera del \"mostrare\" le azioni che portano a quella conclusione, altrimenti \u00e8 solo spreco di penna e del tempo del lettore.)Altro esempio:gabrieleud ha scritto:4)Tenti di / cerchi di / provi a\"Tenti di liberarti dalle corde\"S\u00ec, ma come? Le strattono, le bagno, le brucio, le sego con un frammento di vetro?Se io scrivo \"tenti di liberarti dalle corde, ma non ci riesci\", chiunque \u00e8 in grado di immaginarsi l'azione: ho provato a liberarmi le mani strattonando le corde, con nessun risultato.Il come ha pi\u00f9 senso dirlo se invece ci si riesce."
    ],
    [
        "136715",
        "gabrieleud",
        "Una cosa che non ho detto: questi sono, appunto, consigli. Ci sono situazioni in cui l'impiego delle locuzioni elencate \u00e8 inevitabile (o anche raccomandato!)Inoltre avendo limite alle parole bisogna limare dove non indispensabile."
    ]
]