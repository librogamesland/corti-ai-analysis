[
    [
        "136711",
        "GGigassi",
        "Anche quest\u2019anno butto l\u00ec una bozza di Bando, anche quest\u2019anno non \u00e8 da intendersi come mia candidatura a organizzatore.A1 \u2013 possono partecipare al concorso lavori formattati secondo lo standard del file Word allegato, che abbiano un massimo di 33 paragrafi.Un\u2019introduzione e le eventuali regole possono venire indicate a parte senza pesare nel limite dei 33 paragrafi, ma un epilogo dovr\u00e0 costituire il 33\u00b0 paragrafo, eventualmente indicato dal nome \u201cEPILOGO\u201d limitando quindi il numero degli altri paragrafi a 32.Non ci sono limiti di pagine o di battute.A2 \u2013 ogni autore potr\u00e0 concorrere con un unico Corto. Sono possibili lavori di gruppo, ma in questo caso i singoli autori non potranno partecipare insieme ad altri o autonomamente, stante il divieto di votare i propri lavori di cui a F1.A2a \u2013 sia gli autori che i votanti devono essere utenti registrati del forum LGL.B1 \u2013 l\u2019argomento del concorso \u00e8 il folklore della propria zona di residenza, inteso come i racconti popolari e le tradizioni del luogo, purch\u00e9 siano di carattere anche sommariamente fantastico. Il Corto potr\u00e0 quindi vertere su una creatura mitica locale (come i munacielli napoletani) o basarsi su una leggenda o una favola della zona.B1a \u2013 la vasta casistica di racconti che hanno per oggetto il diavolo o riferimenti sacri sono ammessi, purch\u00e9 soddisfino i criteri di cui al punto B2.B2 \u2013 l\u2019autore dovr\u00e0 fornire documentazione della reale esistenza nel folklore locale della creatura, della leggenda e/o della cosmologia a cui si \u00e8 ispirato per il Corto. Qualora gli organizzatori ritengano carente o inattendibile tale documentazione (o frutto di impostura da parte dell\u2019autore) potranno richiederne un supplemento che chiarisca la situazione.B2a \u2013 il ricorso a fiabe, racconti, ecc. non inerenti alla propria regione di residenza \u00e8 consentito solo dietro esibizione di documentazione incontrovertibile che attesti il domicilio dell\u2019autore, l\u2019esistenza di materiale che parli del folklore della zona prescelta e i legami dell\u2019autore con la zona scelta.B2b \u2013 qualora il materiale di partenza sia riscontrabile nella tradizione locale ma appartenga alla categoria del folklore \u201ccondiviso\u201d (pressoch\u00e9 ogni cittadina ha un \u201cponte del diavolo\u201d) gli organizzatori si riservano di chiedere ulteriore materiale all\u2019autore che ne evidenzi le differenze rispetto ad altre leggende che hanno la stessa base.C1 \u2013 i Corti verranno presentati sul forum di LGL in un\u2019unica settimana, al ritmo di due al giorno dal luned\u00ec al venerd\u00ec.\u00a0 Qualora il numero dei Corti sia superiore a 10, la quantit\u00e0 del loro rilascio sar\u00e0 incrementata in proporzione, ad esempio presentando (sui 13 Corti in concorso) 3 Corti per ognuno dei primi tre giorni e 2 Corti sia gioved\u00ec che venerd\u00ec.C2 \u2013 Il criterio di pubblicazione dei Corti sar\u00e0 strettamente alfabetico, considerando anche eventuali articoli presenti all\u2019inizio del titolo. Non sono ammessi titoli che presentino cifre, se non scritte per esteso (es. \u201cdue passi a Roma\u201d).C2a \u2013 qualora sorgano legittimi sospetti sulla volont\u00e0 dell\u2019autore di posizionarsi primo o ultimo con un titolo che artatamente inizi per \u201cA\u201d o \u201cZ\u201d, gli organizzatori si riservano il diritto di pubblicarlo nell\u2019ordine che desiderano.D1 \u2013 gli utenti avranno a disposizione un periodo di due mesi (tre mesi qualora i Corti siano in numero superiore a 12) per leggere e valutare i Corti, dopo il quale saranno tenuti a esprimere il loro giudizio come da F1.E1 \u2013 nel corso del concorso verr\u00e0 aperto un apposito thread dal titolo \u201cCONCORSO DEI CORTI \u2013 PARERI E COMMENTI\u201d in cui gli utenti potranno commentare liberamente i Corti presentati. Il thread verr\u00e0 messo in evidenza sul forum e potr\u00e0 contenere giudizi sullo stile dei Corti, sulle loro ambientazioni, su eventuali citazioni presenti, ecc. evitando di affrontare le questioni prettamente tecniche.E1a \u2013 qualora il thread \u201cCONCORSO DEI CORTI \u2013 PARERI E COMMENTI\u201d presenti una presenza preponderante e soverchiante di commenti su un solo Corto in particolare, presenza tale da monopolizzare la discussione e quindi rendere difficile lo scambio di pareri sugli altri, potr\u00e0 essere aperto un thread specifico che si occupi solo ed esclusivamente del Corto che sta ricevendo tanti commenti.E2 \u2013 nel corso del concorso verr\u00e0 aperto un apposito thread dal titolo \u201cCONCORSO DEI CORTI \u2013 SUGGERIMENTI E AIUTI\u201d in cui gli utenti potranno scambiarsi informazioni sulla risoluzione delle meccaniche dei Corti. Il thread verr\u00e0 messo in evidenza sul forum e potr\u00e0 contenere dibattiti sulla soluzione di enigmi, sulla struttura dei Corti, su eventuali paragrafi segreti, ecc. evitando di affrontare le questioni prettamente estetiche e contenutistiche.E2a \u2013 qualora il thread \u201cCONCORSO DEI CORTI \u2013 SUGGERIMENTI E AIUTI\u201d presenti una presenza preponderante e soverchiante di commenti su un solo Corto in particolare, presenza tale da monopolizzare la discussione e quindi rendere difficile lo scambio di pareri sugli altri, potr\u00e0 essere aperto un thread specifico che si occupi solo ed esclusivamente del Corto che sta ricevendo tanti commenti.E3 \u2013 resta inteso che se i titoli PARERI E COMMENTI e/o SUGGERIMENTI E AIUTI risultassero per qualsiasi ragione particolarmente sgraditi a una parte consistente di utenti di LGL, vi \u00e8 la possibilit\u00e0 di modificarli con titoli pi\u00f9 accettabili opportunamente concordati.F1 \u2013 terminati i due/tre mesi di durata per sviscerare i Corti (anche confrontandosi con gli altri utenti come da E1 e segg.) gli utenti dovranno far pervenire ad almeno uno degli organizzatori, tramite il servizio di messaggeria interna di LGL, una classifica che rispecchi il loro gradimento dei Corti, comprensiva di tutte le opere in concorso ESCLUSA LA PROPRIA e in cui la prima posizione indica il gradimento maggiore \u2013 a scendere progressivamente fino all\u2019ultimo Corto che risulter\u00e0 il meno gradito.F1a \u2013 il metodo di determinazione della classifica definitiva sar\u00e0 quindi quello di attribuire a ogni \u201cprimo\u201d Corto nelle rispettive classifiche un voto che corrisponde al numero totali dei Corti partecipanti, scendendo di un punto per ogni posizione sottostante fino al voto \u201c1\u201d per l\u2019ultimo classificato.Una volta che gli organizzatori avranno eseguito questa operazione, verr\u00e0 fatta una media tra tutte le classifiche valide inviate.F1b \u2013 non sono valide classifiche incomplete che non prendano in considerazione tutti i Corti e nemmeno classifiche che presentinoex aequo.Qualora un utente inviasse classifiche di questo tipo, gli verr\u00e0 ribadito quanto espresso in questo punto dall\u2019organizzatore a cui ha indirizzato il messaggio privato, e avr\u00e0 due giorni di tempo per correggere la sua classifica. Nel caso non venga ripresentata in un formato valido, la classifica dell\u2019utente sar\u00e0 ritenuta nulla.F1c \u2013 la classifica definitiva calcolata dagli organizzatori basandosi su quelle invitate dai votanti potr\u00e0 bens\u00ec prevedereex aequoqualora la media delle posizioni determini una situazione di questo tipo.F2 \u2013 al termine del concorso gli organizzatori forniranno quindi la classifica finale facendo la media di tutte le classifiche valide fatte loro pervenire. La pubblicazione delle singole classifiche degli utenti potr\u00e0 avvenire nello stesso thread in cui verr\u00e0 data quella finale, oppure in uno o pi\u00f9 thread appositi, ma dovr\u00e0 comunque essere effettuata (indipendentemente se prima o dopo la pubblicazione della classifica definitiva).Corto vincitore risulter\u00e0 il primo in classifica."
    ],
    [
        "136718",
        "\u00bf\u201e\u00e3\u00df\u00ea\u00aa\u00a7\u00ac",
        "Non mi piaceAd essere sincero ci sono parecchi punti problematici, che in realt\u00e0 incattiviscono la situazione.Anche il tema folkloristico \u00e8 interessante, per\u00f2 se non si scende nei vincoli che questo bando vorrebbe imporre (addirittura inoltrare un documento per dimostrare dove si abita?)"
    ],
    [
        "136722",
        "gabrieleud",
        "Io vivo sulla Terra Piatta e posso inoltrare un'infinit\u00e0 di documenti filmati che lo provano."
    ],
    [
        "136723",
        "gabrieleud",
        "GGigassi ha scritto:gli utenti dovranno far pervenire ad almeno uno degli organizzatori,Propongo per semplificare: uno degli organizzatori \u00e8 incaricato di stilare le classifiche e tutte le classifiche vanno inviate a lui.In questo modo si evitano triangolazioni di messaggi (e 3 ton/anno di carbon footprint)"
    ],
    [
        "136732",
        "GGigassi",
        "voi mi prendete troppo sul serio"
    ],
    [
        "136794",
        "Adriano",
        "Il bando in s\u00e8 non \u00e8 male, l'idea pi\u00f9 interessante \u00e8 la pubblicazione in massa di tutti i corti (a questo punto, si potrebbero pubblicare anche lo stesso giorno) e dare agli autori X settimane per votare, dove X rappresenta il numero di corti in gara: in questo modo i votanti potranno scegliere il loro personale ordine di lettura, o avere la facolt\u00e0 per riprendere in seguito i corti che ritengono pi\u00f9 problematici o complessi.Interessante anche il tema: la documentazione da inoltrare a giustificazione la trovo un'idea inserita per far divertire chi legge il bando (), in realt\u00e0 \u00e8 una cosa che difficilmente potrebbe essere praticata (sarebbe un bando infimo e bastardo nei confronti degli scrittori...).Non mi piace invece l'idea della classifica, fatta cos\u00ec appiattisce le differenze tra i vari corti riportandole all'unit\u00e0 tra l'uno e l'altro.Mi chiedo: GGigassi, essendo tu stesso un vulcano di idee, perch\u00e8 non ti candidi come capo-giudice per l'edizione 2019?"
    ],
    [
        "136798",
        "GGigassi",
        "Come forse avevo gi\u00e0 scritto (ma non sono sicuro) penso che per fare l'organizzatore del concorso uno debba soddisfare tre caratteristiche:1 - essere un esperto di librogame2 - essere connesso nel corso di tutta la giornata per poter rispondere tempestivamente alle domande degli utenti3 - avere voglia di farloIo non soddisfo nessuno dei tre criteri, soprattutto il primo e men che meno il terzo"
    ],
    [
        "136824",
        "Prodo",
        "Mah. Il criterio due \u00e8 ridondante, nel senso che \u00e8 sufficiente avere la possibilit\u00e0 di controllare i vari thread e il forum con una certa frequenza.Sul criterio uno posso darti in parte ragione, ma non \u00e8 assolutamente necessario essere pozzi di scienza. La tua competenza \u00e8 pi\u00f9 che adeguata.Sul punto 3 poco da dire: \u00e8 fondamentale."
    ],
    [
        "136849",
        "GGigassi",
        "Secondo me gli organizzatori dovrebbero essere tempestivi nel comunicare con i partecipanti, e per farlo bisogna essere sempre connessi, cos\u00ec come dovrebbero sempre rispettare le date e gli orari di pubblicazione dei Corti - cosa che comunque mi sembra si sia sempre fatta."
    ]
]