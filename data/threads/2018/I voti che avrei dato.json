[
    [
        "136572",
        "GGigassi",
        "A causa della mia disattenzione non ho potuto votare i Corti in gara visto che anche quest\u2019anno in concorso ce n\u2019era solo 1 in pi\u00f9 rispetto a quelli che avevo scritto io (due in collaborazione con Zakimos, altres\u00ec detto Zakomov). Per non dare un voto basso ho preferito glissare su uno dei Corti, anche se poi ne avrei \u201cbocciati\u201d due, e cos\u00ec non ho potuto raggiungere la quota necessaria di voti (50%+1) perch\u00e9 fossero validi.Riporto qui di seguito i voti che avrei voluto dare, e approfitto per sottolineare quanto sia stata azzeccata la trovata della Votazione Jolly per lasciare in sospeso un voto e votare il relativo Corto con calma dopo aver letto tutti quanti. Ma questa mi pare sia una cosa conclamata e sottolineata da tutti.Ultima Speranza ad Alessandria: 8. Ne riconosco la ricercatezza e la cura, ma giocarlo \u00e8 stato pesantissimo. Inizialmente pensavo di dargli 6,5 proprio per questo motivo, poi riflettendo sul fatto che non sarebbe stato giusto anteporre le mie preferenze all\u2019obiettiva qualit\u00e0 del Corto (e per non fare la figura dell\u2019ignorante) mi sono orientato di pi\u00f9 sul 9 o sul 9,5 e poi da l\u00ec ho scelto di sospendere il voto per vedere com\u2019erano gli altri Corti. Alla luce di quanto letto neIl Mondo dei Librigli avrei dato \u201csolo\u201d 8.Nella Bocca del Leone: 6,5. Simpatico, ma fin troppo classico e senza molta attenzione all\u2019aspetto letterario.Io non brucer\u00f2: 4. Pi\u00f9 una bozza di Corto che un Corto vero e proprio. Con dei bug tremendi (a quanto ho letto nei commenti) che ne pregiudicano la lettura e intere parti testuali saltate, quindi di conseguenza se fosse stato possibile il voto avrebbe dovuto essere ancora pi\u00f9 basso \u2013 nonostante la paraculaggine dell\u2019autore che ha dichiarato che era solo una prova da sbozzare mettendo le mani avanti.\u00c8 ora che tu sappia: 5. Un disastro: una bella trama e una scrittura coinvolgente che si schiantano contro il rimando sbagliato gi\u00e0 al secondo paragrafo!Il meccanismo di gioco diverso rende la cosa meno grave che inIo non brucer\u00f2, ma il guasto rimane.Il Mondo dei Libri: 8. \u00c8 il Corto che mi \u00e8 piaciuto di pi\u00f9, ma aveva comunque alcuni difetti pi\u00f9 o meno grandi (refusi, rimandi sbagliati, ecc.) che per me gli sono costati il voto massimo."
    ]
]