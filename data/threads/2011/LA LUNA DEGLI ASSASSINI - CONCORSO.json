[
    [
        "37566",
        "Lucky",
        "Eccovi il secondo racconto di questo concorso!Potete scaricare il file da qui:LGL-I.Corti.2010-11.La.luna.degli.assassinio da qui:LGL-I.Corti.2010-11.La.luna.degli.assassiniRicordatevi che avete tempo per votare fino alle 23:59 del 14/04/11"
    ],
    [
        "37569",
        "Lamello",
        "Scaricato! Appena ho tempo lo leggo e vi dicoSlurp Slurp!"
    ],
    [
        "37576",
        "Adisc",
        "Non voglio sembrare affrettato, anzi, ho letto con molta attenzione tutto il corto, tutti i 40 paragrafi. Ci tengo a precisarlo per non sembrare uno che ha letto superficialmente e in fretta.Veniamo a noi:La Luna degli Assassini, mi dispiace dirlo, non \u00e8 affatto un buon lavoro, secondo il mio parere.Salta subito all'occhio che l'originalit\u00e0 in quanto ad ambientazione non vuole essere uno dei punti su cui il nostro autore misterioso ha voluto puntare, e questo non sarebbe necessariamente un male se non fosse... se non fosse...Per carit\u00e0, nel regolamento c'\u00e8 qualche idea buona: il Livello di Allarme \u00e8 una bella pensata ad esempio, funzionale alla tipologia di gioco...Che dire, la sensazione che ne ho tratto \u00e8 stata quella di giocare al primo Assassin's Creed (il videogame, naturalmente), senza per\u00f2 la bellezza degli ambienti, senza la tensione di dover stare attenti ad ogni minimo passo e, non ultimo, senza una bella storia di sfondo.Ok, vai e uccidi, poi tutti a casa. Mi pu\u00f2 anche stare bene, ma allora ogni paragrafo avrebbe dovuto essere una miscela di tensione, ogni passo un rischio, ogni rumore un palpito al cuore, ogni tattica di assassinio una trovata machiavellica.SpoilerInvece mi ritrovo a gironzolare pressoch\u00e9 indisturbato fra i vari locali della torre, con giusto qualche scaramuccia risolta grazie al possesso di 3 (!) spade o di Cibo avvelenato. Perch\u00e9 3 spade? Per il turbinio di lame? Perch\u00e9 dovrei occupare 3 dei 6 slot per tenermi tutte queste spade? Sono un assassino, mica il tizio barbuto con la scimitarra del primo Indiana Jones! BANG!Oltretutto le guardie sono a volte anche talmente inutili che, anche se non puoi o non vuoi addormentarle, se ne stanno a chiacchierare della cuoca mezzi ubriachi, per cui sono assolutamente inoffensive. Perch\u00e9 allora scegliere tra passare in mezzo a loro aspettando il momento propizio (facendo passare 1 rintocco) o prendersi la briga di avvelenarli tutti (facendo passare 2 rintocchi e perdendo 2 dosi di veleno)?Veniamo ai rintocchi: abbiamo 24 rintocchi (uno ogni quanto? un'ora?) che, verosimilmente, dovrebbero occupare la durata di una notte, quindi, diciamo, massimo otto ore. Allora con un rintocco ogni quarto d'ora arriviamo a 6 ore... plausibile! Bene. Sono davanti alle mura e passo un quarto d'ora ad osservarle, poi ci metto un quarto d'ora per arrampicarmi sulla corda, un'altro quarto d'ora ad esaminare una stanza piena di mobili che sono i pi\u00f9 fragili e instabili (sic) che abbia mai visto, poi esco dalla stanza e raggiungo un salone ed eccoti il quarto rintocco. Quindi ci ho messo un'ora per non fare praticamente nulla! Ok, lo ammetto, quando avevo letto il corto mi ero immaginato che ogni rintocco fosse un'ora o mezz'ora ma, anche calcolando un quarto d'ora, il tempo trascorso mi sembra esagerato lo stesso!Anche l'utilizzo degli oggetti purtroppo non porta a niente di buono, creando solo piccole variazioni da una lettura ad un'altra, variazioni nelle quali, mi dispiace tanto ammetterlo, non accade praticamente nulla.Quando ci si pone davanti un problema, questo sembra risolversi da s\u00e9, senza darci una reale scelta o, a volte, non dandocela proprio.E qui arriviamo al paragrafo conclusivo, punta massima di questa assurda filosofia di gioco.SpoilerIl colpo di scena finale, unica ventata di speranza di un qualcosa di carino, viene ucciso brutalmente dalla situazione di stallo in cui l'autore si mette da solo senza alcun motivo, dandosi auto-scacco per lasciare spazio ad un finale aperto di cui non si sente affatto il bisogno.Il tutto scritto con uno stile privo di mordente e perfino con qualche errore (non ricordo dove, chiedo perdono, ma erano pi\u00f9 di uno, compresa unaconsecutio temporumche va dal presente al passato remoto per un evidente errore di rilettura)!In definitiva:Originalit\u00e0:1Storia:3Regolamento e suo utilizzo:3Stile:5Enigmi: AssentiParagrafo pi\u00f9 divertente: il 36! Non ci confondiamo!Totale:3Morale: mai trasporre le dinamiche di un videogioco su carta!"
    ],
    [
        "37578",
        "Apologeta",
        "Sono riuscito a non leggere il commento di Adisc (perch\u00e9 non ripristiniamo gli spoiler?) e ho scaricato il racconto. Lo valuto nei prossimi giorni.Stavolta avevo indovinato l'immagine di partenza!"
    ],
    [
        "37585",
        "Prodo",
        "Scaricato, come sempre legger\u00f2 e voter\u00f2 al pi\u00f9 presto!"
    ],
    [
        "37595",
        "Adisc",
        "Apologeta ha scritto:Sono riuscito a non leggere il commento di Adisc (perch\u00e9 non ripristiniamo gli spoiler?)in che senso? A me gli spoiler li visualizza correttamente!"
    ],
    [
        "37598",
        "Prodo",
        "Allora, premetto che secondo me dare 1 a questo racconto \u00e8 un'assoluta esagerazione, visto che 1 \u00e8 il voto peggiore della scala e dovrebbe essere riservato solo a qualcosa di impresentabile e orribile. Lo dico perch\u00e9 terr\u00f2 conto del voto di Adisc nell'esprimere il mio.Secondo me La Luna degli Assassini \u00e8 un buon racconto, pur avendo qualche pecca. Ha un ottimo ritmo narrativo e si lascia giocare con semplicit\u00e0, senza annoiare. Il sistema regolamentare \u00e8 lineare e non pesante, ma ha alcuni tocchi di classe. L'idea dell'allarme ad esempio obbliga a utilizzare la spranga con una certa accortezza, e ci impone di non fare troppo chiasso pena il fallimento della nostra missione. Anche la scelta degli oggetti \u00e8 importante, e alcuni sono fondamentali per chiudere con successo la missione.L'autore \u00e8 stato piuttosto \"buono\", decidendo di livellare verso il basso la difficolt\u00e0: infatti \u00e8 molto difficile sforare rispetto al termine di 24 ore che ci viene dato all'inizio. Inoltre la struttura del castello non \u00e8 delle pi\u00f9 complesse, ed \u00e8 facile intuire che la nostra vittima si nasconde ai piani superiori, quindi evitare di perdere troppo tempo in giro. Inoltre 2 dei 3 oggetti fondamentali che ci servono per approdare all'epilogo della storia sono selezionabili gi\u00e0 nell'elenco iniziale.Non si combatte, ed \u00e8 una scelta razionale visto il ruolo che ricopriamo; tra le possibili vie per concludere il percorso ho trovato pi\u00f9 sensato e in linea con il nostro ruolo di principe dei ladri optare per quella delle gemme piuttosto che per quella delle spade, che in effetti \u00e8 troppo impegnativa a livello di inventario e poco in linea con le attitudini del personaggio: in questo concordo con il giudizio di Adisc.Mi \u00e8 piaciuta molto la verve narrativa che ha animato l'autore. Lo stile \u00e8 serrato, curato, coinvolgete, e riesce anche a essere snello e godibile. Evita ad esempio tutte le pecche in sede di scrittura e narrazione che mi avevano un po' scoraggiato nel racconto precedente, e non \u00e8 mai noioso.Leggendo questo mi sono divertito molto, pur non trovandolo esente da difetti come gi\u00e0 detto. I personaggi che incontriamo sono molto ben caratterizzati, e ci fanno sentire perfettamente calati nell'ambientazione: per me questo \u00e8 un punto di forza del racconto, che riesce a trasmetterci tutte le sensazioni che la precariet\u00e0 della nostra missione dovrebbe suscitare.Mi \u00e8 dispiaciuta l'assenza di un registro di gioco anche snello, che consentisse di gestire oggetti, allarme e tempo senza doverne fare uno \"casareccio\": un piccolo tocco di classe che ad esempio il racconto precedente aveva.Fosse stato un pelo pi\u00f9 bilanciato verso l'alto a livello di complessit\u00e0 e le regole fossero state sfruttate pi\u00f9 a fondo, come ad esempio quella del tempo che passa, lo avrei trovato ottimo. Cos\u00ec com'\u00e8 \u00e8 comunque discreto e divertente, ma non eccellente.Ho riscontrato anche un piccolo errore nel paragrafo 18.SpoilerC'\u00e8 la possibilit\u00e0 di muoversi silenziosamente e quindi evitare sia di scappare da dove si \u00e8 venuti, sia di addormentare le guardie. Ma se lo si fa non si capisce bene quale sia il vantaggio, che l'impiego di un rintocco in pi\u00f9 dovrebbe comportare, rispetto al semplice fuggire senza perdere tempo. Si intuisce che probabilmente cos\u00ec facendo ci si pu\u00f2 spostare da un'entrata all'altra (quindi paragrafi 33 e 35) ma non \u00e8 affatto chiaro nel testo e per di pi\u00f9 poco utile).Alla luce di quanto riportato sopra il mio voto complessivo al racconto \u00e8 7.Invito altres\u00ec a pensarci 1000 volte prima di utilizzare voti come 10 o 1. Tenete presente che rappresentano la perfezione assoluta e l'imperfezione assoluta. Al di l\u00e0 del fatto che tale racconto possa piacere o meno credo che tutti siano concordi che possano esserci racconti ben peggiori (privi di beta testing, con evidenti errori, paragrafi scritti a tirar via, dinamiche molto ingenue). Per giudicare tali racconti non \u00e8 possibile impiegare i numeri negativi."
    ],
    [
        "37599",
        "Adisc",
        "Capisco il punto di vista di Prodo, e lo apprezzo. Ci tengo a precisare che non ho voluto fare l'esagerato per\u00f2! Mi dispiace dover fare quello che penalizza tanto con un voto cos\u00ec basso e magari, ingenuamente, non ho considerato che in effetti se c'erano anche errori di collegamento tra i paragrafi o frasi scritte veramente male poteva essere peggio. Considerando quindi questi aspetti posso pensare di tirare un po' su il voto, anche se pi\u00f9 di 3 non riesco a dare, con tutta la buona volont\u00e0. Non me ne voglia l'autore, ma tendo ad essere critico quanto lo sono con me stesso e ti assicuro che a volte so veramente blastarmi alla grande!"
    ],
    [
        "37600",
        "Prodo",
        "Gi\u00e0 3 \u00e8 diverso da 1 Adisc e apprezzo la buona volont\u00e0. Magari se decidi di farlo ufficializza la cosa modificando il post in cui dai il voto e cambiando l'1 in 3.Tengo a puntualizzare che non ti stavo rimproverando, ognuno \u00e8 libero di dare il voto che crede visto che il regolamento lo consente: il mio discorso rappresentava solo un invito a valutare con attenzione prima di dare voti estremi, perch\u00e9 altrimenti si rischia di falsare il concorso."
    ],
    [
        "37601",
        "Adisc",
        "Certo! Io sono il primo a voler essere equo, in base, naturalmente, al mio metro di giudizio! Mai ho pensato ad un rimprovero da parte tua, anzi, la tua osservazione la trovo assai sensata! Per questo modificher\u00f2 il giudizio considerando gli aspetti di cui sopra!"
    ],
    [
        "37602",
        "Yanez",
        "Prodo ha scritto:Tengo a puntualizzare che non ti stavo rimproveando, ognuno \u00e8 libero di dare il voto che crede visto che il regolamento lo consente: il mio discorso rappresentava solo un invito a valutare con attenzione prima di dare voti estremi, perch\u00e9 altrimenti si rischia di falsare il concorso.sacrosanto"
    ],
    [
        "37638",
        "Jegriva",
        "Per la questione voti, mi ero posto anche io il problema nella precedente edizione (dato che i miei voti sono tutti fra il 4 e l'8)... tuttavia mi ero risposto che, matematica alla mano, finch\u00e9 uno vota TUTTI i racconti con lo stesso metro di giudizio (con qualsiasi variabilit\u00e0... bassa come la mia, o pi\u00f9 estesa come qualcun altro) non c'\u00e8 alcun \"danno\" o \"vantaggio\" a danno (scusate il gioco di parole) dei racconti."
    ],
    [
        "37639",
        "Jegriva",
        "Occhei, cominciamo a leggiocare Assassin's Cr---- volevo dire, La Luna degli AssassiniTANTI SPOILER!Primissime impressioni dal prologo:- Prothias Vermeeth non era un perosnaggio del Primo Concorso??? Cuore Nero non era il nome del racconto di DJ (quello con le ragazze psicotiche)???- Faccia di Ferro suona MALISSIMO... \u00e8 abbastanza ridicolo in modo involontario. Non so perch\u00e9, ma in italiano qualsiasi soprannome che inizi con \"faccia di...\",non pu\u00f2lasciare serie le persone...Non avrai dei punteggi di caratteristica da gestire e con cui giocare. Non ne avresti bisogno, perche? il personaggio che interpreterai, Cuore Nero, e? il migliore in assoluto e i suoi valori sarebbero i massimi su qualsiasi scala.Chuck Norris...?Il regolamento pone ottime premesse... due punteggi e inventario e niente dadi, sublime.I paragrafi soffrono di un grosso problema, presente anche nell'Archibugio di Ferney: le descrizioni. Aride, meccaniche, senza passione, senza colore. Sembra di sentire qualcuno descrivere una piantina. Ehi, questo non \u00e8 un videogioco, \u00e8 un libro! Inoltre sono pure LUNGHE.Poi c'\u00e8 qualche paragrafo addiritturacopiancollato(14-19)... \u00e8 davvero brutto da leggere una roba simile.Ci sono un paio di strafalcioni (par.11: \"espertezza\"...).(Perch\u00e9 devo possedere TRE SPADE per combattere le guardie?? Cosa sono, Goro di Mortal Kombat?? Zoro di One Piece?? Ho due mani, che me ne faccio di TRE spade???)Finito.Il grosso problema de La Luna degli Assassini \u00e8 che \u00e8NOIOSO.40 paragrafi meccanici come un orologio. Non un racconto ma un videogioco su carta (nel peggiore dei sensi), un gioco da tavolo descritto ad un cieco. \"Golem\" (il racconto dell'anno scorso) pi\u00f9 lungo, complesso, e con un ambientazione scippata da una nota milionaria serie di videogiochi.La storia \u00e8 del tutto inutile. Volete leggere la storia de LLDA? Leggete Prologo, e paragrafo 40.Davvero, \u00e8 tutta l\u00ec.Non conosciamo NULLA dei personaggi... come possiamo affezionarci a loro? Come possiamo odiarli? Come possiamo identificarci nelle vicende e venirne coinvolti? Sono solo delle sagome! Dei segnaposto, dei placeholder!E il colpo di scena finale? Proprio per questa totale mancanza di esposizione, \u00e8 praticamente letto nel trionfo totale dell' \"ecchissenefrega\"... il finale aperto, poi? Cosa serve?? Avremo altre avventure con questi illustri sconosciuti? l'assassino mandato a uccidere il proprio padrone non \u00e8 nulla di inedito, e poi se si tratta di personaggi di cui nulla ci importa, la cosanon funziona.La parte game, coem ho detto \u00e8 arida. Sar\u00e0 colpa della scrittura, sar\u00e0 l'utilizzo un po' troppo occasionale degli oggetti, sar\u00e0 che passiamo attraverso corridoi tutti uguali, pareti tutte uguali, paragrafi tutti uguali...La Luce del Buio aveva dei difetti (non ultima la storia), ma nel complesso funzionava. La Luna degli Asassini, non solo \u00e8 in sostanza un freddissimo momento di Assassin's Creed, manon funziona.E annoia.Non c'\u00e8 passione, non c'\u00e8 coinvolgimento, non c'\u00e8 gioia, non c'\u00e8 ritmo, non c'\u00e8 brillantezza... Faro D'argento, con tutte le sue ingenuit\u00e0 e incongruenze, mostrava passione, AMORE per le proprie vicende e i propri personaggi, cercando di costruire una (traballante) mitologia, un mondo (poco credibile) intorno a loro. Ed \u00e8 impossibile non rispettarlo, e non riconoscere a quel racconto una sua signorile dignit\u00e0 mentre cadeva inesorabilmente a pezzi, paragrafo dopo paragrafo, sotto il peso dei suoi enormi difetti. Faro d'Argento era un meraviglioso disastro.La Luna degli Assassini \u00e8 un disastronoioso, che lascia poco nel cuore del lettore. Molto poco.Voto:5(PS, anche a me non \u00e8 chiara la faccenda dei 24 rintocchi... sono uno ogni quarto d'ora...?)"
    ],
    [
        "37641",
        "firebead_elvenhair",
        "Jegriva ha scritto:Faro D'argento, con tutte le sue ingenuit\u00e0 e incongruenze, mostrava passione, AMORE per le proprie vicende e i propri personaggi, cercando di costruire una (traballante) mitologia, un mondo (poco credibile) intorno a loro. Ed \u00e8 impossibile non rispettarlo, e non riconoscere a quel racconto una sua signorile dignit\u00e0 mentre cadeva inesorabilmente a pezzi, paragrafo dopo paragrafo, sotto il peso dei suoi enormi difetti. Faro d'Argento era un meraviglioso disastro.Jeeegriiivaaaaaaa!!!!!Non so se pigliarti a schiaffi o baciarti!Ripeto, non posso che essere lusingato che il mio corto continui ad essere termine di paragone (ma hai intenzione di citarlo in ogni recensione?). E la definizione \"meraviglioso disastro\" calza a pennello anche per il suo autore!"
    ],
    [
        "37653",
        "Prodo",
        "Visto che Adisc ha modificato il suo voto nel frattempo ho riportato il mio al 7 originale, che \u00e8 il voto reale che penso meriti il racconto. Curioso come varino anche con opposizioni totali le opinioni: a me ha annoiato il primo racconto e divertito il secondo, per Jegriva \u00e8 noioso questo e divertente il primo.Per Firebead: la definizione disastro vale solo per chi te l'ha data, non generalizziamo. A me il tuo racconto non era affatto dispiaciuto!"
    ],
    [
        "37673",
        "Jegriva",
        "firebead_elvenhair ha scritto:E la definizione \"meraviglioso disastro\" calza a pennello anche per il suo autore!Guarda, per la passione il tuo racconto avrebbe meritato un bel 7."
    ],
    [
        "37674",
        "Jegriva",
        "Prodo ha scritto:per Jegriva \u00e8 noioso questo e divertente il primo.Pi\u00f9 che \"divertente\", direi che il maggior pregio de La Luce del Buio \u00e8 il fascino che ti trascina a voler aprire ogni porta...Prodo ha scritto:non generalizziamo!s'intende... sono (purtroppo) molto \"veemente\" nei miei giudizi, ma cerco sempre comunque di mantenere una stessa \"scala cromatica\" nei voti per tutti i racconti di un medesimo concorso. Severo s\u00ec, ma spero di essere giusto."
    ],
    [
        "37710",
        "Seven_Legion",
        "l'anno scorso s'era appunto considerato che abbiamo tutti diverse scale di votazione ma e' sufficiente che ciascuno continui a votare tenendone conto in proporzione perche' tutto si bilanci nel voto complessivo.Non ho letto ancora il racconto in questione, ma il voto \"1\" di Adisc mi sapeva probabilmente di\u00a0 messo troppo d'impulso e ha fatto bene a correggersi.Spero anche che non sorgano piu' meccaniche del tipo \"il mio voto lo aumento o diminuisco per bilanciare il giudizio di X che non trovo giusto\" perche' capite bene che anche questo sarebbe deleterio...@jeg: ma che c'entra sta' specie di pubblicita' dell' Xbox che ti porti appresso?"
    ],
    [
        "37712",
        "Jegriva",
        "Seven_Legion ha scritto:@jeg: ma che c'entra sta' specie di pubblicita' dell' Xbox che ti porti appresso?Era il sito MyGamerCard.com che per anni ha offerto gratuitamente agli utenti una GIF interattiva della propria GamerCard. Qualche mese fa il sito \u00e8 stato scaricato, e allora ha dato a tutti gli utenti una GIF \"elogio funebre\"non appena ricomincio a giocare con un po' di continuit\u00e0, re-inserir\u00f2 la mia GamerCard (stanno nascendo nuovi servizi a riempire il buco di MGC)"
    ],
    [
        "37733",
        "Prodo",
        "Seven_Legion ha scritto:il mio voto lo aumento o diminuisco per bilanciare il giudizio di X che non trovo giusto\" perche' capite bene che anche questo sarebbe deleterio...Attenzione la mia valutazione non \u00e8 stata assolutamente questa. La mia valutazione \u00e8 stata dettata dalla necessit\u00e0 di evitare che un giudizio palesemente impulsivo (1 \u00e8 il voto MINIMO disponibile, quindi vuol dire che se io partecipo al concorso con un racconto gravido di errori grammaticali, senza trama e con enormi pecche strutturali prender\u00f2 lo stesso voto che Adisc ha dato alla Luna dell'Assassino che non \u00e8 certo a tali livelli) falsasse la media finale di un racconto. Non mi permetterei mai di alzare il mio giudizio per bilanciare un 3 o un 4 che sono voti molto negativi, ma che rientrano in una scala collocabile nell'ambito del giudizio personale. Questo deve essere molto chiaro per tutti per evitare di travisare il mio gesto e sentirsi magari legittimati ad attuare comportamenti compensatori che sarebbero dannosi per il concorso.Non \u00e8 un caso che, appena Adisc ha cambiato il suo voto in 3, che pure come detto \u00e8 un pessimo voto, il mio \u00e8 diventato un 7 senza ulteriori appendici."
    ],
    [
        "37739",
        "Seven_Legion",
        "si, questo era chiaro. Comunque e' stato bene puntualizzarlo per evitare il ricrearsi di situazioni analoghe nel seguito.Va anche detto che tra \"giudizio popolare\" e \" giuria di qualita' \" il sistema venne pensato in modo da essere piuttosto \"robusto\" contro eventuali \"tiratori scelti\". Nel senso che puo' capitare un mattacchione che spara solo e semprediecioppurezeria seconda delle proprie simpatie, ma non riuscira' comunque a falsare il giudizio complessivo....siamo mica nati ieri, eh!"
    ],
    [
        "37755",
        "leccese77",
        "non l'ho ancora finito mi sono fatto solo un giro, si manchera di originalit\u00e0 (sembra di giocare all'occhio del drago pi\u00f9 o meno) sar\u00e0 anche un po' meccanico alcune scelte un p\u00f2 senza senso (le tre spade per le guardie sul tetto) per\u00f2 l'idea dell'allarme e dell'orologio sono carine e in gererale la storie \u00e8 scritta bene senza errori grammaticali o di struttura. IL MIO VOTO \u00e8 6 PIENO"
    ],
    [
        "37762",
        "EGO",
        "Se la qualit\u00e0 dei racconti si manterr\u00e0 su questi livelli per tutto il concorso, \u00e8 abbastanza certo che il voto di Adisc perLa luna degli assassini, da solo, escluder\u00e0 il racconto dal podio. Ma naturalmente ciascuno \u00e8 libero di esprimere ogni voto da 1 a 10.Io ho molto apprezzato il racconto, invece. Innanzitutto \u00e8 scritto decisamente bene; anche qui ci sono delle imperfezioni, su cui mi soffermer\u00f2 pi\u00f9 avanti in uno dei miei classici \"elenchi\" (cribbio, sembro Fabio Fazio), ma questi primi due racconti del concorso ci hanno offerto un livello di punteggiatura, ortografia, impaginazione e cura del testo che l'anno scorso latitava. Certi quadretti all'interno dell'avventura sono da antologia.Cuore Nero? Poi dicevate cheCollector's Itemera troppo forum-referenziale... Tra questo e il Volent diAlla luce del buiosembra che le citazioni fiocchino.Ho trovato curioso l'uso abbondante delle maiuscole per evidenziare i nomi non solo degli oggetti e dei nemici, ma anche delle locazioni e dei passaggi; a volte sembra un testo tedesco. In alcuni casi penso che si potesse evitare, visto che alcuni elementi evidenziati non sono di effettivo rilievo per il gioco; \u00e8 per\u00f2 anche vero che l'espediente mi ha aiutato a focalizzare meglio ci\u00f2 su cui la mia attenzione di giocatore doveva concentrarsi. In un certo senso sembra riflettere ancora meglio il punto di vista del personaggio, certamente abituato a individuare prontamente tutto ci\u00f2 che pu\u00f2 essergli utile o pericoloso, e d\u00e0 un taglio pi\u00f9 cinematografico alle scene.Il regolamento \u00e8 ottimo: non ho sentito la mancanza di un registro cartaceo. L'equipaggiamento ridotto, cos\u00ec come il ristretto limite del punteggio d'Allarme, mi hanno consentito di tenere tutto a mente, e il fattore Tempo si aggiorna tanto di frequente che non \u00e8 difficile tenerne conto con esattezza. Nel racconto precedente, invece, il registro era indispensabile, visto ci\u00f2 di cui si doveva tenere traccia. Ben fatto!Potremmo obiettare che si dovrebbe tener conto degli oggetti che lasciamo in un luogo per poterne prendere altri; obiezione legittima, ma il gioco scorre bene e pu\u00f2 giungere alla vittoria anche senza questo - pur rilevante - dettaglio.La corrispondenza reale del fattore Tempo \u00e8 irrilevante, secondo me. InLa notte di Yignon ricordo che nessuno se ne fosse lamentato. Giustamente, molti scontri brevi con le guardie non riducono il fattore Tempo.Ora, secondo me \u00e8 necessario riflettere su una cosa. Il regolamento diLa luna degli assassini, per quanto mi piaccia e sia efficace, \u00e8 indubbiamente ridondante. E' possibile finire l'avventura in breve tempo scegliendo gli oggetti giusti all'inizio; se questa sia una scelta precisa dell'autore o una cosa non voluta, causata dalla difficolt\u00e0 di tenere il filo di tutti i paragrafi, lo ignoro, ma sicuramente limita il girovagare per la Torre e riduce al minimo l'inconveniente del fattore Tempo. Voglio dunque esprimere una mia idea: nello spazio di 40 paragrafi \u00e8pressoch\u00e9 impossibileche un regolamento ricco di elementi di gioco si esprima al meglio. Ci saranno sempre degli eccessi, degli sprechi e degli elementi sottosfruttati.La luna degli assassinicompie poi una scelta coraggiosa: il personaggio perfetto, invincibile, il Chuck Norris dei Corti, che elimina il ruolo del caso. L'eliminazione del caso ha una conseguenza precisa sulla struttura di gioco: prevede che la \"via finale\" che porta all'ultimo paragrafo sia per forza ristretta. Un sistema privo di casualit\u00e0 pu\u00f2 offrire variet\u00e0 soltanto avendo a disposizione moltissimi paragrafi, come inRealt\u00e0 Virtuale; in 40 paragrafi, \u00e8 necessariamente limitante, perch\u00e9 le variabili sono poche e la storia deve per forza andare a parare verso una conclusione precisa. La brevit\u00e0 della storia castra il sistema di gioco; un sistema di gioco troppo ricco limita gli sviluppi della storia. I Corti devono essere valutati in quest'ottica.La luna degli assassinimi \u00e8 dunque piaciuto perch\u00e9, sebbene la struttura di gioco abbia i suoi necessari limiti, \u00e8 interessante esplorare la Torre per scoprire tutto ci\u00f2 che ha da offrire, \u00e8 stimolante gestire l'inventario, \u00e8 divertente dover pianificare ogni mossa sapendo che il tempo sta scorrendo. Tutto questo a prescindere da quanto limitata e breve possa essere l'avventura seguendo un teorico percorso \"ideale\", che prevede di scegliere gli oggetti \"giusti\" all'inizio e di procedere spediti verso l'ultimo paragrafo. La Torre \u00e8 stata pianificata molto bene: \u00e8 logica, ma a suo modo labirintica, e ci va un po' prima di raccapezzarcisi. Mi sono piaciuti gli eventi legati al Tempo, per cui un determinato valore di Tempo stabilisce la presenza di guardie di ronda o il luogo in cui ci ritroviamo dopo una fuga. E' soddisfacente sperimentare diverse tecniche di affrontare i nemici sapendo che non esistono scelte sbagliate, che non si pu\u00f2 morire; ed \u00e8 gratificante vedere come ogni azione abbia pro e contro, come ogni mossa porti all'acquisizione di oggetti. Sono trucchetti, se vogliamo, ma quel che conta \u00e8 intrattenere il lettore/giocatore, cosa che il racconto precedente non \u00e8 riuscito a fare con me. Gli incontri sono interessanti, la caratterizzazione di persone e creature con cui si interagisce \u00e8 intrigante, il testo \u00e8 sempre efficace e ammicca al lettore in pi\u00f9 occasioni, ma senza che il narratore diventi invadente. Volendo essere pignoli, il26\u00e8 assurdo, perch\u00e9 le guardie si trovano in un ambiente ristretto, e in cui i gioielli non possono certo piovere dal cielo... perci\u00f2, se appaiono, \u00e8 chiaro che debba esserci qualcuno che ce li ha appena messi. Ma \u00e8 sempre stata assurda anche la moneta d'oro rotolante che distrae le guardie nei corridoi di tanti altri romanzi e librogame, quindi pu\u00f2 andare.Il finale? Deludente, se tutto ci\u00f2 che ci interessa \u00e8 arrivare alla fine e svolgere il compitino; ma se consideriamo che abbiamo un personaggio perfetto e invincibile, che non sbaglia mai, che non ha mai dubbi, direi che \u00e8 un finale adatto a lui, un finale che lo... rimette in gioco.Per quanto riguarda l'attinenza al testo dell'immagine proposta: non la considero granch\u00e9 rilevante ai fini del giudizio, ma se proprio bisogna commentarla, \u00e8 un po' tirata via furbamente.Un'osservazione un po' del cacchio: questo testo non \u00e8 in Times New Roman! Mi pare che il regolamento prevedesse quell'unico font, per essere sicuri dell'uniformit\u00e0 delle dimensioni previste per i racconti.Infine, la lista delle cose da rivedere:1: \"ombre abbastanza fitte per tutti gli altri.\" Quanto \u00e8abbastanza? Sarebbe stato meglio scrivere \"troppo fitte\".9: \"si appoggiano riversi\" non mi pare un'espressione correttissima.10 (e 16): \"tecniche di immobilizzazione e rottura\": ho qualche perplessit\u00e0 sulle seconde...11: \"espertezza\"??? Si tratta forse di una forma regionale di \"esperienza\"?12: \"in parte graffiati e distrutti\". O sono distrutti, o non lo sono.13: \"deve aver avuto un buon sesto senso\". Il sesto senso si 'ha' o non si 'ha', non \u00e8 contingente ad una determinata situazione.\"una delle tue armi, dirette\": credo che debba essere \"diretta\".\"Madonna Morte vi raccolga\": \"vi accolga\" sarebbe pi\u00f9 elegante.15: \"due tronconi laterali, alle estremit\u00e0 del Corridoio, conducono entrambe\" -> entrambi.17: \"Detto questo\" non ci sta molto bene.22: \"un arma per mano\" (apostrofo!)\"li abbatti in poche poste e figure\": temo che \"poste\" non sia la parola appropriata.35: \"soffuso tanfo di odori notturni\" \u00e8 un nonsenso: il tanfo \u00e8 un odore!Il mio voto finale \u00e8 8."
    ],
    [
        "37768",
        "Icedlake",
        "Inizio subito col dire che anch\u2019io ho giocato ad Assassin\u2019s Creed e mi sono fermato al 60% di completamento per noia.Punti negativi:La descrizione: i richiami al gioco di cui sopra sono talmente evidenti da essere gi\u00e0 citati nelle precedenti recensioni, ma quello che pi\u00f9 importa \u00e8 che il girovagare tra i piani della torre non risulta cos\u00ec intrigante quando le descrizioni sono cos\u00ec piatte e schematiche. Una panoramica tinteggiata di aggettivi avrebbe a mio modo di vedere, spezzato un po\u2019 la monotonia dello stealth, che caratterizza tutta l\u2019avventura. Anche la presenza di alcuni errori lessicali contribuisce a rendere negativo questo punto.L\u2019originalit\u00e0: se prendiamo come esempio \u201cAlla luce dl buio\u201d il confronto \u00e8 imbarazzante. Qui abbiamo la classica torre carica di stanzine e stanzette con letti ricchi di lenzuola ricamate soprammobili e quant\u2019altro. Con questo non dico di snobbare questo tipo di scenario (altrimenti getterei al vento almeno il 70% dei LG che posseggo) ma sostengo che per un corto di 40 paragrafi si poteva sfruttare qualche situazione pi\u00f9 fantasiosa a favore della storia (punto 3).La storia: questo punto \u00e8 risultato carente in ambedue i corti a mio avviso. Mi auguro che qualcun altro nei corti a venire abbia pensato a farla sviluppare paragrafo dopo paragrafo, scelta dopo scelta, dando un motivo di curiosit\u00e0, che in questo corto risulta a dir poco carente.Foglio d\u2019avventura: la mia mappatura mnemonica sar\u00e0 particolarmente scarsa ma io ho sofferto pesantemente l\u2019assenza della mappa per alcune stanze sviluppate su tre livelli. Mi riferisco alle prime due volte che ho svolto l\u2019avventura, dato che alla terza oramai mi ero gi\u00e0 fatto un\u2019idea. Capisco che le regole vietavano l\u2019innesto di numerose immagini ma per un racconto del genere sarebbero state indispensabili. Insomma tenendo il conto del livello d\u2019allarme, del tempo, delle stanze dove depositavo oggetti, delle stanze gi\u00e0 aperte, dei nemici gi\u00e0 uccisi o sedati, capite bene che ho tirato in ballo numerosi fogli che non hanno fatto altro che appesantire l\u2019avventura.Punti positivi:Il regolamento: mi riferisco al regolamento in termini assoluti. Snello e chiaro. Quello che ogni giocatore di LG vorrebbe. La differenza qui la fa la gestione degli oggetti. Anzi, la vittoria finale dipende dagli oggetti. Questo risulta anche essere un punto debole perch\u00e9 nel momento in cui ti affacci sul finale e capisci quali oggetti ti servono il gioco \u00e8 gi\u00e0 concluso. Ad ogni modo il regolamento va annoverato sicuramente tra i punti positiviLa rapidit\u00e0: questo punto positivo deriva direttamente dal punto negativo numero 1. La carenza descrittiva non pu\u00f2 che sfociare nella rapidit\u00e0 di lettura. Metto questo punto tra i positivi solamente perch\u00e9 va a braccetto con lo stile del LG,\u00a0 basato sulla rapida infiltrazione. La coerenza va sempre premiata, sia che si appoggi lo stile o meno.In sostanza non mi sento di dare una piena sufficienza ad un corto che mi ha creato numerosi problemi di gestione dati, risolti con dei fogli volanti, e le cui storia mi ha attirato pochissimo.Peccato per l\u2019idea del regolamento che risulta ottimale. A chiunque sia l\u2019autore suggerirei di archiviarlo ed utilizzarlo per un LG di quelli formato large.Voto finale: 5,5"
    ],
    [
        "37771",
        "Seven_Legion",
        "uhm, devo dire sono entrambe belle recensioni... inoltre il racconto in oggetto sembra particolarmente spiazzare il pubblico, dividendolo tra chi gli lo stronca con un 3 e chi addirittura gli assegna un bell' 8!Interessanti le considerazioni di Ego sul rapporto tra dimensione del racconto e impostazione del regolamento per ottenere i migliori risultati di intrattenimento.In effetti \"i corti\" era nato anche con velleita' sperimentali, nel tentativo di spingere a superare il solito librogame impostato coi tradizionali registri-parametri & scontri-ai-dadi, un sistema facile (ma pesante) per tener in piedi la storia. Agli inizi m'e' sembrato pero' che i concorrenti, invece di snellire l'approccio, abbiano tentato semplicemente di mantenere le idee tradizionali, forzandole al formato ridotto del concorso. Poi, nelle edizioni successive qualche sperimentazione piu' originale ed interessante s'e' vista, per fortuna...ehm\u00a0 ...davvero c'e' scritto \"espertezza\" !?!...o l'autore e' un fine burlone oppure ha scritto a tappe forzate e la stanchezza ha cominciato a giocargli tiri mancini!"
    ],
    [
        "37778",
        "Jegriva",
        "E' interessante come anche ognuno dia un peso diverso ai vari fattori... ad esempio noto che io ho bocciato questo racconto essenzialmente per storia e stile di scrittura (oltre al fatto che sembra saltellare sulla linea che demarca la regola del \"non usate ambientazioni coperte da diritti d'autore\": cambiando i nomi, si ottiene il pi\u00f9 volte menzionato videogioco), mentre EGO lo ha premiato per originalit\u00e0 del regolamento e level-design"
    ],
    [
        "37797",
        "EGO",
        "Jegriva ha scritto:EGO lo ha premiato per originalit\u00e0 del regolamento e level-designNon proprio. Il regolamento non \u00e8 affatto originale, per\u00f2 \u00e8 ben eseguito, perch\u00e9 \u00e8 leggero e facilmente gestibile (mi lascia infatti perplesso il commento di Icedlake). Ho premiato il racconto perch\u00e9 trovo che funzioni, non perch\u00e9 dica qualcosa di nuovo.Sono anche perplesso dai complimenti volti a storia ed ambientazione del racconto precedente, che io ho trovato poco stimolante e poco concreto, nonostante la bella scrittura e una certa originalit\u00e0. Il fatto \u00e8 che non trovo interessante spostarmi da una stanza di X per Y metri dipinta di un certo colore per passare ad un'altra stanza esattamente uguale, tranne per il colore. In questo senso preferisco esplorare la solita fortezza, per quanto banale. Ma forse non dovrei parlarne nel topic di un altro racconto?"
    ],
    [
        "37799",
        "Icedlake",
        "EGO ha scritto:Il regolamento non \u00e8 affatto originale, per\u00f2 \u00e8 ben eseguito, perch\u00e9 \u00e8 leggero e facilmente gestibile (mi lascia infatti perplesso il commento di Icedlake).Tu lo definisci leggero, io snello e chiaro. Direi che tutto sommato \u00e8 la stessa cosa.La mia critica verteva sull'assenza di innesti grafici che aiutassero il lettore nel divincolarsi tra le stanze, tutte peraltro molti simili.Inoltre una pecca, che ho dimenticato di aggiungere alla recensione, \u00e8 la nomenclatura delle porte.Essendo esse numerose sarebbe stato utile nominarle con termini particolari (come in alcuni, ma pochi, casi \u00e8 stato fatto), che possano stamparsi nella mente. Quando le porte vengono nominate con termini quali \"sud-est\", \"nord-ovest\" e via dicendo, di certo il lettore non viene facilitato.La mia critica non era dunque volta meramente al regolamento, che di per s\u00e8 funziona.EGO ha scritto:Sono anche perplesso dai complimenti volti a storia ed ambientazione del racconto precedente, che io ho trovato poco stimolante e poco concreto, nonostante la bella scrittura e una certa originalit\u00e0. Il fatto \u00e8 che non trovo interessante spostarmi da una stanza di X per Y metri dipinta di un certo colore per passare ad un'altra stanza esattamente uguale, tranne per il colore. In questo senso preferisco esplorare la solita fortezza, per quanto banale. Ma forse non dovrei parlarne nel topic di un altro racconto?Mmmh...dei complimenti alla storia? Cos\u00ec a mente non ricordo una recensione che premi la storia diAlla luce del buio. Credo che tra le varie recensioni siano stati premiati quasi tutti gli aspetti tranne forse proprio la storia. Forse ricordo male io, boh.L'ambientazione s\u00ec, quella ricordo che \u00e8 stata premiata da alcuni votanti. Anche a me \u00e8 piaciuta molto.Comunque mi fermo qua...siamo OT"
    ],
    [
        "37811",
        "Jegriva",
        "EGO ha scritto:Jegriva ha scritto:Sono anche perplesso dai complimenti volti a storia ed ambientazione del racconto precedente,Anche io ho scritto che La Luce del Buio \u00e8 mal raccontato, e la storia \u00e8 alquanto vaga..."
    ],
    [
        "37814",
        "Seven_Legion",
        "Va bene le critiche ai difetti ma non scordate di spendere anche la necessaria buona parola sui pregi, o comunque almeno di lasciare il beneficio del dubbio nei casi che proprio non vi convincono...Le vostre sono tutte critiche motivate, va bene. Pero' non vorrei che rimanesse l'impressione di un concorso fatto con severita' e stroncature...\u00a0 sarebbe fuori luogo in un concorso svolto tra amici e gratuito, dove gia' partecipare volontariamente mi sembra motivo di lode e distinzione..."
    ],
    [
        "37817",
        "Icedlake",
        "Seven_Legion ha scritto:Pero' non vorrei che rimanesse l'impressione di un concorso fatto con severita' e stroncature...\u00a0 sarebbe fuori luogo in un concorso svolto tra amici e gratuito, dove gia' partecipare volontariamente mi sembra motivo di lode e distinzione...Sante parole, condivido in pieno.In effetti i voti insufficienti non devono essere visti nell'ottica della stroncatura ma pi\u00f9 che altro servono per il bilanciamento dell'intero concorso. Capisci bene che dando voti che vanno solamente dal 6 all'8 non verrebbe a galla il vero divario tra gli 8 corti.Indi per cui i voti negativi andranno visti solo in relazione al confronto con gli altri racconti partecipanti (so bene che \u00e8 difficile vederla cos\u00ec per gli autori) e non come insufficienza assoluta.In poche parole al voto finale andrebbe aggiunto 1 voto o 2 solo per l'impegno. Nulla da eccepire su questo."
    ],
    [
        "37836",
        "Adisc",
        "Concordo in pieno anch'io! Il bello \u00e8 la assoluta voglia di divertirsi, tant'\u00e8 vero che, nonostante la mia recensione sia stata la peggiore finora espressa, apprezzo tantissimo chi si \u00e8 messo l\u00ec a spendere del tempo per dedicarsi a questa cosa per il semplice gusto di farlo, per divertire e per divertirsi! In linea generale ogni concorrente dovrebbe avere un bel 10 solo per il fatto di essersi dedicato a scrivere qualcosa per noialtri!!! Poi \u00e8 chiaro, non si pu\u00f2 piacere a tutti, ma se anche uno solo si \u00e8 divertito, allora \"missione compiuta\"! Scommetto che anche l'ultimo arrivato, chiunque sar\u00e0 degli otto, potr\u00e0 essere soddisfatto per aver contribuito a rendere migliore la vita di qualcun altro, anche se per pochi minuti o poche ore! Ripeto, parlo da quello che ha dato il voto pi\u00f9 basso: anche con questo racconto mi sono divertito, perch\u00e9 le storie, tutte le storie, sono una delle cose pi\u00f9 belle che esistano al mondo!"
    ],
    [
        "37850",
        "ERROR",
        "Veni, vidi, perdidi.Venni, vidi, persi... mi divertii! (prego Adisc di correggere un eventuale strafalcione)Le valutazioni sono in base al contesto, cio\u00e8, considerando che questo lavoro \u00e8 stato creato per uno scopo ben preciso che \u00e8 quello di adattarsi alle (rigorose) regole del concorso.Affinit\u00e0 con l'immagineSpoilerSebbene leggendo il bando pareva fosse determinante l'attinenza dell'immagine scelta con il testo del racconto, noto che non si da molta importanza a questo aspetto delle opere in concorso. Da un punto di vista pragmatico, senza entrare in disquisizioni sull'aspetto della figura incappucciata, l'unico dettaglio realmente discordante con il testo \u00e8 la luna stessa che, essendo piena, non rappresenta la evocativa \"luna degli assassini\". Forse l'immagine ritrae la torre di Vermeeth qualche settimana prima (o dopo) rispetto all'incursione del nostro eroe.A parte questo l'ambiente \u00e8 decisamente coerente con il racconto.Voto: 7,75Trama ed Originalit\u00e0SpoilerIcedlake ha scritto:ho giocato ad Assassin\u2019s CreedIo NON ho giocato ad Assasins Creed! Ho giocato a \"La luna degli assassini\". Sarebbe come dire che ho giocato a \"Conan il Barbaro\" mentre giocavo a \"Sagard il Barbaro\". Se vogliamo parlare di ispirazioni citerei piuttosto l'intramontabile D&D che fa capolino nella storia diverse volte... ma chi \u00e8 \"privo di D&D\" scagli la prima pietra! Qualche esempio? La classica \"lanterna schermabile\" e la corda di esattamente 15 metri, senza contare (chi ha fatto il master lo sa bene!) che il \"livello di allarme\" delle guardie di una fortezza \u00e8 una tipica componente di una avventura. L'unica attinenza lampante con l'universo di Assassin's Creed si trova, a mio avviso, al paragrafo 30, dove ci si pu\u00f2 nascondere per diminuire il \"livello di allarme\". Questo racconto non introduce nessun nuovo topos letterario ne alcun elemento di spicco che ne esalti l'originalit\u00e0, ma penso che l'obbiettivo primario di questo concorso sia di creare un'opera fruibile e non un classico della letteratura. Detto questo devo ammettere che le tre spade mi hanno fatto cascare la mascella... ma come? Se Cuore Nero \u00e8 davvero il mito che dice di essere le guardie le ucciderebbe con una penna biro! Comunque...."
    ],
    [
        "37853",
        "Icedlake",
        "Che dite...\u00e9 il caso di aprire un nuovo topic intitolato \"Le recensioni delle recensioni\"?"
    ],
    [
        "37855",
        "monpracem",
        "Icedlake ha scritto:Che dite...\u00e9 il caso di aprire un nuovo topic intitolato \"Le recensioni delle recensioni\"?\u00a0 smileChe ne dite, \u00e9 il caso di aprire un nuovo topic intitolato \"commenti inutili \"?"
    ],
    [
        "37860",
        "Icedlake",
        "Che acidit\u00e0! Era un commento all'acqua di rose il mio"
    ],
    [
        "37865",
        "Apologeta",
        "Quanti commenti da fare prima della mia minirecensione! Intanto faccio notare a monpracem che 7,91 come voto finora non \u00e8 stato accettato, si va di mezzo voto in mezzo voto (quindi suppongo andr\u00e0 a 8). Anche il SEI PIENO di leccese... cosa intendi? 6 o 6,5?Poi spenderei due parole su quello che penso io dei voti. C'\u00e8 stata seriet\u00e0 da parte degli autori (almeno dei primi due, per adesso) nello scrivere un racconto a bivi, ci deve essere lo stesso impegno dei giurati nel valutare con la massima onest\u00e0 quello che si trovano davanti. Ben vengano lodi sperticate e critiche feroci, come si deve fare fra persone adulte e, per quanto lo consente internet, amiche. I voti spaziano perch\u00e9 Tizio adora quello che a Caio fa ribrezzo e che Sempronio nemmeno tiene in conto; qualunque sia la nostra scala di valutazione non temiamo di usarla spaziando da 1 a 10. La formula dei Corti prevede un livellamento anche dei voti pi\u00f9 alti e pi\u00f9 bassi, quindi ci sta il 3 di Adisc come il 9 di Skarn per il racconto precedente. Faccio un breve esempio numerico: io ho votato 7 il primo racconto, ma se (colto da subitaneo raptus di cattiveria) gli avessi dato 2, quanto avrei pesato sul totale?Differenza: 2 - 7 = -5Variazione voto popolare (13 votanti): -5 / 13 = -0,385Variazione voto complessivo (mediato con i 3 giudici): -0,385/4 = -0,097Uno scarto di meno di un decimo non penso che avrebbe potuto pregiudicare la posizione finale del racconto gi\u00e0 votato, quindi non mi trovo d'accordo con EGO sul peso di un singolo voto... Anche se forse lui pensa al concorso 2010 quando tenne il podio per questione dimillesimi!Conclusa la premessa storico-algebrico-metodologica,jammea valutare l'elaborato.SpoilerAmmetto di non conoscere per nulla il videogioco da voi citato, quindi non ne terr\u00f2 conto nella sezione originalit\u00e0. Ciononostante, a me proprio non piace quando un racconto interattivo \u00e8 formulato come se fosse un videogame: ti sposti, posi l'oggetto, prendi l'oggetto... E' un discorso che tocca quello che penso io del futuro della narrativa a bivi, e andrei fuori argomento. Continuiamo. Non capisco nemmeno quale sia stata la volont\u00e0 dell'autore nel citare nomi della prima edizione dei Corti, ma per quello dovremo aspettare lo showdown a fine maggio!I nomi anche a me piacciono poco, specialmente Faccia di Ferro.Questo racconto ha un'ambientazione molto (troppo) tradizionale, e sicuramente si avvicina molto (troppo) a quello che \u00e8il classico librogameche tutti abbiamo sugli scaffali: il vendicatore, il cattivo, la torre da esplorare... E' chiaro, questo lo si vede benissimo dopo aver letto il primo racconto, che poco (niente) ha da spartire con i canoni classici del genere. Ma vado nel dettaglio.AMBIENTAZIONE: Quando leggo qualcosa che mi prende, visualizzo gli ambienti e i personaggi. Ecco, io la torre, Cuore Nero, Prothias ecc. ecc. non sono riuscito a vederli: c'\u00e8 qualcosa nello stile, o forse nella vicenda, che non \u00e8 riuscito a prendermi. Le descrizioni degli ambienti non mi hanno detto nulla di particolare, i personaggi non hanno la profondit\u00e0 che mi piace e che, comunque, anche in soli 40 paragrafi potrebbe ben emergere. Apprezzabile comunque la tridimensionalit\u00e0 della struttura, come sottolineo dopo, segno di un bell'impegno dell'autore. Secondo me \u00e8 un difetto la possibilit\u00e0 di concludere l'avventura senza aver incontrato il figlio di Prothias, che pu\u00f2 far crollare il pathos della scelta del 40. Ancor pi\u00f9 grave, a mio avviso, come \u00e8 posta la domanda che chiude l'epilogo: immagino che significhi sfidare il maestro, ma sembra quasi che io debba scegliere se ammazzare lui o suicidarmi io. Inoltre lo stesso maestro \u00e8 sempre stato nominato in riferimento a quello che mi ha insegnato, ma \u00e8 un nome senza alcuna caratterizzazione. Mi dispiace, ma proprio questo aspetto non mi convince.Voto 4GIOCABILITA': Ecco, questa mi convince da matti. Ci vuole uno in gamba per mettere in piedi una struttura a mappa che dia una simile capacit\u00e0 di movimento in soli 40 paragrafi: complimenti davvero. Il regolamento \u00e8 interessante, ed \u00e8 ancor pi\u00f9 apprezzabile perch\u00e9 non fa uso dei dadi: qualche evento casuale \u00e8 comunque inserito grazie all'intelligente trovata del \"controlla il tempo mancante\". I rintocchi sono proprio ogni quarto d'ora (paragrafo 21) e secondo me lo scorrere del tempo \u00e8 realistico. Bene gli oggetti grassettati come in Guerrieri della Strada. Qualche aspetto negativo c'\u00e8: anche a me sarebbe piaciuta una scheda del personaggio, soluzione user-friendly e spesso elegante; anzi, suggerirei all'autore di iniziare a pensarla per la pubblicazione in volume, magari corredandola con illustrazioni appropriate... che so, una clessidra da annerire progressivamente per il tempo, una barra da riempire per il livello di allarme. Forse \u00e8 stata solo una dimenticanza, visto che nella sezione Livello di Allarme si parla di \"riquadro\", ma \u00e8 una dimenticanza grave. Peccato anche per la scelta degli oggetti iniziali: una volta imparati i migliori, la strada \u00e8 spianata... e se posso prendere un pugnale, perch\u00e9 non posso avere anche una spada in casa da portarmi dietro? A proposito di spade, la necessit\u00e0 di averne 2 o 3 a mio avviso \u00e8 poco realistica.Voto 8ORIGINALITA': Ahia, ahia, ahia. E' originale il regolamento, \u00e8 originale descrivere Cuore Nero come avviene al paragrafo 6, \u00e8 originale il doppio finale aperto. Non lo \u00e8, ahim\u00e9, il losco figuro che deve far fuori il gran capo che vive nella sua magione ultrasorvegliata. Magari \u00e8 poco, per\u00f2 qui \u00e8 un bel problema, visto che \u00e8 il cardine della vicenda.Voto 5,5STILE: Molto lineare, dove il primo era a tratti schizofrenico (senza offesa, eh!). Non molto vario, ma ben leggibile: purtroppo, come detto sopra, non sono riuscito a figurarmi la vicenda... magari questo \u00e8 colpa della mia struttura neuronale!Qualche refuso qua e l\u00e0, per cui rimando ai commenti di EGO e monpracem aggiungendo la mia lista sotto. Ripeto l'apprezzamento per il paragrafo 6, l'insoddisfazione che si possa arrivare alla scelta finale senza aver incontrato il figlio di Prothias e il disappunto per la domanda finale che avrebbe richiesto maggiori informazioni sul maestro.Voto 5,5Media: 23/4 = 5,75Considerando tutto il mio affetto per i regolamenti senza dadi, arrotondo volentieri.Il mio voto \u00e8 6Qualche refuso aggiuntivo:Spoiler1: nonostante sia uno degli uomini pi\u00f9 ricchi della regionee sia ormai molto grasso... ???canili... meglio cucce15 e 31:contaquanto tempo ti rimane... controlla22: tutta l'ultima parte, dopo la riga vuota, andrebbe sostituita dal semplice \"vai al 40\". Il check su corda e rampino \u00e8 gi\u00e0 qui.40: di certo \u00e8stato stato... ripetizione circa a 2/3 del paragrafo, mentre parla Prothias"
    ],
    [
        "37866",
        "Adisc",
        "monpracem ha scritto:Adisc ha scritto:Indi per cui i voti negativi andranno visti solo in relazione al confronto con gli altri racconti partecipantiMi \u00e8 stato espressamente confermato che non \u00e8 necessario leggere tutti i racconti per partecipare alle votazioni... quindi la tua premessa non pu\u00f2, purtroppo, essere valida.Eheh, hai ragione, ma mi sono ripromesso di recensire tutti i racconti nessuno escluso! E mi sembra che molti qui siano desiderosi di fare lo stesso! E vai cor tango, come disse in principio il buon Mornon!"
    ],
    [
        "37869",
        "monpracem",
        "Mi sono permesso di realizzare questo registro di gioco (spero vada bene all'autore)..."
    ],
    [
        "37886",
        "Prodo",
        "Davvero bello Yanez. Se l'autore sar\u00e0 d'accordo, a fine concorso, si potrebbe allegare al volume antologico che racchiude tutti i racconti, meriterebbe."
    ],
    [
        "37888",
        "Icedlake",
        "Prodo ha scritto:Davvero bello Yanez. Se l'autore sar\u00e0 d'accordo, a fine concorso, si potrebbe allegare al volume antologico che racchiude tutti i racconti, meriterebbe.Mi auguro veramente che possa essere approvato dall'autore perch\u00e8 merita, oltre ad essere utile."
    ],
    [
        "37928",
        "Seven_Legion",
        "...SBREKK! SQUACK!! ... ma qui si esagera!!!Bravo monpracem!...poi mi direte in quale altro concorso della terra un partecipante riceve recensioni cosi' accurate e riesce a tirare su persino nuove illustrazionidurante la propria votazione!!!"
    ],
    [
        "37933",
        "Adisc",
        "Amazing!!! Bellissimo lavoro! Questo concorso \u00e8 pieno di sorprese!!!"
    ],
    [
        "37941",
        "EGO",
        "Apologeta ha scritto:non mi trovo d'accordo con EGO sul peso di un singolo voto... Anche se forse lui pensa al concorso 2010 quando tenne il podio per questione dimillesimi!AncheCuore Nero, nel primo concorso, fu scavalcato per una questione di un centesimo, o forse addirittura un millesimo! Inoltre si era agli albori del concorso, quando ancora non avevamo metri di paragone e quindi si tendeva molto di pi\u00f9 a lodare che a criticare, e i punteggi erano pi\u00f9 omogenei di adesso. Il mio racconto invece fu abbattuto nella media dalla triade dei giudici ufficiali, perch\u00e9 in quanto a giuria popolare rullava(dico tutto questo giusto per precisare, eh; non c'\u00e8 alcun intento polemico!)Apologeta ha scritto:Questo racconto ha un'ambientazione molto (troppo) tradizionale, e sicuramente si avvicina molto (troppo) a quello che \u00e8il classico librogameche tutti abbiamo sugli scaffali: il vendicatore, il cattivo, la torre da esplorare...Osservo che \u00e8 tanto richiesta l'originalit\u00e0 di storia e ambientazione, quanto invece si tende a dare per intoccabile un registro d'avventura, dei punteggi da gestire, un tiro di dadi qui e l\u00e0, al punto che la mancanza di un registro fornito dall'autore induce i lettori a disegnarne uno apposta, con tanto di illustrazione. Insomma, ho l'impressione che molti trovino quasi \"confortante\" la presenza di un impianto ludico standard che si rifaccia a D&D e ne considerino l'assenza un minus a prescindere, ma siano a disagio quando detto impianto viene applicato ad un'avventura che si rifaccia ai canoni classici di D&D. Per me questa fissazione coi punteggi ha, per esempio, reso librogame come quelli di Sherlock Holmes meno brillanti di quanto avrebbero potuto essere (fermo restando che nellaLuna degli assassinii punteggi sono sacrosanti).Apologeta ha scritto:l'insoddisfazione che si possa arrivare alla scelta finale senza aver incontrato il figlio di ProthiasOsservazione legittima, ma considero l'opzionalit\u00e0 di quell'episodio alla pari col fatto che si possa partire con tutto l'equipaggiamento \"migliore\". Sarebbe stato interessante fare in modo che, qualunque fosse l'equipaggiamento di partenza, il giocatore fosse obbligato a determinati passaggi, in modo da vedere il pi\u00f9 possibile della torre, impiegare un tempo minimo che lo ponesse in reale pericolo di fallire la missione, e doversi spremere bene le meningi per organizzare l'inventario in modo da arrivare alla vittoria. Ma in un \"librogame\" come questo la libert\u00e0 di movimento e la mancanza di tappe fisse sono essenziali; introdurre dei passaggi obbligati (a parte l'ultimo, ovviamente) l'avrebbe snaturato."
    ],
    [
        "37944",
        "Seven_Legion",
        "scusate la domanda da ignorante in materia:\u00a0 \"Vermeeth\" e' una parola gia' ben nota in qualche ambito del fantasy ...oppure si presume sia solo un nome ideato dall'autore del presente racconto?No perche', mi pare che in realta', oltre a \"cuore nero\", anche \"Vermeeth\" facesse parte dei 3 incipit della prima edizione del concorso. Il che farebbe pensare ad un preciso disegno, o quantomeno una volonta' di fare \"citazioni\" forse superiore a quella finora da voi rilevata..."
    ],
    [
        "37946",
        "monpracem",
        "EGO ha scritto:si tende a dare per intoccabile un registro d'avventura, dei punteggi da gestire, un tiro di dadi qui e l\u00e0, al punto che la mancanza di un registro fornito dall'autore induce i lettori a disegnarne uno apposta, con tanto di illustrazione.?Ego... guarda che io ho disegnato il foglio del personaggio perche ho visto che qualche lettore lo ha desiderato e per partecipare in maniera costruttiva (a modo mio e nel limite del possibile) a questa bella iniziativa! Non ne sento assolutamente la mancanza (anche perch\u00e8 non ho problemi a farmene uno al volo).------Grazie per i complimenti ragazzi!"
    ],
    [
        "37947",
        "EGO",
        "monpracem ha scritto:EGO ha scritto:si tende a dare per intoccabile un registro d'avventura, dei punteggi da gestire, un tiro di dadi qui e l\u00e0, al punto che la mancanza di un registro fornito dall'autore induce i lettori a disegnarne uno apposta, con tanto di illustrazione.?Ego... guarda che io ho disegnato il foglio del personaggio perche ho visto che qualche lettore lo ha desiderato e per partecipare in maniera costruttiva (a modo mio e nel limite del possibile) a questa bella iniziativa! Non ne sento assolutamente la mancanza (anche perch\u00e8 non ho problemi a farmene uno al volo).OK. Ma ogni volta che manca un registro, molti ne lamentano l'assenza. Ne fu lamentata l'assenza anche inCollector's Item, per quelle due cosette che c'erano da tenere in conto (non lo misi apposta, anche per stimolare l'attenzione alla lettura)."
    ],
    [
        "37948",
        "Apologeta",
        "EGO ha scritto:Ma ogni volta che manca un registro, molti ne lamentano l'assenza.Io sono uno dei molti perch\u00e9 penso chein questo casosarebbe potuto essere, se non fondamentale, almeno un grandissimo valore aggiunto. Se siamo reader-friendly con gli oggetti grassettati (anni e anni di maledizioni agli autori che non usavano neanche l'iniziale maiuscola!), perch\u00e9 non possiamo completare l'opera con un registro? Mal che vada, il lettore si arranger\u00e0. Si riesce a giocare anche senza, ma si deve annotare la roba qua e l\u00e0, al contrario del tuo racconto dove effettivamente c'erano giustoEGO ha scritto:due cosette che c'erano da tenere in contoe anche secondo me il registro aveva poco senso. Ah, dimenticavo: ti faccio i complimenti a distanza di un anno per il tuo Corto!Complimenti a yanez/monpracem per avere concretizzato al volo una frase letta in una balzana recensione...Per\u00f2 le ore in tutto dovrebbero essere 6 (i rintocchi sono ogni quarto d'ora).Seven_Legion ha scritto:No perche', mi pare che in realta', oltre a \"cuore nero\", anche \"Vermeeth\" facesse parte dei 3 incipit della prima edizione del concorso. Il che farebbe pensare ad un preciso disegno, o quantomeno una volonta' di fare \"citazioni\" forse superiore a quella finora da voi rilevata...Ma tu non eri uno degli ideatori? L'hai gi\u00e0 dimenticato? Lo sapevo io che sono un pischello del forum e l'ho scritto anche nel mio commento!In ogni caso questo rientra nel topic (giustamente) vietato del totoautori, insieme a tutte le osservazioni su chi commenta e chi no i vari thread! Uffa, un altro mese e mezzo prima di poter dire: \"lo sapevo che eri tu, l'ho sempre saputo anche se non l'ho mai detto per non influenzare la votazione\"!"
    ],
    [
        "37964",
        "Fly",
        "Ed eccomi a votare questo secondo racconto.Per iniziare mi sento di dire che nel leggere questo racconto mi sono divertito ed \u00e8 qualcosa di rilevante per via del fatto che la storia che viene proposta aggiunge ben poco ai panorami soliti descritti nei librogame ed \u00e8 d per se gi\u00e0 sentita e risentita...per\u00f2 ho provato piacere nel leggerla e quindi ci devono essere anche importanti aspetti positivi ed il regolamento \u00e8 sicuramente uno di questi. Premetto che non mi ha dato alcun fastidio non avere un registro di gioco in quanto ho l'abitudine per tutti i librogame che leggo di crearmene sempre di personali.Anche se pu\u00f2 apparire un p\u00f2 forzata ho apprezzato la scelta di essere i pi\u00f9 forti di tutti negli scontri,infatti in un librogame di 40 paragrafi ci\u00f2 snellisce molto la storia rendendola pi\u00f9 fluida e snella. Mi sono molto divertito anche a tenere sotto controllo il livelli d'allarme ed il trascorrere del tempo ed ammetto che non ero riuscito a dare troppo peso se i rintocchi fossero regolari o no,insomma non la giudico qualcosa di troppo grave...Altra cosa importante \u00e8 il continuo piglia e molla degli oggetti, non \u00e8 stato subito facile trovare la sequenza giusta nel leggere i paragrafi pensando \"adesso prendo questo,lo uso e cos\u00ec dopo posso prendere l'altro\" e di per se ci\u00f2 \u00e8 stata una bella sfida.Una cosa che non ho apprezzato \u00e8 il paragrafo 11. Se uno arriva a questo paragrafo ad esempio arrampicandosi dal cortile al secondo piano e poi subito al tetto capisce subito come comportarsi durante il racconto (anche perch\u00e8 in questo paragrafo \u00e8 indicato che poi si arriver\u00e0 al 40) e cio\u00e8 o trovare tre spade oppure un sacchetto di preziosi...capisco che in cos\u00ec pochi paragrafi sia difficile dilungarsi maggiormente ma la cosa non mi ha lo stesso convinto.Le tre spade le ho trovate troppo una forzatura, \u00e8 chiaro che se uno non legge questo famoso paragrafo 11 non gli passer\u00e0 mai per la testa di portarsele dietro..Invito l'autore come gi\u00e0 indicato da qualcun'altro a rivedere il paragrafo 18 perch\u00e8 c'\u00e8 qualcosa che non funziona... A proposito, gli autori avranno la possibilit\u00e0 di mettere mano ai racconti prima di inserirli in una raccolta,giusto?Molto esilaranti sono le scene che riguardano la cuoca,che donna!!In definitiva, penso che se questo libro sar\u00e0 ampliato con qualche scena che possa farlo diversificare maggiormente dal panorama consueto possa tranquillamente superare il 7 abbondante(grazie anche stile di scrittura asciutto che ho molto apprezzato), ma per ci\u00f2 che \u00e8 ora mi fermo ad un 6,5."
    ],
    [
        "37980",
        "Prodo",
        "Apologeta ha scritto:Io sono uno dei molti perch\u00e9 penso che in questo caso sarebbe potuto essere, se non fondamentale, almeno un grandissimo valore aggiuntoIn questo caso sono d'accordo con Apo, anche se concordo con Ego che il registro non sempre \u00e8 indispensabile. Ma per questo specifico racconto sarebbe stato molto utile, soprattutto pensato come quello disegnato da Mompracem. Questo perch\u00e9 il trascorrere delle ore e il salire del livello di allarme sono parametri fondamentali che il lettore deve monitorare da solo costantemente. Avere uno strumento apposito per farlo, invece di fare croci o segnacci su un foglio volante, sarebbe stato molto utile e avrebbe aggiunto carisma all'aspetto \"estetico\" del lavoro."
    ],
    [
        "37981",
        "Seven_Legion",
        "Ma tu non eri uno degli ideatori? L'hai gi\u00e0 dimenticato? Lo sapevo io che sono un pischello del forum e l'ho scritto anche nel mio commento! In ogni caso questo rientra nel topic (giustamente) vietato del totoautori, insieme a tutte le osservazioni su chi commenta e chi no i vari thread! Uffa, un altro mese e mezzo prima di poter dire: \"lo sapevo che eri tu, l'ho sempre saputo anche se non l'ho mai detto per non influenzare la votazioneVeramente anche altri avevano notato che il nome \"cuore nero\" proveniva dagli incipit del primo concorso. Incipit che creammo in tandem noi tre giudici di allora, ma nei quali la parola \"Veermeth\" non penso venisse da me, visto che al massimo vi potrei consigliare il nome di un buon Vermouth.In ogni caso non vedo come parlare di cio' possa costituire l' esacrata attivita' di \"totoautore\", dato che chiunque puo' aver voluto citare gli incipit del primo concorso, da un fedelissimo della prima ora ad un nuovo arrivato che s'e' scaricato la raccolta dal sito neanche un mese fa...A me comunque sfugge il senso e la necessita' di queste citazioni sparpagliate nel racconto... ma un bravo criminologo potrebbe forse aiutarci a tracciare il profilo psicologico di questa mente turbata e contorta... brrr..."
    ],
    [
        "37984",
        "Lucky",
        "EGO ha scritto:Un'osservazione un po' del cacchio: questo testo non \u00e8 in Times New Roman! Mi pare che il regolamento prevedesse quell'unico font, per essere sicuri dell'uniformit\u00e0 delle dimensioni previste per i racconti.Rassicuro EGO sul fatto che il racconto arrivato in formato doc \u00e8 con carattere Times New Roman e quindi conforme. Esportando successivamente in pdf con openoffice e sotto linux devo aver utilizzato un Times New Roman\u00a0 diverso da quello usato da Windows."
    ],
    [
        "37995",
        "Lamello",
        "Finalmente sono riuscito a leggere (giocare) il racconto!Allora, devo dire che, nonostante l'ambientazione classica, a me non dispiace affatto (l'ambientazione, intendo). Non mi piace l'uso di certe espressioni e aggettivi che vogliono \"pompare\" troppo una situazione per renderla \"scioccante\", \"tenebrosa\", \"da thriller\" e via dicendo. A me fa l'effetto opposto. Si dovrebbe guidare l'emozione del lettore verso quella situazione senza portarcelo a forza con paroloni o frasi artefatte. A parte questo, lo stile scorre abbastanza. Ma, come hanno notato altri, le descrizioni sono noiose e non ti viene voglia di leggertele. Se l'autore avesse evidenziato in grassetto la parola \"Rintocco\" non mi sarei troppo preso la briga di leggere le descrizioni. Il gioco in s\u00e9 \u00e8 abbastanza avvincente per quanto riguarda la tensione che si crea. Anche se la missione \u00e8 stata considerata \"banale\". A me banale sembra il finale, in cui scopri che devi uccidere chi ti ha salvato (troppo tipico). Fatemi capire: Faccia di Ferro e il tuo maestro sono due persone diverse? Faccia di Ferro \u00e8 solo il mandante? Mi sembra di capire che sia cos\u00ec (se fosse altrimenti ci sarebbero delle incongruenze nella storia eccessive).Bello anche la volont\u00e0 di metterci situazioni pi\u00f9 o meno divertenti (tipo i servi in cantina e cose simili). Io odio i racconti troppo seriosi.Ci sono delle cose nella storia che sono un po' ridicole:Spoilernel par 25 Cuore Nero si trova a giudicare Vermeeth: \"Quanti traffici di morte saranno registrati tra queste scartoffie? Se consegnassi al principe i suoi libri pi\u00f9 segreti, potrei forse ripagare numerose ingiustizie\". Ma stiamo scherzando? Cuore Nero \u00e8 un assassino da anni, un uomo senza scrupoli che si \u00e8 anche lui arricchito (sicuramente in modo minore del mercante, ma i soldi li ha presi) con le sue uccisioni! Secondo me questo atteggiamento non sta in piedi.Anche il dialogo fra Cuore nero e Vermeeth mi sembra veramente irreale:Spoilercome pu\u00f2 uno essere pronto a uccidere un altro e credere a tutto quello che l'altro gli dice per salvarsi il sedere (e non mi venite a dire del discorso che lui sente quando uno dice il vero, per favore!) e viceversa uno che sta per essere ucciso, e lo sa, dire: non ti ammazzo per vedere chi sei, ah, ma aspetta, ci conosciamo! Ma dai, non vorrai mica dirmi che sei venuto per ammazzarmi! Ma no! Sicuramente volevi prendere un t\u00e8! E nasce una bella discussione. Di solito, quando uno di questi personaggi \u00e8 un pericolo di morte, prima ammazza e poi guarda chi era l'altro. Ovviamente questa \u00e8 solo la mia opinione e il mio gusto personaleA me il finale aperto mi \u00e8 piaciutoSpoilerL'idea che puoi ammazzare tutti (nell'epilogo si pu\u00f2 pure uccidere il proprio maestro, e se si \u00e8 scelto di ammazzare Vermeeth e il figlio) \u00e8 una bella strage da uomo veramente amareggiato per tutta una vita di sofferenze, dall'infanzia a una vita da assassino alla scoperta di essere stato una marionetta. Oppure viversi questa sofferenza come uno meglio crede (fuggire, uccidere solo uno, uccidersi, etc). Ci sono tutte (molte) sfaccettature della psiche umanaPer il resto la torre \u00e8 ben architettata e anche il sistema di gioco \u00e8 davvero fatto bene, a mio avviso. Unica pecca sono i combattimenti. Usare il sistema del numero delle armi \u00e8 davvero troppo poco realistico e antipatico, a mio avviso. Si poteva pensare a qualcosa di meglio. Bello il discorso delle ronde a seconda del tempo che hai trascorso e anche il fattore tempo, che \u00e8 cmq ben conosciuto (ma ci\u00f2 non ne sminuisce l'utilizzo). Secondo me sarebbe da aumentare la difficolt\u00e0 del raccontogioco, magari per i combattimenti o quant'altro. Devo dire che facilmente si arriva alla fine. Io invece non disprezzo il discorso degli oggetti, il prendi-posa mi ha abbastanza entusiasmato (dover tornare a recuperare quello che ti serve \u00e8 bello, non ti preclude per forza la fine) ma cozza col fatto che se all'inizio non hai gli oggetti giusti, in fondo in ci arrivi. Si poteva pensare di avere gi\u00e0 gli oggetti necessari senza doverli scegliere, ma poi che eri costretto a posarli e riprenderli per concludere il tutto. Vabb\u00e8, sono mie opinioni sul mio gusto personale.Ovviamente di rigiocarlo non ti viene molta voglia, giusto per vedere le altre stanze-situazioni, ma con le descrizioni ti passa un po' la voglia.Il mio voto \u00e87"
    ],
    [
        "38010",
        "Jegriva",
        "Ma stiamo scherzando? Cuore Nero \u00e8 un assassino da anni, un uomo senza scrupoli che si \u00e8 anche lui arricchito (sicuramente in modo minore del mercante, ma i soldi li ha presi) con le sue uccisioni!Difatti \u00e8 uno degli indizi che fa propendere per i grossi debiti verso Asassin's Creed: gli assassini in quei giochi, infatti, non sono assassini a pagamento, ma sono una setta, una societ\u00e0 segreta, che elimina solo gli appartenenti alla faziona avversaria, i Templari.Quel discorso di Cuore Nero, mi sembra spuntato direttamente dal personaggio di Ezio Auditore, protagonista di AC2, e non da un assassino a pagamento come \u00e8 (TESTUALMENTE) Cuore Nero."
    ],
    [
        "38041",
        "suaimondi",
        "Ho letto il racconto quasi per caso, visto che sarei dovuto andare a dormire circa 2 ore fa... ma avevo pensieri per la testa e avevo bisogno di qualcosa per scacciarli...La Luna degli Assassini, in fondo, ha fatto il suo dovere, ovvero farmi trascorrere 40 minuti senza pensare ai miei guai.Premetto che proprio un paio di settimane fa ho iniziato a giocare ad Assassin's Creed, e quando ho cominciato a leggere il corto ho subito identificato Cuore Nero nel protagonista del Videogame in questione.La cosa che ho apprezzato maggiormente \u00e8 senza dubbio il regolamento, ma devo dire che \u00e8 un puro caso. Mi spiego: io di solito prediligo regolamenti complessi ed articolati, mi diverto proprio\u00a0 a prender nota di tutto sul registo di guerra. Ma stasera avevo proprio bisogno di qualcosa di leggero e BAM! Mi capita sotto mano questo racconto, lo scarico e scopro che a momenti non servivano quasi carte a penna... eccezionale! Se mi fossi di fronte un Regolamento pi\u00f9 dettagliato non lo avrei nemmeno cominciato.L'atmosfera che si respira nel racconto mi piace, mi piace anche il fatto di poter compiere delle scelte sul come risolvere le situazioni che si incontrano (non hai l'oggetto giusto? ce la fai lo stesso ma perdi pi\u00f9 tempo o fai pi\u00f9 rumore).Per quanto riguarda il discorso del tempo trascorso, francamente quando sono partito anche io sono rimasto spiazzato dalla velocit\u00e0 con cui passa. Poi per\u00f2 mi son detto \"Avr\u00e0 usato il termine Rintocco per rendere meglio l'idea dell'ambiente in cui ci si trova, una citt\u00e0 con il campanile a scandirne le ore. Avrebbe potuto scrivere 'Sottrai una Unit\u00e0 di Tempo al totale' e nessuno si sarebbe lamentato della rapidit\u00e0 con cui scorre, per\u00f2 interrompe la narrazione inserendo un elemento esterno, molto meglio il Rintocco.\" non so se mi spiego...Avrei preferito anche io che a differenti livelli d'allarme le cose si fossero fatte pi\u00f9 complicate, ma penso che in 40 paragrafi sia proprio dura.Nonostante il \"non-colpo di scena\" del mandante-preda, mi \u00e8 sembrato interessante che alla fine ognuno possa immaginarsi l'epilogo che preferiva (io avrei ucciso prima il mercante e poi il figlio).Fra i fattori negativi vedrei la scarsa rigiocabilit\u00e0, la difficile \"riconoscibilit\u00e0\" di alcuni elementi descrittivi (porte e marcapiani in primis), alcuni refusi gi\u00e0 elencati da altri prima di me, e infine il fatto delle 3 spade, che oltre a non essere consono con il discorso della furtivit\u00e0 che permea il racconto, \u00e8 anche assurdo di per se.Il voto che do al racconto \u00e8 quindi8Spero che i prossimi Corti siano buoni almeno come questo"
    ],
    [
        "38056",
        "Prodo",
        "Ancora qualche ora per votare ragazzi, i ritardari si affrettino! Sono comunque contento, c'\u00e8 molta partecipazione di voto a questo concorso!"
    ],
    [
        "38095",
        "Lucky",
        "Ancora poche ore per le votazioni!"
    ],
    [
        "38113",
        "Seven_Legion",
        "io purtroppo non ce la faccio proprio causa pressanti di impegni di lavoro...peccato perche' certi aspetti di questo \"corto\" sembrano invitanti...Vorrei pero' domandare (e' gia' stato chiesto anche da Ego) quanti sono i racconti in concorso ancora da votare."
    ],
    [
        "38114",
        "Yanez",
        "oltre a questo ne restano 6"
    ],
    [
        "38119",
        "gpet74",
        "Ok, eccomi qua l'ultimo giorno utile per esprimere un parere. Premetto che, anche se con fatica, non ho ancora letto nessun commento o voto riguardante questo racconto. Per cui perdonatemi se ripeter\u00f2 osservazioni gi\u00e0 fatte dagli altri.Ingeneraleil racconto non mi \u00e8 dispiaciuto. Sicuramente nei due anni di vita de I Corti mi \u00e8 capitato di leggere molto, ma molto di peggio, sia come stile di scrittura che come meccaniche di gioco. Premettendo che non mi piacciono i librogame a mappa, ai quali prediligo nettamente quelli a trama, devo dire che questo la Luna degli Assassini non \u00e8 malaccio se non per alcuni difetti che fanno inabissare il mio giudizio che, inizialmente, era ottimo.Prima di cominciare a bastonare, per\u00f2, voglio tendere lacarota:Ho trovato interessante il sistema di regole, semplice eppure \"tattico\" che si occupa solo di gestire l'inventario, il tempo trascorso e il livello di allarme, tralasciando abilit\u00e0, caratteristiche e tiri di dado classici dei libri a bivi. Buono anche il sistema per cui diventa necessario tornare indietro pi\u00f9 volte per procurarsi gli oggetti che ci occorrono, andando a prenderseli in stanze gi\u00e0 visitate allungando l'esperienza di gioco ben al di la di quello che 40 paragrafi consentirebbero, questo sistema ci obbliga a valutare se vale la pena perdere altro tempo (rintocchi) per tornare indietro a prendere quell'oggetto oppure se \u00e8 il caso di tentare un altra strada. A parte un unico caso, poi, trovo che la costruzione della casa di Vermeeth e delle meccaniche che ci permettano di muoverci al suo interno siano davvero ben fatte e calibrate a puntino. Bello anche il sistema per \"simulare\" il lancio del dado con relativo incontro casuale, per cui ripassando in una medesima locazione in momenti diversi (leggi: con alle spalle un numero di rintocchi differenti) possono accadere cose diverse.Per tutto questo dicobene e bravoall'autore. Si vede che si \u00e8 impegnato non poco in questo lavoro e bisogna dargliene atto.prima di impuganre il bastone voglio far notare a tutti una cosa simpatica:Prothias Vermeeth\u00e8 il nome che il sottoscritto aveva inventato nello scrivere il primo incipit della prima edizione de I Corti di LGL, quello nel quale un mago, un ladro, un chierico e un guerriero vengono assoldati da un ricco mercante (Prothias Vermeeth, per l'appunto) per una missione facile facile che per\u00f2 avr\u00e0 conseguenze inaspettate. Il fatto che il nome sia stato ripreso pari pari, cos\u00ec come la professione di Vermeeth mi sugegrisce che:a) l'autore, quando si paleser\u00e0, dovr\u00e0 pagarmi i diritti del personaggio.b) Ho sospetti assai concreti sull'identit\u00e0 dell'autore.Tralasciamo le facezie e concentriamoci sulle cose che invece NON mi sono piaciute di questo racconto:Come ho detto all'inizio non amo le avventure a mappa. Questo La Luna degli Assassini, poi, tende a dare molte opportunit\u00e0 ma nessun suggerimento. Insomma si gira come scemi per la torre di Vermeeth facendo le proprie scelte praticamente a caso. Ma, dico io, puntare il coltello alla gola di qualcuno e chiedergli: 1) dov\u00ec\u00e8 la stanza di Vermeeth; 2) come ci si arriva; 3) quali guardie/trappole ci sono sulla strada; 4)dove trovare chiavi o altro che consenta di entrare nella camera; era troppo difficile per un addestratissimo assasino?Comunque questo qui sopra \u00e8 un parere personale non oggettivo. A qualcuno l'impostazione stile avventura grafica pu\u00f2 anche essere piaciuta. Per nulla soggettive sono invece le mie critiche sullo stile della scrittura. Al di la di alcune ingenuit\u00e0 di troppo ho rilevato un uso smodato e fastidioso di aggettivi. Insomma, una scrivania deve per forza essereampia, un saloneenorme,\u00a0 le vetrategrandi, le voci, poi, sonostupite, il sistema di lamecomplesso, i festoniimmensi, le ali di corvotetre, il drappo scuropesante. Troppe troppe troppe! In ogni paragrafo ci si scontra con una quantit\u00e0 di aggettivazioni imbarazzanti che, almeno a me, finiscono per dare fastidio.In alcuni casi poi questo modo di scrivere diventa assurdo, inutile, oppure nasconde veri e propri errori. Ad esempioVermeeth \u00e8 molto grasso. Cosa vuol dire? Che \u00e8 obeso? In tal caso bisognava scrivere obeso e non molto grasso, visto che il termine in italiano c'\u00e8 ed \u00e8 correntemente utilizzato. Altrimenti quelmoltonon ha senso di esistere! E ancora:suoi occhi bulbosi, sue dita ferme manifestano una grande abilit\u00e0 e determinazione. Ecco una frase che mi ha fatto inorridire. Innanzitutto se stiamo parlando di Vermeeth \u00e8ovvioche gli occhi bulbosi e le mani sonosue. Di chi dovrebbero essere? Della cuoca in cantina? Quei dueSuoivanno bruciati. Inoltre perch\u00e8 gli occhi bulbosi e le dita ferme dovrebbero manifestare abilit\u00e0 e determinazione? (Anzigrandeabilit\u00e0 e determinazione, perch\u00e8, magari, un lettore distratto poteva confondersi e pensare che si trattasse du una piccola abilit\u00e0 e determinazione?) Non c'\u00e8 modo di intuire il motivo di questa affermazione dell'autore che, cos\u00ec come \u00e8, rimane campata in aria.Per finire il testo \u00e8 tappezzato di approssimazioni fastidiosissime, eccone una manciata:Abbastanza alticci,- in cosa si differenzia una personaabbastanzaalticcia da una semplicemente alticcia? Come questa parola:abbastanza, dovrebbe aiutare il lettore a comprendere meglio la scena?Sembra un servitore- Sembra o lo \u00e8? E se lo sembra solo, in base a cosa il protagonista fa le proprie ipotesi? O si spiega perch\u00e8sembraun servitore oppure si dice semplicemente che\u00e8un servitore e si taglia la testa al toro.Salone sembra essere- Aridaj\u00e8. Sembra essere o lo \u00e8. Decidiamoci una buona volta!La porta sembra sbarrata- Perch\u00e8 ha una faccia sbarrata? O magari perch\u00e8 il protagonista provab a girare la maniglia? Nel caso per\u00f2 sarebbe carino dirle queste cose al lettore che, senn\u00f2, deve fare lui tutta la fatica di immaginarsi le cose.\u00a0 Una porta \u00e8 sbarrata oppure non lo \u00e8. Non esistono vie di mezzo!Quasi sibilandoSibila o non sibila? Non esiste un verso ch\u00e8 \u00e8quasi qualcosa. Se l'autore non \u00e8 sicuro di come sia una cosa, un verso, un suono, un colore ecc. forse deve chiudere gli occhi, decidereesattamentecom'\u00e8 la cosa che vuole descrivere e poi descriverla, invece di prendere in giro il lettore con una cascata di quasi, come, sembra, abbastanza, un po'.Ma a questo punto il raconto era ancora ad un livello per me accettabile. Quest'anno non faccio aprte dei tra giudici/organizzatori per cui posso permettermi di essere pi\u00f9 largo di manica. Sinceramente pensavo di dargli un 6, forse anche un 6 e 1/2.Purtroppo a questo punto raggiungo la camera di Vermeeth, lo affronto, scopro l'atroce verit\u00e0 e... e... e? Che cosa accade? Nulla! L'autore mi prospetta una serie di opzioni tutte giustificabili, sensate e in grado di concludere adeguatamente la vicenda ma, invece di descrivermene le conseguenze, in pratica, mi dice: \"Bravo, scegli cosa fare e poi immaginati cosa succede. Si, esattom fai da te che io non c'ho voglia. No, no, io non ti dico nulla! Mi raccomando immaginala bene sta scena che senno mi rovini tutto il lavoro che ho fatto,\u00a0 poi, quando hai finito, vai all'epilogo che io ti dico ancora due stupidaggini ininfluenti e magari ti alletto con un possibile seguito\"Ma se aveva finito i 40 paragrafi l'autore non poteva eliminare qualche paragrafo dell'esplorazione? Oppure doveva avere il coraggio di scegliere lui, quale finale farmi leggere. Cos\u00ec, scusate, ma io mi sento profondamente preso per i fondelli!Sono addolorato ma l'ultimo paragrafo fa sprofondare il mio giudizio al di sotto della sufficienza.Il mio voto \u00e8. 5Ora vado a rileggermi i vostri commenti e voti per vedere se siete d'accordo con me oppure se, pur non essendo uno dei giudici del concorso, sono io che rimango eccessivamente critico."
    ],
    [
        "38122",
        "Seven_Legion",
        "wow! un po' \"gamberettiana\" ...ma bella rece!...e se un giorno dovessi mai scrivere un librogame, giuro che ci mettero': \"aveva gli occhi bulbosi e le ditaparticolarmentecilindriche\"... cosi', solo per vedere Gpet che manda fumo dalle orecchie..."
    ],
    [
        "38123",
        "Yanez",
        "ma che vuol dire bulbosi?"
    ],
    [
        "38124",
        "monpracem",
        "Seven_Legion ha scritto:\"aveva gli occhi bulbosi e le dita particolarmente cilindriche\"... cosi', solo per vedere Gpet che manda fumo dalle orecchie...Seven!! Sei sempre il migliore ti giuro! HAHAHAH!"
    ],
    [
        "38135",
        "Seven_Legion",
        "ok, bando agli scherzi perche' bisogna anche ricordare che, anonimato a parte, a fine concorso salta fuori l'autore e forse ci da anche un sacco di legnate...Comunque \"bulbosi\" in sostanza significa \"a forma di bulbo\". Descrizione che, se associata proprio ai bulbi oculari del signore in questione, si rivela in tutta la sua natura di tautologia bella e buona...Si tratta un po' di quell'uso di aggettivi che a tutti puo' capitare di buttare nel testo, pensando di rendere meglio l'atmosfera, finche' questi non vengono impietosamente smontati ad una seconda lettura. Capita di trovarne spesso in fase di revisione anche nei lavori migliori e Gpet ha l'occhio molto attento... fatto salvo che lui stesso ha un libro in betatest proprio in questo momento sul forum e quindi, immagino che se qualcuno desiderasse oravendicarscollaborare alla correzione, non avrebbe che da farsi avanti.In definitiva, rileggendo le recensioni precedenti, penso Gpet trovera' conferma delle sue impressioni. In particolare, come gia' osservato da Jeg e Prodo, questo racconto puo' risultare molto soddisfacente se si reputano importanti certi aspetti, quali la bonta' del gioco e la capacita' di intrattenere senza annoiare. Meno soddisfacente se si cerca la cura del comparto narrativo ed originalita'. L'autore ha dimostato ottime capacita' e spero pero' non vorra' sottovalutare anche i responsi negativi.Peccato non poterlo fare ora, ma appena ho un po' di respiro questo \"corto\" me lo voglio giocare con cura."
    ],
    [
        "38191",
        "SkarnTasKai",
        "ecco le mie impressioni e il mio voto!racconto molto ben studiato. il sistema \u00e8 interessante, nonostante l'assenza di punteggi non \u00e8 detto che si riesca ad arrivare in fondo (io per esempio ho fallito all'ultimo paragrafo, avendo l'allarme gi\u00e0 a 3 e dovendolo aumentare di 2...). inoltre, se non si scelgono con cura gli oggetti dell'equipaggiamento, si rischia di andare in giro con parecchie cose superflue e di dover perdere tempo nella torre a cercare quello che serve davvero. inoltre, a mio parere, il sistema di inventario ha un difetto: ha senso - per esempio - abbandonare i bocconi avvelenati per prendere una spada? l'ingombro (e anche la modalit\u00e0 di trasporto) \u00e8 completamente diverso, avrebbe avuto pi\u00f9 senso (non volendo fare un sistema \"alla dever\" con zaino e armi) gestire l'equipaggiamento come in munchkin, con oggetti grandi e oggetti piccoli (che so, 3 e 3 o 2 e 4), o magari come le munizioni di guerrieri della strada.un dubbio: come si combatte con 3 spade?!?!ah, ho anche apprezzato molto i richiami alla prima edizione (prothias vermeeth, cuore nero, la chiave di bronzo).sulla storia nulla da eccepire, alla fin fine \u00e8 un grande classico...totale: 7,5 e sinceri complimenti ha chi ha creato e testato il sistema!"
    ],
    [
        "38193",
        "gpet74",
        "Il fatto \u00e8 che io per primo tendo a scrivere in modo ampolloso infarcendo il tutto da inutili aggettivi e parole, o intere frasi, di cui si potrebbe felicemente fare a meno. Pensate che da due anni di distanza, e a non so quante revisioni, ogni volta che rileggo un capitolo del mio LG trovo sempre qualcosa da aggiustare. Probabilmente \u00e8 a forza di autocorreggermi che mi \u00e8 venuto \"l'occhio\" per questo tipo di errori.Comunque spero che l'autore non me ne voglia. Brutture come quelle che ho segnalato si eliminano semplicemente facendo tante revisioni a distanza di tempo. Tolti quegli errori (e quel finale, acc.) il racconto era ampiamaente sufficiente per me."
    ],
    [
        "38194",
        "Fly",
        "Questo corto ha diviso non poco i lettori,si passa dalle stelle alle stalle con molta facilit\u00e0! Sono curioso di sapere come ha votato la giuria..."
    ],
    [
        "38195",
        "SkarnTasKai",
        "EGO ha scritto:Il mio racconto invece fu abbattuto nella media dalla triade dei giudici ufficiali, perch\u00e9 in quanto a giuria popolare rullava teach(dico tutto questo giusto per precisare, eh;non c'\u00e8 alcun intento polemico! wink )s\u00ec, s\u00ec... ammettilo che ancora rosichi per quel terzo posto mancato di un'incollatura!"
    ],
    [
        "38197",
        "Lucky",
        "Siamo giunti alla conclusione anche delle votazioni per questo secondo racconto.Ecco il verdetto della giuria popolare:Adisc:\u00a0 3Prodo:\u00a0 7Jegriva:\u00a0 5leccese77:\u00a0 6EGO:\u00a0 8Icedlake:\u00a0 5,5monpracem:\u00a0 8Apologeta:\u00a0 6Fly:\u00a0 6,5Lamello:\u00a0 7suamondi:\u00a0 8gpet74:\u00a0 5SkarnTasKai:\u00a0 7,5Totale votanti: 13Media della giuria popolare:6.346"
    ],
    [
        "38199",
        "Lucky",
        "Ed ecco i voti della giuria:GIUDIZIO DI BEN KENOBI:Un buon librogame, con una meccanica di gioco potenzialmente molto interessante ma non sfruttata appieno; questo fatto, unito ad un paio di difetti piuttosto seri, hanno mantenuto la votazione di \"La Lunga degli Assassini\" abbastanza bassa ma comunque al di sopra della sufficienza.L'idea alla base del racconto \u00e8 buona: impersoniamo un assassino ed il libro \u00e8 una sfida del genere \"espugna la fortezza\", una delle mie preferite devo ammettere. E' un dispositivo ludico collaudato e di buon effetto, ma non esente da svantaggi, quale ad esempio quello di lasciare poco spazio all'articolazione di una trama. Il prologo e qualche riferimento sparso di paragrafo in paragrafo sono comunque pi\u00f9 che sufficienti a dimostrare che il tema dell'immagine scelta \u00e8 stato rispettato. Pi\u00f9 che altro, c'\u00e8 il problema della forte ispirazione tratta dalla serie di videogiochi di Assassin's Creed: il libro non scade mai nel plagio dichiarato o nella citazione esplicita, anzi tenta di farci credere di essere in un universo fantastico (dai nomi dei personaggi) anzich\u00e9 in quello storico del videogame (tardo medioevo - rinascimento), ma a parer mio non ci riesce. Il background rimane abbastanza \"copiato\" e privo di elementi di originalit\u00e0 per riuscire a convincerci che stiamo giocando con Cuore Nero piuttosto che con Ezio Auditore ! D'altro canto trovo molto buono l'aspetto descrittivo, e la cura che \u00e8 stata messa nel costruire una topologia convincente dei locali.Il meccanismo di gioco \u00e8 quello di un librogame a mappa in cui \u00e8 possibile passare indefinite volte per i paragrafi, a patto per\u00f2 di ricordarsi \"a memoria\" (scelta plausibile per un \"corto\" quindi non la disapprovo) quali eventi sono accaduti nelle locazioni gi\u00e0 visitate. Molto interessante la combinazione di fattore tempo, inventario molto limitato, e possibilit\u00e0 di trovare oggetti utili in diverse parti del gioco: avrebbero potuto dare vita ad una sfida pi\u00f9 avvincente per il lettore, ad esempio costringendolo a visitare le locazioni pi\u00f9 volte ma in un determinato ordine per trovare il giusto percorso. In realt\u00e0 credo che fosse questa l'intenzione dell'autore. In realt\u00e0 tutto ci\u00f2 \u00e8 vanificato da un percorso di gioco incredibilmente semplice che ho trovato alla mia seconda partita: basta iniziare muniti di corda e rampino, arrampicarsi lungo la parete esterna, entrare dalla finestra del lato nord, reiterare tra i paragrafi 30 e 15 allo scopo di uccidere tre guardie (\u00e8 possibile farlo senza destare allarme se si ha una garrotta e/o un pugnale), salire direttamente al terzo piano, fare anche qui strage di guardie ed il paragrafo finale \u00e8 bello e servito. Un librogame del genere dovrebbe bandire assolutamente un percorso del genere, ed obbligare il lettore a trovare sempre una soluzione furtiva per superare guardie e ostacoli ! Mi sono imposto per\u00f2 di non valutare il librogame unicamente in funzione di questo \"short path\" e l'ho giocato seguendo l'altro percorso risolutivo che ho trovato ben pi\u00f9 divertente, ossia quello che ci costringe a procurarci la chiave di bronzo, scendere nell'apposito sotterraneo con trappole e ragno gigante, prendere il sacchetto di gemme preziose ed usarlo per distrarre le guardie e raggiungere il paragrafo finale.Tra i vari difetti annovero la trovata di risolvere i combattimenti grazie al numero di spade che si posseggono (proiettili da sparare contro i nemici ?), il mancato sfruttamento di alcuni oggetti come il veleno, e soprattutto il finale troppo aperto, che rovina l'unico momento di climax narrativo del librogame. Insomma: questo corto ha i suoi limiti e non pu\u00f2 ambire ad un voto alto. Considerando per\u00f2 il divertimento dell'esplorazione nelle partite in cui non ho sfruttato lo \"short path\", e la buona calibrazione dei fattori tempo/dimensione inventario/distribuzione oggetti nei vari locali, credo che questa opera rappresenti una esperienza di gioco abbastanza gradevole, comunque mai noiosa o severa col lettore, in definitva superiore alla sufficienza: per cui il mio voto \u00e8 6,5VOTO: 6,5GIUDIZIO DI YANEZun ambientazione classica del genere search and kill, un omicidio su commissione...anche se mi fa tornare a mente vari riferimenti a grandi classici di d&d, agli assassini, ai videogiochi, non nego che il genere stealth mi ha sempre ben disposto.il racconto esposto \u00e8 di genere gi\u00e0 visto ma in questo corto \u00e8 ben sviluppato e piuttosto ben scritto e con uno stile ironico che non guasta se si sorvola su alcuni refusi.la struttura a torre seppur nella ristretezza di paragrafi imposti \u00e8 ottimamente congegniata e varia, con alcuni momenti esilaranti (il che denota la cura messa nell'approfondimento dei png) e alcune trovate nella meccanica ben pensate come la ronda che capita in determinati archi temporali in vari posti, la mappa aperta e liberamente esplorabile in lungo e largo con l'unica restrizione del tempo.il regolamento \u00e8 qualcosa di gi\u00e0 visto ma funzionale: il livello di allarme preso da il signore dei lich, la garrotta della serie ninja, i bocconi avvelenati tratti dal videogioco tenchu, i pugnali da lancio di assassin's creed, i grimaldelli di oblivion, insomma un pastiche di varie cose che per\u00f2 legano bene nel loro insieme, anzi, la struttura del racconto permette un uso strategico dell'armamentario in quanto \u00e8 possibile lasciare o scambiare gli oggetti nelle stanze per poi recuperarle.la struttura videogiocosa quindi non \u00e8 necessariamente un difetto, anche se ispirata a altre opere, l'importante \u00e8 che ci si diverta. si potrebbe obiettare che il corto rasenti il plagio verso una nota serie di videogame ma la stessa serie di videogame si \u00e8 ispirata alle avventure in solo di d&d e ad altri videogiochi pi\u00f9 datati...la luna degli assassini \u00e8 per\u00f2 pi\u00f9 un omaggio di tante cose che non gli si pu\u00f2 attribuire un'origine univoca.\u00e8 inevitabile che la longevit\u00e0 del racconto \u00e8 molto limitata a causa proprio della struttura del concorso, ma in termini di giocabilit\u00e0 direi che siamo su buoni livelli.a pesare sul giudizio \u00e8 per\u00f2 la scelta dell'autore di utilizzare degli oggetti ingombranti come le spade, ben tre! cos\u00ec va a farsi benedire tutta la segretezza dei moviemnti, vorrei vedere un assassino che riesce a muoversi furtivamente con tutta quella ferraglia addosso! per questo scopo si potevano utilizzare benissimo i pugnali da lancio.borderline anche la soluzione \"stealth\" del sacchetto delle monete che attira le guardie, ridotte a gorilla senza cervello neanche fossero degli avidi goblin... ma tant'\u00e8 che lo sa anche l'autore che con una battuta ci dice che possiamo ritentare ogni volta che ne abbiamo la possibilit\u00e0 in quanto le guardie abboccheranno di nuovo.l'assenza dei dadi rende veloce la lettura e ci permetter\u00e0 cos\u00ec di sperimentare ogni variante e i due percorsi iche ho individuati per giungere fino al bersaglio.il finale \u00e8 telefonato, come le serie tv degli anni 70/80 ma \u00e8 piacevole da leggere, non male anche l'epilogo nel quale cuorenero prende le sembianze del cavaliere oscuro (o ezio auditore sui punti panoramici) su gotham,all'alba il sole sta prendendo il posto della luna sulla figura dell'assassino che ad inizio racconto e per parte di esso era ritratto nell'immagine allegata, anche se \u00e8 piena...ehehe.in definitva con qualche limata e correzione sarebbe stato un'eccellente prova...cos\u00ec \u00e8 un racconto molto videogiocoso e tattico con la gestione dell'inventario, ha i suoi difetti ma \u00e8 divertente e gli do un bel 7.VOTO: 7GIUDIZIO DI LUCKYLa luna degli assassini si presenta come uno stealth-librogame e ci vede nei panni di uno spietato assassino assoldato per una pericolosa missione che consiste nell'eliminare il cattivone di turno rappresentato da un ricco e potente mercante.Il regolamento di gioco mi ha subito affascinato in quanto il nostro personaggio non ha bisogno di caratteristiche fisiche da esprimere numericamente ma soltanto di due parametri: Livello di Allarme e Tempo Rimanente, inoltre potr\u00e0 portarsi dietro fino a 6 oggetti a scelta tra quelli proposti.Mi ha favorevolmente colpito lo stile di scrittura del racconto difatti le descrizioni dei luoghi appaioni molto dettagliate e coinvolgenti, un po' meno riuscite e a volte sbrigative sono purtroppo alcune descrizioni di combattimenti.Anche se la storia ha un qualcosa di gi\u00e0 visto non nascondo che mi \u00e8 piaciuta, un po' meno il finale in quanto mi \u00e8 sembrato un po' troppo irriverente, cavolo va bene per il maestro ma almeno voglio decidere che fine far fare ai due antagonisti del racconto!Ben realizzata la struttura a mappa del castello, molto curata con tanto di passaggio segreto tra due camere. A mio avviso anche ben rappresentata la ronda delle guardie che possiamo incrociare nello stesso paragrafo solo in determinati momenti di gioco.Non mi ha invece convinto per nulla come sono state implementare le spade, non \u00e8 molto azzeccato il fatto di utilizzare una spada per ogni avversario costringendoci a usarne fino a 3 contemporaneamente per superare, con uno scontro frontale, lo scoglio finale. Forse i pugnali da lancio sarebbero stati sufficienti per lo scopo.L'immagine scelta come tema in generale si sposa perfettamente con il racconto anche se avrei preferito una maggiore integrazione.Mi ha infine fatto scompisciare la vicenda dello sgherro \"cornuto\"... uno spasso!VOTO: 6,5Risultato finale:6.586"
    ],
    [
        "38224",
        "BenKenobi",
        "Possibile che nelle recensioni nessuno abbia trovato lo \"short path\" per terminare il libro in un batter d'occhio? Forse sono io che ormai sono fissato con la ricerca dei bugs! Peccato davvero perch\u00e9 questa soluzione di forza bruta ha sciupato l'atmosfera stealth del racconto. Cmq complimenti all'autore!"
    ],
    [
        "38228",
        "Yanez",
        "ma l'autore \u00e8 un fan di one piece? (questo per rispondere a chi ha chiesto come si fa a combattere con tre spade, evidentemente non conosce lo spadaccino zoro ahaahaah)"
    ],
    [
        "38229",
        "Seven_Legion",
        "...6,5, eh?mi sa che ho gia' capito come andra' a finire.. e cioe' che, al di la' delle trovate della storia o delle possibili buone idee che uno escogita nel regolamento, alla fine il concorso lo vincechi fa molto bene in tutti i comparti, convincendo critica e pubblico.E quindi, come gia' visto l'anno scorso, il presunto concorso \"tra amici\" si dimostra in realta' una manifestazionefottutamente competitiva!"
    ],
    [
        "38235",
        "Yanez",
        "anche perch\u00e9 i giudizi di tutti sono parecchio estesi, competenti e critici"
    ],
    [
        "38256",
        "Lamello",
        "BenKenobi ha scritto:Possibile che nelle recensioni nessuno abbia trovato lo \"short path\" per terminare il libro in un batter d'occhio? Forse sono io che ormai sono fissato con la ricerca dei bugs! Peccato davvero perch\u00e9 questa soluzione di forza bruta ha sciupato l'atmosfera stealth del racconto. Cmq complimenti all'autore!Io l'ho beccato casualmente alla prima giocata. Solo che, siccome avevo lasciato la corda e il rampino in due stanze sono dovuto andarmeli a riprendere allungando lo shot path!"
    ],
    [
        "38264",
        "EGO",
        "SkarnTasKai ha scritto:s\u00ec, s\u00ec... ammettilo che ancora rosichi per quel terzo posto mancato di un'incollatura!Che cavolo stai dicendo, Skarnis? Il mio racconto HA ottenuto il terzo posto... per 4 millesimi di voto!E voglio che adesso mi quantifichi \"un'incollatura\"!Scherzi a parte, ho alcune osservazioni da fare riguardo ai commenti che ho letto.Mi disturba soprattutto questo discorso del vago \"plagio\" di Assassin's Creed. Purtroppo tutti noi tendiamo, di fronte ad un prodotto, a confrontarlo con un modello famoso; e cos\u00ec \u00e8 accaduto con questo racconto. Se Assassin's Creed non esistesse e/o non fosse cos\u00ec recente, sono convinto che nessuno avrebbe addirittura tirato in ballo la parola 'plagio'; semmai ci si sarebbe limitati a dire che l'avventura non \u00e8 originale. E probabilmente non lo \u00e8 neppure Assassin's Creed, solo che in quel caso mancano appunto dei metri di paragone che siano a) famosi e b) recenti. Altrimenti io dico che Assassin's Creed si rif\u00e0 alCastello di Quarras, oltre al fatto che probabilmente i VERI assassini prezzolati che si sono introdotti in VERE torri nella VERA storia del mondo sono molto pi\u00f9 numerosi di tutti i racconti ispirati alle loro gesta... ma loro non possono esigere diritti d'autoreTutto questo vuol dire che, se leggendo questo corto non sapevate se il protagonista fosse Cuore Nero o Ezio Auditore... \u00e8 un problema squisitamente personale, che non dovrebbe entrare nella valutazione. Ben diverso sarebbe il discorso se un corto si rifacesse ESPLICITAMENTE alla trama di un racconto esistente, ricalcandone svolgimento, situazioni, premesse e conclusione; ma stiamo parlando di ambientazione e di meccaniche di gioco, che sono molto pi\u00f9 vecchie di Assassin's Creed. Certo, farsi influenzare \u00e8 facile: perfino io che non l'ho giocato conosco AC, ne ho ben presente l'iconografia, e secondo me la scelta dell'immagine per il concorso \u00e8 stata essa stessa influenzata dal gioco. E poi Guerrieri della Strada, secondo gli stessi criteri di giudizio, non \u00e8 ai limiti del plagio di Mad Max, se non oltre?Trovo quindi difficilmente accettabili osservazioni come:il regolamento \u00e8 qualcosa di gi\u00e0 visto ma funzionale: il livello di allarme preso da il signore dei lich, la garrotta della serie ninja, i bocconi avvelenati tratti dal videogioco tenchu, i pugnali da lancio di assassin's creed, i grimaldelli di oblivion,che addirittura vedono una citazione nei bocconi avvelenati, che esistono da migliaia di anni prima dei videogiochi, e sono nati prima del mestiere di assassino.Sono anche perplesso dall'accanimento contro le tre spade. Irrealistiche finch\u00e9 vogliamo; ma allora, come gi\u00e0 dicemmo riguardo al Grande Jango, non \u00e8 neanche vero che \u00e8 possibile sparare con precisione brandendo una pistola in ciascuna mano. Eppure questo irrealismo, di fronte a molte opere sia interattive che non, non sembra indispettirci. N\u00e9 ci indispettiscono le magie, gli Orchetti, i Demoni dell'Inframondo e gli anelli del potere. Cos'\u00e8 pi\u00f9 irrealistico: portarsi appresso tre spade, o l'Arte Ramas dello Psicolaser? Eppure il dettaglio delle tre spade, che \u00e8 un elemento PURAMENTE LUDICO (come lo \u00e8 il fatto che solo alcune porte, nei librogame e nei romanzi, siano chiuse e richiedano una chiave di foggia o di materiale particolare), \u00e8 stato criticato pressoch\u00e9 da tutti. Io mi sono trovato di fronte la richiesta di tre spade, e ho pensato: \"D'oh, me ne servono altre due; a che cosa rinuncio per fargli posto?\". Ma forse \u00e8 una mia personale deformazione di pensiero di fronte ad un gioco a cui sono abituato, che ragiona secondo il modello chiave-serratura; quello stesso modello per cui, in un gioco tipo Resident Evil, vado in giro col bazooka, ma di fronte ad un porticina di legno non ho l'opzione di abbatterla con le armi, n\u00e9 di sfondarla a calci: mi serve una chiave.Posso capire che Cuore Nero voglia strafare decidendo di usare proprio una spada, e non un pugnale, per uccidere la terza guardia; ma in ogni caso, Cuore Nero non ha tre mani, e infatti una delle tre spade la scaglia, non la usa in un corpo a corpo.In quanto al diverso ingombro degli oggetti: \u00e8 un problema costante di ogni gioco che preveda uno spazio limitato e oggetti di diverso peso e dimensioni. In questo caso, favorisce la snellezza del sistema di gioco; un inventario \"volumetrico\", alla Resident Evil 4, \u00e8 pi\u00f9 realistico, ma molto pi\u00f9 macchinoso da gestire. E ricordo che anche lo zaino di Lupo Solitario pone gli stessi dilemmi (una gemma sar\u00e0 mica grande come una boccetta di pozione, no?), ma non \u00e8 mai stato un problema per nessuno.E parlando di aggettivi: s\u00ec, molto spesso l'aggettivo \u00e8 ridondante. Ma devo ammettere che, nel linguaggio quotidiano, se qualcuno aggiunge l'aggettivo \"grande\" al nome di un oggetto o di un ambiente, aiuta la mia immaginazione, sebbene \"grande\" sia uno dei concetti pi\u00f9 relativi che esistano, e \"molto grande\" non abbia, all'atto pratico, nessun significato. Il nostro cervello, di fronte ai festoni, li giudica grandi o piccoli in base ai suoi parametri di riferimento, e questo a prescindere da un giudizio cosciente (nel senso che magari Cuore Nero non si sofferma a pensare \"Uuuuuh, che festoni grandi!\", ma il suo cervello li vede e li interpreta come \"grandi\" perch\u00e9 coprono met\u00e0 di una parete alta approssimativamente 10 metri).Il confronto tra abilit\u00e0 egrandeabilit\u00e0 lo interpreto automaticamente cos\u00ec: abilit\u00e0 \u00e8 bloccare il braccio di un uomo con la frusta,grandeabilit\u00e0 \u00e8 togliere i denti del giudizio a una mosca a sei metri di distanza con la frusta (ciao Naggamanteh! Bella la tua sala di torture!)."
    ],
    [
        "38265",
        "SkarnTasKai",
        "d'accordo su tutto, solo che da ls il librogame \u00e8 andato avanti come genere (non si direbbe, ma \u00e8 cos\u00ec!), quindi nel 2011, dopo oltre 30 serie el e circa un centinaio tradotte in italiano in totale, un maggior livello di attenzione alle possibilit\u00e0 offerte dai regolamenti te lo aspetti.\"parli tu, che hai sempre inviato racconti ultraclassici sotto tutti gli aspetti\", mi potreste dire. e avreste ragione...per\u00f2 in effetti \u00e8 cos\u00ec: il sistema \u00e8 molto bello, ma il fatto di non avere punteggiEavere un inventario in cui un tozzo di pane ha lo stesso \"valore\" di un tomo dell'enciclopedia treccani toglie un po' di quella difficolt\u00e0 che la gestione inventario dovrebbe dare. in effetti la torre diventa una sorta di maxideposito per cuore nero: ti segni in che paragrafo lasci cosa, capisci quali percorsi non ti tolgono rintocchi e il limite di 6 oggetti \u00e8 bell'e che andato. una gestione alla munchkin, invece, avrebbe ridotto questa possibilit\u00e0: la spada \u00e8 un oggetto \"grande\", devi abbandonare due pugnali o un oggetto grande per tenerlo (come certi oggetti in ls, d'altronde).quanto alle 3 spade, ok, una la scaglia, ma servono 2 armi per combattere 2 persone? poi sono d'accordo con te, anche il mio primo pensiero \u00e8 stato di trovare una terza spada (senza subire troppi rintocchi, visto che me ne mancavano 3!). il mio commento era solo estemporaneo, non certo una critica (so bene che era solo il classico ostacolo pre-boss)."
    ],
    [
        "38267",
        "Yanez",
        "EGO ha scritto:il regolamento \u00e8 qualcosa di gi\u00e0 visto ma funzionale: il livello di allarme preso da il signore dei lich, la garrotta della serie ninja, i bocconi avvelenati tratti dal videogioco tenchu, i pugnali da lancio di assassin's creed, i grimaldelli di oblivion,che addirittura vedono una citazione nei bocconi avvelenati, che esistono da migliaia di anni prima dei videogiochi, e sono nati prima del mestiere di assassino.io ho parlato solo di cose con le quali io mi son gi\u00e0 confrontato e le ho esposte perch\u00e9 esistono come esiste il castello di quarras, non ho criticato il loro uso.io stesso ho detto nel mio commento che le accuse di plagio o di similitudini non hanno senso, e non reggono dato che le origini della cosa son ben pi\u00f9 lontane di un videogame di nuova generazione. se una cosa \u00e8 funzionale perch\u00e9 non posso usarla?anzi pensavo di essere uno di quelli che ha pi\u00f9 apprezzato il corto dopo aver letto gli altri commenti.la prossima volta cercher\u00f2 di essere pi\u00f9 chiaro"
    ],
    [
        "38270",
        "Mornon",
        "Mi sono riproposto di non intervenire nelle votazioni e nei commenti perch\u00e8 so che \u00e8 veramente impossibile rimanere neutrali quando si giudicano opere proprie e altrui, in concorrenza tra loro (\u00e8 difficilissimo... non sapete quante volte mi sono morso la lingua e artigliato le mani...), ma adesso che il commento su quest'opera \u00e8 finito vorrei dire solo una cosa, che tutti hanno trascurato.non mi permetto di parlare di stile e di giocosit\u00e0, se mi \u00e8 piaciuto o meno (quella cosa delle tre spade \u00e8 effettivamente un p\u00f2 pesante), solo una nota sulle \"citazioni\":non ho mai giocato a Assassin Creed, ma mi \u00e8 sembrato comunque MOLTO SIMILE ad altri esempi di videogiochi, per esempio a Tenchu, dove c'erano mi pare proprio i bocconi avvelenati e la gestione dell'equipaggiamento a slot...MA NESSUNO HA NOTATO CHE...c'\u00e8 una GRANDISSIMA \"analogia\" con un racconto famosissimo, della serie di Conan, mi sembra si chiamasse la Torre dell'elefante: conan (che all'epoca \u00e8 pi\u00f9 un ladro che un barbaro) deve scalare le mura, percorrere le stanze e raggiungere la stanza pi\u00f9 alta, c'\u00e8 la scena del cortile con i leoni da addormentare (qui sono cani), le guardie e PERFINO IL RAGNO GIGANTE...questo s\u00ec che mi sembra un p\u00f2 plagioso (ehm, diciamo che \u00e8 un \"tributo\"), non me ne voglia l'autore...ok, adesso ritorno nell'ombra...swwiushhh...."
    ],
    [
        "38273",
        "SkarnTasKai",
        "vabb\u00e8, ma in realt\u00e0 sono talmente dei clich\u00e8 del genere che \u00e8 impossibile dire da dove sia stata tratta l'ispirazione..."
    ],
    [
        "38274",
        "Seven_Legion",
        "...e comunque nessuno ha usato le citazioni come motivo per penalizzare il racconto.Piuttosto, mornon, non s'e' capita bene questa tua necessita' di agire nell'ombra...I problemi connessi nel dare un giudizio a opere altrui c'e' per tutti, mi sembra, ma non e' un buon motivo per disertare le votazioni...Quindi non fareil paracil timido e torna tra noi!"
    ],
    [
        "38286",
        "Prodo",
        "Ragazzi vi ricordo che c'\u00e8 un nuovo racconto da votare e commentare."
    ],
    [
        "38289",
        "Mornon",
        "Seven_Legion ha scritto:Piuttosto, mornon, non s'e' capita bene questa tua necessita' di agire nell'ombra...I problemi connessi nel dare un giudizio a opere altrui c'e' per tutti, mi sembra, ma non e' un buon motivo per disertare le votazioni...Quindi non fare il parac\u00a0 \u00a0 il timido e torna tra noi!\u00a0 smileno no, hai ragione, infatti la giusta regola \u00e8 che tutti possono votare, leggere e parlare di tutto... io sono d'aqccordo... solo che stavolta ho deciso di entrare in clandestinit\u00e0 e non apparire da nessuna parte, cos\u00ec, morettianamente... non commenter\u00f2 nessuno e non voter\u00f2 nessuno, anche se tutti gli altri fanno bene a farlo...solo che la mia saccenza mi imponeva di sottolineare (a giochi fatti) il grande tributo operato nei confronti di quel racconto...poi si tratta sempre di un \"secondo me\", magari l'autore non l'ha mai letto e si tratta solo di corrispondenza d'amorosi sensi..."
    ],
    [
        "38293",
        "Jegriva",
        "Scusatemi, ma il fatto delle 3 spade a me ha fatto molto ridere... tutta la manfrina che gli assassini devono essere silenziosi, raffinati, veloci, puliti, invisibili... e poi devo prendere TRE SPADE??Cade tutto il decantato realismo e l'attenzione sullo \"stealth\" (perch\u00e9 non si porta dietro direttamente un cannone), e non \u00e8 neanche in linea con il personaggio.Perch\u00e9 diavolo non ne bastava una? Come tiene la terza spada? Quanto sono grandi?E da quando esiste questa equazione \"x nemici = x spade\"?Allora gli Spartani di 300 cosa si sarebbero dovuti portare dietro?? Oppure Aragorn?Cio\u00e8, mi sembra una gaffe abbastanza indifendibile..."
    ],
    [
        "38320",
        "Apologeta",
        "Seven_Legion ha scritto:E quindi, come gia' visto l'anno scorso, il presunto concorso \"tra amici\" si dimostra in realta' una manifestazione fottutamente competitiva!Amici il resto del tempo, ma quine rimarr\u00e0 soltanto uno!(Scherzo, eh!)EDIT:Mornon ha scritto:non commenter\u00f2 nessuno e non voter\u00f2 nessunoPrepara i commenti e i voti in un file nascostissimo e rivelali solo a giochi fatti!"
    ],
    [
        "40213",
        "Apologeta",
        "Guardando gli ultimi racconti, mi sono accorto di avere troppo penalizzato questo.Ravvedimento tardivo, ma meglio che mai."
    ],
    [
        "40244",
        "Aloona",
        "Solo un appunto: il discorso realismo/non realismo nel fantasy \u00e8 sempre stato controverso, MA...... se sono un \"ladro\", anche nel pi\u00f9 irrealistico panorama, tre spade sono effettivamente un impiccio. Ma pure DUE. Io l'ho giocata la ladra, basta provare una volta una sessione di grv per accorgersene, non \u00e8 nemmeno questione di allenamento o prestanza fisica o abilit\u00e0, \u00e8 proprio questione di impiccio nel movimento e di casino che fa la ferraglia.Nemmeno lo psicolaser \"esiste\", ma si presume che SE esistesse in un qualche mondo parallelo dove per il resto l'essere umano \u00e8 del tutto simile a noi, sarebbe di sicuro pi\u00f9 pratico.E' PUR vero che, dato che \u00e8 stato citato Conan, loro si autodefinivano \"ladri\" ed erano soprattutto tre abili guerrieri, ma nemmeno loro esageravano troppo di armi eh... e comunque una schiatta, ci sar\u00e0 un motivoPur vedendola da un punto di vista pi\u00f9 \"ninja\", avrei prediletto le armi corte. O una spada soltanto, non si sa mai e qualche arma corta al massimo."
    ],
    [
        "40251",
        "Mornon",
        "Apologeta ha scritto:EDIT:Mornon ha scritto:non commenter\u00f2 nessuno e non voter\u00f2 nessunoPrepara i commenti e i voti in un file nascostissimo e rivelali solo a giochi fatti! smileminimo!!!"
    ],
    [
        "41032",
        "Mornon",
        "questo \u00e8 il mio racconto!!!!EVVIVA LE TRE SPADE!!!EVVIVA ASSASSIN'S CREED!!!"
    ],
    [
        "41033",
        "Apologeta",
        "E' una finta! Non squalificatelo, vi prego! Altrimenti chiss\u00e0 quando sappiamo gli autori degli altri corti!EDIT: commento figlio della serata passata al PC in attesa di quella stramaledetta classifica."
    ],
    [
        "41035",
        "Yanez",
        "Mornon ha scritto:EVVIVA LE TRE SPADE!!!EVVIVA ASSASSIN'S CREED!!!genioedit: e... viva la torre dell'elefante aggiungo io!"
    ],
    [
        "41042",
        "Mornon",
        "Apologeta ha scritto:E' una finta! Non squalificatelo, vi prego! Altrimenti chiss\u00e0 quando sappiamo gli autori degli altri corti!sei uno sporco vincitore di concorso!!! TI DISTRUGGERO'!!!!"
    ],
    [
        "41044",
        "Apologeta",
        "Mornon ha scritto:sei uno sporco vincitore di concorso!!!Ho avuto buoni predecessori..."
    ],
    [
        "41086",
        "Mornon",
        "Ragazzi,intanto grazie a tutti coloro che hanno letto, giocato e giudicato questo racconto-game.Chiarisco e rispondo ad alcune delle critiche e osservazioni fatte. Sapete che agli autori piace parlare di se stessi, quindi sappiate che mi sono dilungato.Ciascuno pu\u00f2 invece leggere solo quello che gli interessa:Assassin's creed: la prima cosa che mi sento di puntualizzare \u00e8 che, diamine, non ho mai giocato, visto uno screenshot o letto manco una recensione di questo gioco. Quando qualcuno ha notato che il racconto vi somigliava me lo sono andato a cercare su wikipedia. Mi sembra abbastanza esagerato accostare il racconto al videogioco. Non c'\u00e8 alcun legame voluto. Se vi sono delle analogie \u00e8 perch\u00e8\u00a0 nel gioco \u201csei un assassino\u201d, ma non mi sembra abbastanza per disegnare una filiazione o addirittura da dire \u201cche sembra saltellare sulla linea che demarca la regola del \"non usate ambientazioni coperte da diritti d'autore\": cambiando i nomi, si ottiene il pi\u00f9 volte menzionato videogioco\u201d (jegriva) oppure che \u201ci richiami al gioco di cui sopra sono talmente evidenti\u201d (icedlake). Mi sembra un'opinione un p\u00f2 affrettata e una \"piccola\" cantonata. Si tratta di un'idea ludico-letteraria talmente semplice e comune da non avere bisogno di alcun altro collegamento. Tuttal pi\u00f9 10 anni fa ho giocato a tenchu sulla playstation 1, ma quello era un \u201cninja\u201d: se volete potete conservare l'accusa di plagio a quando scriver\u00f2 una storia su un ninja...Vi confesso invece che mi sono ispirato alla Torre dell'Elefante di Conan, in cui lui si arrampica per la torre, scavalca l'esterno, ci sono i leoni nel cortile, trappole e mostri nelle sale e infine raggiunge la stanza pi\u00f9 alta della torre, ma forse non ve ne siete accorti perch\u00e8 non ho usato un personaggio \u201cbarbaro\u201d?storia, trama e originalit\u00e0: tutta la trama della storia \u00e8 volutamente espressa nella prima frase: \u201cLa tua missione \u00e8 semplice, Cuore Nero: devi introdurti nella torre di Prothias Vermeeth, il mercante di spezie, ed eliminarlo\u201d. Sei un assassino in una qualsiasi citt\u00e0 sword and sorcery e devi uccidere un mercante. Questa \u00e8 la semplicit\u00e0, classicit\u00e0 (o banalit\u00e0) della storia. Possa piacere o meno volevo essere onesto col lettore e chiarirlo fin da subito. Sicuramente il mio intento non era essere originale, lo ammetto, ma facilmente riconoscibile e inquadrabile immediatamente in un genere. Non \u00e8 mai stato neanche lontanamente mio intento \u201ccreare una storia e farla sviluppare paragrafo dopo paragrafo, scelta dopo scelta\u201d.Citazioni e autoreferenzialit\u00e0: Prothias Vermeeth e Cuore nero. Come molti hanno ricordato Prothias Vermeeth appariva in uno degli incipit del primo concorso. Il collegamento \u00e8 ovviamente voluto: una volta deciso di scrivere una storia S&S su un assassino, perch\u00e8 non uccidere il laido mercante della citt\u00e0 vecchia? Mi \u00e8 sembrato meglio che sfornare un nome nuovo che tanto sarebbe stato un altro \u201claido mercante\u201d e poi, vuoi mettere la CAPTATIO BENEVOLENTIAE dei vecchi giudici (che non mi si sono filati per niente). Cuore Nero: se era il protagonista di un altro racconto precedente giuro di averlo completamente rimosso. Il nome del pg mi \u00e8 venuto da solo alla mente mentre pensavo a uno pseudonimo che potesse andare bene per un uomo o una donna, visto che ho cercato di lasciare l'indecisione sull'identit\u00e0 dell'assassino. Sicuramente non volevo \u201crubare\u201d il pg a qualcuno... questo nome mi \u00e8 venuto in mente un po' per caso. In ogni caso, secondo me non sono questi due nomi a stravolgere l'universalit\u00e0 del racconto. Io credo che chiunque possa leggere e comprendere tutta la storia senza aver mai saputo prima dell'esistenza di P. Vermeeth e di un altro Cuore Nero. Aver citato una \u201cChiave di Bronzo\u201d non l'ho nemmeno capita (???)\u201cFaccia di Ferro\u201d: originariamente era \u201cmaschera d'oro\u201d. Volevo un nome parlante che facesse il paio con \u201cCuore Nero\u201d. Poi mi \u00e8 venuto in mente di aggiungere una nascosta ironia nel fatto che Cuore Nero gli augura \u201cuna buona morte\u201d e lui \u201ctoccasse ferro\u201d sfiorandosi la maschera, quindi ho optato per \u201cferro\u201d. Maschera di Ferro \u201cera gi\u00e0 preso\u201d quindi ho pensato a Faccia... non credevo che anche \u201cFaccia di...\u201d facesse ridere... cmq poco male... a me non sembra una castroneria.Poco romanzesco, poco pathos, poche descrizioni: \u00e8 vero! ho scelto di non calcare la mano tanto sul fattore \u201clibro\u201d ma su quello \u201cgame\u201d. Non mi piacciono i paragrafi troppo prolissi in cui si indulge nelle lunghe descrizioni o nelle psicologie posticce dei pg. Preferisco un linguaggio asciutto e concreto. Inoltre volevo cercare di rispecchiare il punto di vista del protagonista, che \u00e8 un freddo e spietato calcolatore, che vede solo obiettivi, ostacoli e modi per affrontarli. In ogni caso, il fatto che non si riesca a visualizzare le scene \u00e8 sicuramente un difetto. Grazie di averlo notato: cercher\u00f2 di migliorare questo stile in futuro.Troppe aggettivazioni, troppi avverbi, troppi \u201csembra\u201d: \u00e8 vero! Un'ulteriore ricontrollata mi ha permesso di snellire in parte queste pesantezze di lettura. Alcuni \u201csembra\u201d e \u201cabbastanza\u201d invece sono rimasti, perch\u00e8 si tratta di valutazioni \u201ca occhio\u201d che fa il personaggio (\u201csembra\u201d un servo perch\u00e8 Cuore Nero non sa se lo sia davvero; il marcapiano \u201csembra girare\u201d attorno alla torre, perch\u00e8 dal punto di vista dell'osservatore non \u00e8 possibile distinguere contemporaneamente 4 lati dell'edificio, la scala \u00e8 \u201cabbastanza agevole\u201d e il corridoio \u201cabbastanza illuminato\u201d perch\u00e8 lo sono POCO, ma QUANTO BASTA alle esigenze di un assassino). Non sono inoltre un fanatico dello stile \u201cgamberettiano\u201d, quindi \u201cquasi sibilando\u201d, la finestra \u201campia\u201d e il meccanismo \u201ccomplesso\u201d non li vedo come errori.troppo facile: \u00e8 vero! Forse avrei potuto imporre 4-5 oggetti invece di 6 e 20 rintocchi invece di 24. Rivedendo il concetto delle Spade la difficolt\u00e0 \u00e8 aumentata leggermente.Short path: esiste, bravo ben kenobi! Non lo vedo come un difetto: chi arriva a trovarlo ci ha gi\u00e0 giocato in media 2-3 volte e quindi si merita di usarlo. Tra l'altro un vero hardrock player pu\u00f2 provare a giocarlo entrando nella torre a mani nude, senza alcun oggetto: il gioco si riesce a finire lo stesso! Anche questo effetto \u00e8 voluto!rintocchi: in teoria sono ogni 15 minuti, ma questo non ha davvero importanza: in realt\u00e0 \u00e8 solo un comodo espediente di gioco per calcolare lo scorrere del tempo. Si tratta di una trovata assolutamente funzionale al sistema di gioco. Capisco anche che in certe situazioni pu\u00f2 apparire irrealistica o imprecisa, ma come lo sono a volte i \u201cpunteggi di caratteristica\u201d o i punti ferita. Mi serviva un'espediente ludico e mi rendo conto che la realt\u00e0 ne risulta forzata.Assenza del registro di gioco: avete ragione, \u00e8 un errore madornale. Mi dispiace di non averlo messo, ma aggiunger\u00f2 in sede di aggiustamenti quello BELLISSIMO che \u00e8 stato realizzato da MOMPRACEM: grazie infinite... \u00e8 stupendo!!!Paragrafo 18: forse era poco chiaro che se non perdi 1 rintocco per muoverti silenziosamente puoi solo tornare indietro da dove sei arrivato. L'ho corretto e reso pi\u00f9 comprensibile!Paragrafi copincollati: \u00e8 vero. Alcune situazioni del tutto identiche sono state trascritte in maniera identica. effettivamente si poteva fare di meglio...Espertezza: non \u00e8 uno strafalcione, non credevo suscitasse tanto scalpore: \u00e8 solo un termine arcaico utilizzato per dare un accezione leggermente diversa da \u201cesperienza\u201d:http://www.google.com/search?q=espertez \u2026 50dca36368insomma, come dire \u201cprobit\u00e0\u201d, \u201cpossanza\u201d \u201csagacia\u201d... niente di male, credo...Tre Spade: \u00e8 vero, fa abbastanza schifo ed \u00e8 risultato pesante pi\u00f9 di quanto mi aspettassi. Semplicemente il nostro eroe aveva visto 4 guardie e contava di ammazzarne una lanciandogli una spada e affrontare le altre 3 impugnando due armi. Ma forse mi sono fatto un film troppo \u201cpulp\u201d. Ho cambiato il sistema.40 paragrafi meccanici come un orologio. Non un racconto ma un videogioco su carta (nel peggiore dei sensi), un gioco da tavolo descritto ad un cieco: b\u00e8 s\u00ec: ho inteso questa prova come un gioco e non come un romanzo. Che sia meccanico come un orologio e preciso come un videogioco o un gioco da tavolo (nel migliore dei sensi) per me rimane un pregio. Non avrei voluto fare diversamente.NOIOSO: b\u00e8, su questo non si pu\u00f2 sindacare. Mi spiace se possa avere annoiato.La storia \u00e8 del tutto inutile, basta leggere prologo ed epilogo: b\u00e8 si. Motivo scatenante e risultato finale: tutto il resto \u00e8 il gioco dell'assassino che percorre la torre.Finale aperto: mi piace molto, non credo che avrei potuto concludere la vicenda in maniera per me pi\u00f9 soddisfacente. Ogni lettore pu\u00f2 decidere cosa sia accaduto alla fine del gioco e cosa accadr\u00e0 dopo. se mi viene qualche buona idea, credo che prover\u00f2 a scrivere un capitolo seguente \"L'Allievo e il Maestro\"Termini in maiuscolo: ho usato il maiuscolo per designare 4 cose: gli Oggetti che puoi usare, i nemici da affrontare, gli ambienti e i passaggi tra gli ambienti: \u00e8 una trovata che voleva servire a focalizzarsi sugli elementi \u201cgiocosi\u201d del racconto, distinguendoli dallo scenario (come in un punta e clicca). Forse risulta pesante ma ho puntato sulla chiarezza.Errori grammaticali e logici:ringrazio tutti coloro che li hanno segnalati: purtroppo il mio stile di scrittura \u00e8 ben lontano dall'essere perfetto (anche se mi sembra esagerato parlare di \u201cmolteplici errori lessicali\u201d), ma tutte le segnalazioni fatte mi aiutano a migliorarlo e sono state utili nel rivedere il testo. I paragrafi 25 e 38 avevano anche un errore di direzione est-ovest. Sorry!Immagine collegata furbescamente al testo: tutt'altro! L'idea stessa e lo sviluppo del racconto-game mi sono venute dopo una settimana di rimuginamento sull'immagine proposta (non avrei mai scelto altra immagine che quella fantasy). Inoltre, DIAMINE, ho pensato tutto il pippone della \u201cluna degli assassini\u201d non troppo piena ecc ecc, proprio perch\u00e8 l'immagine in copertina NON E' una luna piena, o almeno, a me sembra a \u00be. Quindi non \u00e8 un'immagine di \u201cqualche giorno prima o dopo\u201d l'avventura, ma della notte stessa (la torre sullo sfondo invece \u00e8 un altro edificio).Poste e figure, immobilizzazione e rottura: nel primo caso si tratta di termini tecnici di scherma e scrima medievale, nel secondo di arti marziali. Le poste sono le \u201cguardie\u201d e le figure sono le \u201ccombinazioni di colpi\u201d. Le tecniche di rottura (anche se fa ridere) servono a spezzare le ossa.Veleno/sonnifero: nella descrizione dell'Oggetto spiega come \u201caddormenti\u201d invece di uccidere. Faccia di Ferro ha chiesto di non fare una strage e all'autore non sarebbe piaciuto un protagonista che uccide troppo spesso degli \u201cinnocenti\u201d. E s\u00ec! Bisogna stare attenti a quando ce lo si versa sulle maniche!!Grazie a tutti coloro che hanno letto anche questo pippone, oltre al racconto in questione... spero di non essere stato troppo prolisso..."
    ],
    [
        "41089",
        "Prodo",
        "Caro Mornone, anche stavolta, come due anni fa, nella mia classifica personale eri tu il vincitore del concorso ( e ti assicuro che non avevo capito assolutamente che il corto fosse opera tua). Quindi non posso evitare di rinnovarti qui i miei complimenti, secondo me hai fatto un ottimo lavoro."
    ],
    [
        "41095",
        "Mornon",
        "non so, magari era davvero la fiera delle banalit\u00e0.ad esempio a me hanno molto colpito ROCKSTAGE e HYPERION proprio per la loro originalit\u00e0, quindi suppongo che la solita storia fantasy di assassini sia effettivamente una cosa sentita e risentitase fossero stati ripuliti da tutti i piccoli errori che tutti avete ben segnalati, quei due racconti avrebbero preso voti altissimi.inoltre ha vinto la storia di Apologeta, che si distacca anch'essa dai temi classici..."
    ],
    [
        "41110",
        "Seven_Legion",
        "Su questa faccenda dell'originalita' non ne facciamo un mito. In fin dei conti la precedente edizione e' stata vinta da un racconto estremamente \"classico\" e realizzato con molta cura.La torre dell'elefante: non e' proprio cosi' -> io me ne sono accorto e pure qualcun altro ricordo che l'ha scritto nel topic. EDIT: ah, ok...\u00a0 chiarito!"
    ],
    [
        "41123",
        "Mornon",
        "Seven_Legion ha scritto:EDIT: ah, ok...\u00a0 chiarito!\u00a0 smilesi, era una specie di \"mossa kansas city\"..."
    ],
    [
        "41132",
        "Jegriva",
        "Morno, ti giuro, la somiglianza con AC (ti credo quando dici di non averci mai giocato, figurati, so che sei in buona fede,c'\u00e8, per quanto involontaria.Guarda tu stesso una missione a caso ->http://www.youtube.com/watch?v=-a3kuk7FqMwP\u00e9robabilmente, per\u00f2, il problema nasce dall'illustrazione: tu gli elementi li hai mutuati da l\u00ec.COmunque una piccola autocritica me la devo fare: vedendo ci\u00f2 che \u00e8 arrivato dopo, a livello di racconti in concorso, alla Luna degli Assassini oggi darei 6,5 di sicuro. Semplicemente, avevo aspettative eccessivamente alte.La storia \u00e8 poca, ma coerente. La struttura \u00e8 arida, ma precisa. La giocabilit\u00e0 \u00e8 meccanica, ma liscia e senza bug.(Cuore Nero era il titolo del racconto di DJ Mayhem del I Concorso, quello in cui devi scappare dall'assassino dentro la casa; lo ricordo sia per l'atmosfera, sia per le due ragazze isteriche che sei costretto a salvare)"
    ],
    [
        "41144",
        "Mornon",
        "Jegriva ha scritto:Cuore Nero era il titolo del racconto di DJ Mayhem del I Concorso, quello in cui devi scappare dall'assassino dentro la casa; lo ricordo sia per l'atmosfera, sia per le due ragazze isteriche che sei costretto a salvareahahahaha... si si, bellissimo quello!!!mi era proprio sfuggito..."
    ],
    [
        "41169",
        "BenKenobi",
        "Mornon, mornon... certo che con questa storia di Assassin's Creed ti \u00e8 andata proprio di sfiga ! Mi riquoto per sottoporti le osservazioni fatte nel thread dedicato alla classifica:BenKenobi ha scritto:@Mornon: ti giuro che il tuo librogame mi sembra ancora adesso pesantemente ispirato ad Assassin's Creed ! Col senno di poi, sapendo che si tratta di una ispirazione originale, sarei spinto a rivalutare l'opera e a ritoccare verso l'alto il giudizio. Si tratta sicuramente del librogame pi\u00f9 \"game\" tra quelli presentati in concorso."
    ],
    [
        "41260",
        "Fly",
        "So che non conta molto detto adesso ,per\u00f2 con il senno di poi a questo corto ora come ora darei un voto pi\u00f9 abbondante, mi sono accorto che \u00e8 uno di quello che mi ha divertito di pi\u00f9, bravo Mornon!"
    ],
    [
        "41266",
        "monpracem",
        "Devo dire che ho preso a cuore la votazione di questo corto in particolare proprio perch\u00e8 mi sembrava una lapidazione... negli altri corti i pareri dei giurati mi sembravano concordanti col mio in linea di massima ed ho quindi scelto di non votare (mi mancava anche il tempo per approfondire la lettura ed evitare di dare pareri superficiali). Insomma, se in ogni racconto dove c'\u00e8 un assassino che si aggira in un maniero o scala una torre dobbiamo vedere Assassin's Creed allora siamo proprio rovinati!PS: comunque dopo questa, star\u00f2 attento a non scrivere mai di bambini inglesi con gli occhiali..."
    ],
    [
        "41275",
        "Seven_Legion",
        "io invece ragionavo sulla strana coincidenza che, per una ragione o per l'altra, non ho votato proprio in occasione dei racconti di mornon e di Ego...non so dire perche'... forse quel giorno mi apparve in sogno l'arcangelo Gabriele, come ai re magi, avvisandomi di non ripassare da Erode se ci tenevo alla pelle?"
    ],
    [
        "41277",
        "Lamello",
        "io sono contento di non aver neanche mai sentito parlare di Assassin's Creed cos\u00ec mi sono potuto godere il corto!"
    ],
    [
        "41305",
        "Mornon",
        "Seven_Legion ha scritto:io invece ragionavo sulla strana coincidenza che, per una ragione o per l'altra, non ho votato proprio in occasione dei racconti di mornon e di Ego...non so dire perche'... forse quel giorno mi apparve in sogno l'arcangelo Gabriele, come ai re magi, avvisandomi di non ripassare da Erode se ci tenevo alla pelle?TI \u00e8 andata bene... EGO \u00e8 un tipetto..io sono IL RANCORE"
    ],
    [
        "41343",
        "Mornon",
        "Grazie a tutti i suggerimenti e i contributi ricevuti e alle riflessioni fatte, ho provato a correggere tutti i refusi, modificare alcuni incontri (compreso il gioco delle 3 spade) e sistemare gli errori.Inoltre ho aggiunto la meravigliosa scheda disegnata da mompracem (grazie ancora.... bellissima!!!).per chi volesse dargli un'occhiata rinnovata:http://maurolongo.files.wordpress.com/2 \u2026 finale.pdfin particolare, la spinosa questione delle Spade ho provato a risolverla cosi:Ogni Spada occupa 2 slot di equipaggiamento e per questo il nostro eroe decide di non prenderne all'inizio.L'incontro con i soldati della guardiola pu\u00f2 fornire 1 sola spadaIl tesoro nella camera del tesoro fornisce solo 1 spadal'incontro con i soldati sul tetto necessita di solo 2 spade invece che 3"
    ],
    [
        "41353",
        "Jegriva",
        "Tieni nota dei cambiamenti che operi al racconto, sperando che riusciamo a convincere chi di dovere a nserire i cnhangelog nel LibrNostro del concorso."
    ],
    [
        "41378",
        "monpracem",
        "Sono molto felice ti sia piaciuto il registro e ti ringrazio dei complimenti mastro Mornon. In qualche modo pare che abbiamo una sorta di affinit\u00e0 misteriosa che ci lega a nostra insaputa. Gi\u00e0 in passato mi \u00e8 capitato collaborare all'impaginazione di un lavoro tuo (la guida di Fighting Fantasy) senza aver alcun contatto precedente con te... poi quest'anno coi corti sono andato ad illustrare proprio il tuo corto tra tutti quelli in gara...Che buffo."
    ],
    [
        "41387",
        "Mornon",
        "\u00e8 una scheda bellissima... non avrei saputo organizzarla meglio...allora per la mia prossima opera sei cooptato come illustratore VOLONTARIO"
    ]
]