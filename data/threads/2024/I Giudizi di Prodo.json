[
    [
        "161016",
        "Prodo",
        "Chiedendo scusa fin da principio per la megalomania da admin, a concorso chiuso e vincitore proclamato sento l'irrefrenabile bisogno di condividere con voi le mie valutazioni di quest'anno. Ne siete estasiati vero?Per la prima volta dalla creazione de I Corti infatti, per ragioni logistiche (sono stato in America Centrale per una buona fetta del concorso con scarse possibilit\u00e0 di connessione), non ho potuto seguire passo passo il concorso e votare i Corti in gara. Che per\u00f2 ho letto uno per uno e sviscerato minuziosamente. Magari a qualcuno potr\u00e0 far piacere leggere i miei commenti, li condivido qui:Una Vendetta\u00a0 \u00a0 7.5\u00a0 \u00a0 Un investigativo interessante, ottimo uso degli indizi, buona l'idea ludica di memorizzare particolari per superare piccoli enigmi. Funziona abbastanza come detective stories di taglio storico, andrebbe migliorato l'epilogo, che \u00e8 discreto ma non all\u2019altezza di tutto il preambolo, e alleggerita la prosa che a tratti \u00e8 un po\u2019 lenta. Comunque un bel lavoro di un autore di classe.La Notte dell'Esabau\u00a0 \u00a0 6,5\u00a0 \u00a0 Divertente l'idea, frizzante la resa, complessivamente gradevole. Molto semplice sia a livello strutturale che narrativo, con un buon riediting potrebbe funzionare molto, molto bene come libro per i giovanissimi.Schei\u00dfspion\u00a0 \u00a0 7\u00a0 \u00a0 Un racconto ben strutturato, con una certa profondit\u00e0 e delle ottime atmosfere, resa perfettamente l'angoscia della trincea. Argomento a tratti poco scorrevole che interesser\u00e0 un cerchia ben precisa di appassionati. Si tratta di un classico Trial and Error che in ambito LG non \u00e8 molto diffuso, sostituito dal pi\u00f9 presente true path.Le Chat Noir\u00a0 \u00a0 6,5\u00a0 \u00a0 Idea carina, divertente, l'avventura \u00e8 godibile, molto semplice sia come struttura che come narrazione. Il target mi sembra ben preciso, probabilmente meno adatto ai pi\u00f9 esperti.Benvenuti a Smiletown\u00a0 \u00a0 7\u00a0 \u00a0 Alcune belle trovate (spia che lampeggia, enigma, atmosfera) la consueta classe dell\u2019autore, \u00e8 in parte penalizzato dalla deriva a tratti onirica scelta da Bob. Si tratta comunque di un bel lavoro e la classifica finale lo dimostra.Scacco Matto\u00a0 \u00a0 6\u00a0 \u00a0 Idea buona, si coglie l\u2019entusiasmo dell\u2019autore, \u00e8 una validissima base di partenza per i corti dei prossimi anni.Per Speculum, Obscure\u00a0 \u00a0 7.5\u00a0 \u00a0 \u00c8 un buon racconto, narrativamente scritto molto bene e l'autrice fa buon uso di alcuni escamotage tipici dello scrittore esperto (usa i punti paura per monitorare il cammino, differenzia i finali a secondo di quanto si \u00e8 scoperto ecc.). Il tema di fondo \u00e8 affascinante, lo stile \u00e8 onirico e forbito: davvero un ottimo esordio.Lo Strano Caso del Vaso che Non Ho Rotto Io\u00a0 \u00a0 7\u00a0 \u00a0 Il racconto \u00e8 carino, ben scritto e scorrevole, per un target di piccolissimi. Potrebbe essere un buon esperimento per la collana young di un editore interessato a questo genere di pubblicazione, complessivamente considerato il target un bel lavoro, che riesce anche a divertire.La Spia di Smeraldo\u00a0 \u00a0 6\u00a0 \u00a0 Vale lo stesso discorso che ho fatto per Scacco Matto: buona idea, tanto entusiasmo, alcune simpatiche trovate. Si parte da qui e si guarda al futuro!Il Collezionista di Veleni\u00a0 \u00a0 7.5\u00a0 \u00a0 La prosa \u00e8 buona, l'autore sa scrivere, al netto di qualche ripetizione di troppo. La struttura a enigma \u00e8 stimolante e l'indagine nel mondo dei veleni e dei naturalisti ha un che di innovativo e le potenzialit\u00e0 dell\u2019intreccio giallo sono estese. Mi \u00e8 piaciuta molto l\u2019atmosfera, forse la migliore del concorso.The Curfew\u00a0 \u00a0 8\u00a0 \u00a0 Bello e innovativo, toccante, tra i migliori del lotto e fa riflettere. Lo stile di Ersilia c\u2019\u00e8 tutto e si nota. Il gioco delle scie va implementato un pochino meglio, cos\u00ec com\u2019\u00e8 non rende appieno il suo potenziale.Spy x Witch\u00a0 \u00a0 7\u00a0 \u00a0 Carino, fresco, semplice ma discretamente narrato con un regolamento ben implementato pur nella sua linearit\u00e0. Con un bel lavoro di riscrittura ed editing potrebbe diventare un bel mini book.Mezzo Evo\u00a0 \u00a0 8\u00a0 \u00a0 Carino, il tocco di Marco si vede e anche Pietro con i disegni ha fatto un bel lavoro. Inoltre a dispetto della brevit\u00e0 nasconde rimandi ed enigmi, il poco spazio \u00e8 ben sfruttato. E c\u2019\u00e8 pure l\u2019enigma finale per farci scervellare! La solita zampata di classe da parte di due autori che sono una garanzia.Bullo\u00a0 \u00a0 6,5\u00a0 \u00a0 L'idea di fondo \u00e8 carina, l'investigativo basico anche, Il corto complessivamente \u00e8 molto divertente, nello stile di un autore che ci ha gi\u00e0 fatto vedere ottime opere. Pi\u00f9 di altri, vista la struttura, ha risentito dello spazio ridotto, avrebbe reso di pi\u00f9 con pi\u00f9 paragrafi a disposizione.Sombra\u00a0 \u00a0 6\u00a0 \u00a0 Stima assoluta per i nostri amici bulgari che ci seguono da anni senza conoscere bene l\u2019italiano. Ovviamente il racconto risente di questo gap linguistico, ma la passione che hanno per i LG e la stima per LGL sono encomiabili e pienamente ricambiate.Il Giorno in cui Piovve Sangue\u00a0 \u00a0 6,5\u00a0 \u00a0 Lo stile narrativo \u00e8 carino, la moltitudine di evoluzione che ha inserito l'autore anche, complessivamente per\u00f2, anche forse per il poco spazio, \u00e8 un racconto che, pure essendo pi\u00f9 che dignitoso, manca un po\u2019 di profondit\u00e0 e perde qualcosa negli epiloghi.La Trattativa\u00a0 \u00a0 7\u00a0 \u00a0 Il sistema dei dadi sul tavolo da \"investire\" a seconda del momento \u00e8 ingegnoso, innovativo nell'ambito librogame e funziona anche. L'autore, che \u00e8 un esordiente nei Corti di LGL, sa scrivere e il racconto riesce e a mantenere una certa tensione per tutta la durata. La parte legata ai dadi non l'ha gestita benissimo, per cui alla lunga diventa preponderante e annoia, andrebbe sistemata un minimo. Complessivamente per\u00f2 ci sono varie ottime idee e l'autore \u00e8 da tenere d'occhio per il futuro.Il Tuo Piccolo Pizza\u00a0 \u00a0 7\u00a0 \u00a0 Ci sono un paio di idee geniali tipiche dei corti di Luca Fabbian, il solito approfondimento emozionale e introspettivo che lo contraddistingue e l'epilogo \u00e8 interessante e molto attuale. A me \u00e8 piaciuto, anche perch\u00e9 conosco l'autore e colgo tra le righe quando scrive: ci sta che per il lettore medio possa risultare un po\u2019 ostico e difficile da seguireNezumi\u00a0 \u00a0 8\u00a0 \u00a0 Lo stampo \u00e8 molto classico, usa parole chiave e una piccola scelta di oggetti, e il tema \u00e8 decisamente interessante, il Giappone antico e le lotte tra eserciti e samurai, oltretutto \u00e8 uno di quelli non troppo abusati nella scena. L\u2019autore, Luca, \u00e8 un vecchio espertone di librogame e questa sua passione per il settore dei giochi in generale e dei bivi in particolare si nota tutta.Questo non \u00e8 un Gioco\u00a0 \u00a0 8.5\u00a0 \u00a0 Secondo me questo \u00e8 il miglior racconto di questa edizione dei corti. Ennesimo ottimo lavoro di Matteo, mi aspettavo molto da lui e non ha deluso. \u00c8 divertente, ben congegnato, e in poche pagine ha inserito tutto: inventario, un piccolo enigma, punteggi, malus e una narrazione serrata e coinvolgente. Ampliato, sarebbe perfetto per un mini book dedicato ai pi\u00f9 giovani.Il Giusto Equilibrio\u00a0 \u00a0 SV\u00a0 \u00a0 Racconto che capir\u00e0 appieno solo chi segue abitualmente il forum di LGL. Un esercizio di stile del vecchio leone Luca Lorenzon e una risposta indiretta a seguito di alcune polemiche. Speriamo che non ne ingeneri altre.Ultima modifica di:ProdoApr-24-24 13:58:48"
    ],
    [
        "161034",
        "zage",
        "Prodo ha scritto:Matteo, mi aspettavo molto da lui e non ha delusoPoca ansia per le prossime volteGrazie di tutto!"
    ],
    [
        "161066",
        "Prodo",
        "zage ha scritto:Prodo ha scritto:Matteo, mi aspettavo molto da lui e non ha delusoPoca ansia per le prossime volteGrazie di tutto!Niente ansia, sappi solo che il futuro dell'intero settore dei librogame dipende completamente da te!"
    ]
]