[
    [
        "159982",
        "giax",
        "INIZIA IL CONCORSO DEI CORTI 2024!SETTIMANA #1 (fino a dom 25)Scaricate qui i corti:01 - Schei\u00dfspion02 - Una vendetta03 - La Notte dell'ESABAULasciate un commento (bastano poche righe) per indicare e motivare la vostra classifica personale, tenendo conto anche di:Quanto i corti siano attinenti al tema La SpiaQuanto i corti siano facili da giocare tenendo tutto a mente, utilizzando al massimo le dita: l\u2019unico oggetto permesso \u00e8 il dado.Il primo corto riceve 3 punti, il secondo 2 e il terzo 1, quello col punteggio pi\u00f9 alto al termine della settimana accede alla finale.Solo chi vota almeno per 3 settimane potr\u00e0 partecipare poi al ripescaggio e alle finali. Un librogame in palio anche per chi vota!Buona lettura!"
    ],
    [
        "159983",
        "HarlockHrk",
        "Copio quanto messo su Facebook, con qualche aggiunta dedicata al forum.Mia classifica:1\u00b0 - Schei\u00dfspion2\u00b0 - La notte dell\u2019Esabau3\u00b0 - Una VendettaSeguono commenti con SPOILER.........Schei\u00dfspion: nettamente superiore agli altri due!Mi \u00e8 piaciuta la scrittura, l'idea e la ambientazione sottostante; mi \u00e8 piaciuto il meccanismo di \"respawn\" integrando i bad-ending nelle meccaniche di gioco (normalmente odio morire e ricominciare) che non mi ha fatto pesare la facilit\u00e0 di alcune morti. Mi sono facilmente immedesimato nel protagonista, complice persino l'utilizzo delle frasi in tedesco (che, come Pascal, non parlo).\u00c8 prettamente narrativo che per me non \u00e8 un difetto e passa a pieni voti. Meritevole anche la cura nelle illustrazioni tra un paragrafo e l'altro.Non trovo osservazioni da fare all'autore, se non quella di sviluppare ambientazione e storia in un libro a lunghezza completa!La notte dell'Esabau.Ho apprezzato l'originalit\u00e0 dell'idea.La connessione al tema \u00e8 meno diretta rispetto a schei\u00dfspion e, a mio gusto, un po' una forzatura. Ho faticato con il regolamento: tra dadi, punti e parole chiave - per quanto poi poco usati - alla fine ho dimenticato di sottrarre i punti pazienza. Questo mi porta ad una ulteriore considerazione: l'indicazione nelle regole per cui le frasi sottolineate fossero \"tacitamente disapprovate\" si \u00e8 rivelata fuorviante, dal momento che tutte le azioni sono sottolineate, sia quelle necessarie, sia quelle futili; \u00e8 una indicazione che anzich\u00e9 aumentare la lore o dare indicazioni al lettore, lo confonde.Aspetto che non ho apprezzato, a gusto personale ed in disaccordo con l'autore, \u00e8 la possibilit\u00e0 di vincere solo con aleatoriet\u00e0 favorevole: le parole chiave sono \"gated\" dietro al successo col dado e, casualmente, ho fatto 1 con Sarah. Personalmente accetto l'aleatoriet\u00e0 se questa non pregiudica la possibilit\u00e0 di riuscita da parte del lettore (magari con un sentiero pi\u00f9 difficile) ma qui \u00e8 vincolante.Ultimo aspetto curioso: da un autore che scrive \"constar\u00e0\" anzich\u00e9 \"consister\u00e0\" (o analogo) mi aspetto grande attenzione e padronanza di linguaggio, ma i congiuntivi piangono gi\u00e0 al secondo paragrafodelle due l'una...Aspetto bonus per il forum, che esula dal corto in s\u00e9 \u00e8 la copertina. Sar\u00f2 io, ma non posso fare a meno di vederci un reato sessuale nei confronti del povero Timmy. Sarebbe bastato cambiare di poco la posizione di Timmy, per cui non capisco se sia voluto o meno.Una vendetta: il corto col maggiore margine di miglioramento.L'ambientazione \u00e8 interessante, purtroppo il presupposto risulta forzato al punto che l'autore stesso \u00e8 costretto a riconoscere che sia \"meno semplice comprendere\" le gesta del protagonista.Un grosso problema \u00e8 che l'autore violi le regole che si \u00e8 imposto da solo: per tutto il libro le visioni rappresentano e sono spiegate come il vedere ci\u00f2 che il possessore dell'oggetto veda in quel momento. Nel finale, tuttavia, sono utilizzate come spiegone col suo passato.Interessanti ed apprezzate le pergamene con gli indizi; i bivi sono quasi tutti semplici - alcuni per me scontati - tranne la scelta se seguire il cane o la scia di sangue senza un apparente motivo se non di deus ex-machina. Questo bivio \u00e8 caratterizzato da un ulteriore pregio e difetto: il pregio \u00e8 che la scelta peggiore (sangue) non sia detrimentale al poter riprendere la strada giusta e questa \u00e8 una decisione dell'autore che personalmente apprezzo molto (vedi l'opposto commento precedente ad Esabau). Il difetto \u00e8 che non ho trovato elementi per associare i due unicorni bianchi della visione al paragrafo 14.Dopo la locanda c'\u00e8 poi un deciso buco di trama: seguendo l'uomo dal berretto rosso (identificato mediante l'indizio nella pergamena A: bello!) si arriva di fronte alla sua abitazione poi - improvvisamente - una visione del suo omicidio, per poi ritrovarsi il cadavere davanti. Come ha fatto l'assassino ad apparire e sparire cos\u00ec dal nulla proprio davanti a noi? Siamo l\u00ec davanti (cio\u00e8 dietro) all'uomo dal berretto rosso!Passando allo stile di scrittura, ho apprezzato molto l'idea di narrarlo come un \"racconto del racconto\" e anche all'utilizzo di uno stile particolare, quasi arcaico... che purtroppo si perde gi\u00e0 pochi paragrafi dopo. Avrei preferito una maggiore coerenza.La scelta del \"racconto del racconto\" \u00e8 comunque rischiosa perch\u00e9 va implementata bene in quanto porta con s\u00e9 un basso livello di immedesimazione col protagonista.Relativamente alle meccaniche di gioco: belle le pergamene/indizi, il tempo si tiene facilmente (e, col percorso giusto, non si ha mai necessit\u00e0 di modificarlo).Relativamente all'aderenza al tema dell'anno: anche qui la trovo un po' forzata, anche pi\u00f9 che nell'Esabau.Ovviamente, bravi tutti!"
    ],
    [
        "159986",
        "GGigassi",
        "Mi pare un ottimo esordio.Forse sono di vedute ristrette io, per\u00f2 la \"spia\" non ce la vedo tanto in nessuno dei tre...Nel primo abbiamo un incursore pi\u00f9 che una spia, nel secondo uno che \"spia\" ma involontariamente e anche nel terzo \u00e8 descritto l'atto di spiare ma il protagonista fa tutt'altro... mestiere...Ma magari cambio idea dopo averli sviscerati per bene."
    ],
    [
        "159988",
        "Prodo",
        "Tre corti molto diversi tra loro e tutti e tre a loro modo interessanti. Concordo con chi lo ha scritto prima di me, il ruolo della spia mi sembra che per ora sia abbastanza secondario, seppur in qualche modo tangenzialmente presente in ogni racconto."
    ],
    [
        "159989",
        "zage",
        "La mia classifica:1 - Una vendetta2 - Schei\u00dfspion3 - La Notte dell'ESABAUTutti e tre i corti hanno in comune un\u2019ambientazione curata, \u201cragionata\u201d e delle idee interessanti da sviluppare. Bravi tutti.Piccole opinioni personali:--- Una vendetta ---L\u2019idea di fondo mi piace molto, anche se il protagonista avrebbe bisogno di essere pi\u00f9 invischiato nelle vicende, per avere delle motivazioni pi\u00f9 solide che lo spingano all\u2019inseguimento di un assassino che taglia le teste. Lavorerei su quello: potrebbe essere un ufficiale della legge, oppure un parente della vittima, a sua volta in cerca di vendetta. Creando ancora pi\u00f9 urgenza potrebbe anche doversi muovere prima che avvenga l\u2019omicidio di un\u2019altra vittima cara (amici, fidanzata).Altra cosa: \u00e8 pi\u00f9 divertente quando gli elementi di gioco sono pi\u00f9 integrati nella storia, anche banalmente nella\u00a0 terminologia. Invece del freddo parametro T, avrei usato ad esempio Clessidre, per rimanere nell\u2019ambientazione.--- Schei\u00dfspion ---Molto bella l\u2019idea delle reliquie (\u00e8 originale o si ispira a qualcosa?), questo forse \u00e8 il tratto che pi\u00f9 svilupperei per un librogame pi\u00f9 complesso con una lore basata su questo (finitezza delle stesse \u2014 quando mi conviene consumarle? \u2014, ricerca di altre reliquie, scontro con cattivone che usa le use, ecc\u2026).\u00c8 vero che una spia al fronte non pu\u00f2 permettersi errori, ma alcune instant death avrebbero potuto essere sostituite con percorsi in cui venga permesso di salvarsi in corner, grazie magari ad altre scelte prese in precedenza. Il truepath non \u00e8 per tutti.--- La Notte dell'ESABAU ---Un corto con target pi\u00f9 giovani ci sta! Le parti che mi hanno divertito di pi\u00f9 sono state le descrizioni del protagonista, le sue mostruosit\u00e0 e i modi in cui interagisce con l\u2019ambiente. A doverlo sviluppare in qualcosa di pi\u00f9 sostanzioso queste sono le parti su cui calcherei di pi\u00f9 la mano.Non lo metto in cima alla classifica perch\u00e9 sono stato forse un po\u2019 meno attratto dai bivi. Forse mi sarei concentrato su un solo bambino, creando un enigma pi\u00f9 intricato per raggiungere i suoi segreti e usarli contro di lui.Queste considerazioni le ho fatte anche nel post Facebook, ma aggiungo una postilla sull'attinenza al tema,\u00a0 visto che la si mette in dubbio. A mio personale parere suggerirei di essere di manica molto pi\u00f9 larga, se non si vogliono corti fatti solo di James Bond o spie della benzina: l'incursore si muove con la destrezza di una spia; scrutare nella mente (qui l'autore effettivamente avrebbe dovuto dire attraverso gli occhi, e non nella mente) di altri \u00e8 pur sempre uno spiare la loro vita; il mostro spia la vita della famiglia per ottenere informazioni."
    ],
    [
        "159990",
        "TinenTweeni",
        "Classifica della settimana per me:1-\u00a0 \u00a0 Schei\u00dfspion2-\u00a0 \u00a0 La notte dell\u2019Esabau3-\u00a0 \u00a0 LA VENDETTASotto i commenti:Schei\u00dfspionIn generale mi piace il mood storico. La pericolosit\u00e0, l\u2019istant death giustificato dal background del personaggio in una sorta di \u201csoul\u2019s like\u201d, dove la morte fa parte del gioco.Visto che ritengo questo il migliore dei 3 brani, vorrei dare alcuni consigli pi\u00f9 approfonditi all\u2019autore per migliorarne alcuni aspetti. Spero possano essere preziosi per tutti.1.\u00a0 \u00a0 Descrizione della POSTA IN GIOCO: in questa storia manca. Perch\u00e9 devo trovare il P49? Cosa succede se non lo faccio? Se vado dal mio superiore e gli dico: \u201cmi spiace, non l\u2019ho visto\u201d, che succede? Senza la posta in gioco, ossia \u201ccosa succede se non realizzo lo scopo della storia\u201d, la lettura perde di mordente.2.\u00a0 \u00a0 Cos\u2019\u00e8 un P-49? Questo \u00e8 un problema che affligge soprattutto i libri storici o di fantasia (fantasy o fantascientifico). Dare etichette a cose senza spiegarle al lettore (se vado su Google e scrivo P-49, trovo delle pastiglie-freno della Brembo e la foto di un aereo). In questa storia, per me, il mio obiettivo \u00e8 trovare un cartellone con scritto: \u201cP-49\u201d. Se l\u2019autore vuole tenerci nascosta l\u2019informazione (anche se non ne capisco il motivo, visto che pare che il protagonista sappia perfettamente cos\u2019\u00e8), credo sarebbe utile darci un\u2019intuizione di quanto \u00e8 grossa, o quanto \u00e8 pericolosa.3.\u00a0 \u00a0 Uso delle lingue: dopo tanto e tanto studio ho affrontato anche come scrivere le lingue straniere in un testo. La soluzione pi\u00f9 comune che ho trovato, e che io condivido, \u00e8 questa:Se il protagonista ascolta una lingua che NON capisce (es. il tedesco), il testo NON riporter\u00e0 il testo in lingua originale tedesca. Non avrebbe alcun senso: il lettore che capisce il tedesco sarebbe subito balzato fuori dal punto di vista della storia (soprattutto visto che nel testo \u00e8 chiaramente riportato \u201cnon sai il tedesco\u201d). Piuttosto si diranno frasi come \u201cbofonchia qualcosa in tedesco\u201d.Al contrario, se il punto di vista CONOSCE la lingua, comunque non la si scriver\u00e0 nella lingua originale, perch\u00e9 un lettore potrebbe non conoscerlo. Verr\u00e0 invece riportato nel linguaggio del testo, e si indicher\u00e0 qualcosa tipo \u201c\u00abciao come stai?\u00bb borbotta in tedesco\u201d.LA VENDETTAPurtroppo, non mi \u00e8 piaciuto molto, soggettivamente parlando. Il tema \u201cspia\u201d l\u2019ho capito, ma non l\u2019ho sentito. Non ritengo che \u201cspiare\u201d sia il termine giusto da correlare a un ricevere visioni pi\u00f9 o meno casualmente e seguire di conseguenza qualcuno.Anche qui manca la posta in gioco, ma a differenza di Schei\u00dfspion, dove per lo meno non viene affatto detta, ma forse \u00e8 pensata, qui viene proprio palesato che non ci sia affatto: \u201cMeno semplice \u00e8 comprendere la risoluzione che egli matur\u00f2 in quel momento, se non si intende che quel giovane, sfaccendato e in cerca d\u2019avventura, mancava forse un po\u2019 di senno e prudenza ma non di curiosit\u00e0 e coraggio.\u201dIl raccontato nel raccontato \u00e8 stata sicuramente una scelta coraggiosa dell\u2019autore, ma non ne ho capito il motivo. Mi \u00e8 sembrato solo un vezzo di scrittura non giustificato da una reale motivazione narrativa. Credo quindi sarebbe stato semplicemente pi\u00f9 bello e immersivo togliere uno \u201cstrato\u201d e scrivere direttamente dal punto di vista del protagonista.Voglio concludere con la nota positiva: si vede che l\u2019autore sa o ha studiato molto, perch\u00e9 ci sono rimandi storici particolari e che ho anche apprezzato.La notte dell\u2019EsabauMi sono divertito e mi ha fatto ridere. In uno stile comico, la fortuna pura e semplice non la trovo negativa, e anche se la prima volta ho perso puramente a causa del dado mi sono divertito a leggere che mi \u00e8 capitato. Non ho trovato problemi a memorizzare le varie parti del regolamento, ma immagino che, forse, qualcosina potesse essere tolto, magari i punti pazienza.A differenza degli altri brani lo scopo e il come farlo erano chiari, e la lettura ne ha guadagnato in linearit\u00e0. Peccato per la grammatica non sempre ottimale, sarebbe bastata una lettura un po\u2019 pi\u00f9 attenta per correggerla.Io il tema l\u2019ho sentito. Stavo letteralmente spiando i ragazzi per decidere come spaventarli.Punto negativo a livello strutturale che smonterebbe tutta la storia ma vabb\u00e8 ho chiuso un occhio XD: Ma se io sono un mostro terribile con 7 orecchie e tutto il resto, perch\u00e9 fare tutto questo casino per spaventarli? Cio\u00e8, bello e ripeto mi sono divertito, per\u00f2 boh, non bastava che all\u2019inizio mi facessi vedere da dietro un qualsiasi armadio?"
    ],
    [
        "159991",
        "sanguy12",
        "Ciao prima volta per me da votante.1\u00b0 Schei\u00dfspion2\u00b0 La Notte dell'ESABAU3\u00b0 Una vendetta1) Belle illustrazioni, scritto bene. Buona ambientazione (tradurre le frasi in lingua sarebbe stato cosa gradita) ottima l'immedesimazione. Il meccanismo reliquie \u00e8 uno spreco per come usato o forse dato per scontato (poteva dare molto di pi\u00f9). Pi\u00f9 avventura che spia. Piacevole.2) Bella idea. Scrittura da rivedere. Bella l'esplorazione. Meccanismo semplice ma piacevole. Diversi finali, scelte che portano a diverse soluzioni. Tema spia non proprio centrato.3) La scelta del passato \u00e8 ostica cos\u00ec come la terza persona che manca di immedesimazione. La vicenda non \u00e8 (soggettivo) interessante e ho fatto fatica nei collegamenti, piacevole il meccanismo delle visioni. Tema spia ... assente.Tutti i commenti sono col sorriso nessuno si offenda ...buona gara!"
    ],
    [
        "159993",
        "il mietitore",
        "1\u00b0 posto:La notte dell'Esabau\u00c8 scritto davvero bene. Ero partito scettico perch\u00e8 mi sembrava avere un target rispetto al quale ero fuori tempo massimo, e invece \u00e8 quello che, dei tre, mi ha preso decisamente meglio, e di ampia misura.Il tema \u00e8 perfettamente centrato: siamo qui per spiare delle vittime e scoprire come colpirli.Bella la gestione \"tattica\" del tempo nella fase di spionaggio. Fantastico il loop nel quale ci si sposta in giro per la casa: meccanica perfettamente integrata nel senso della narrazione, scritta in modo coerente e, sopratutto, divertente da giocare.Il dado poteva essere usato in modo pi\u00f9 narrativamente significativo, ma in effetti anche adesso ha un suo perch\u00e8. Un tiro fallito non ammazza necessariamente l'avventura, ma aggiunge complicazioni, solitamente togliendo punti Pazienza, che sono una risorsa da spendere in modo oculato, non un semplice ammontare di punti destinato a scendere in modo imprevedibile. Mi aspetto di vedere cose ben pi\u00f9 \"arcade\" di cos\u00ec nel proseguimento del concorso, quindi dir\u00f2 che \u00e8 una meccanica molto buona.Nota aggiuntiva: appena ho cominciato il paragrafo 12 \u00e8 arrivata una scossa di terremoto, e devo dire che per un momento mi sono cagato sotto. Pazzesco.2\u00b0 posto:Una vendettaRegistro linguistico strano. Il fatto di raccontare tutto al passato e in terza persona, per di pi\u00f9 in un italiano abbastanza desueto, mi \u00e8 sembrato pi\u00f9 un ingombrante esercizio di stile che altro. Se il fatto che il racconto stesse avvenendo in modo indiretto fosse stato integrato nelle meccaniche di gioco o almeno nella storia sarebe stata una cosa buona. Cos\u00ec no.Il racconto \u00e8 fortemente lineare: tantissime volte i paragrafi rimandano uno all'altro senza che ci sia alcuna scelta da compiere, o senza che ci siano almeno dei bivi con scelta obbligata. Addirittura ci sono paragrafi senza alcuna descrizione e un semplice rimando al paragrafo successivo.Gli enigmi semplici, basati sulla memoria che si ha delle visioni, mi sono piaciuti.Buon utilizzo del tema, dato che noi \"spiamo\" quel che vede la persona che stiamo inseguendo.Bella la grafica del dungeon. Buona l'intuizione dei flash che viviamo attraverso gli occhi del boia, anche se la \"regia\", diciamo cos\u00ec, poteva essere ancora migliore.La meccanica del tempo produce situazioni narrative abbastanza imbarazzanti ma \u00e8 quantomeno facile da tenere a mente.3\u00b0 posto:Schei\u00dfspionMi unisco a chi dice che \u00e8 quasi fuori-tema: 007 ha fatto dei danni, presentandoci le spie come uomini d'azione che si occupano anche di infiltrazioni e operazioni speciali. Questa qui non \u00e8 una spia: \u00e8 una truppa scelta, un commando, un soldato... ma non una spia. Perci\u00f2: bassissima, se non nulla, aderenza al tema, per me.Ambientazione interessante: guerra ed esoterismo sono un mix sempre efficace.La narrazione \u00e8 generalmente buona, a parte per le virgole, che sono sistematicamente utilizzate in modo errato.Gli aspetti pi\u00f9 interessanti sono le reliquie, che per\u00f2 non fanno minimamente parte delle meccaniche di gioco: sono elementi descrittivi carini ma che non hanno alcuna rilevanza, alla fin della fiera. Tra l'altro sarei curioso di sapere quanto esse siano state pensate dall'autore e quanto invece vengano dall'opera indicata come fonte d'ispirazione.Ingiustificate le punte di sadismo in certi momenti del gioco. Ammazzano la poca empatia che provo per il protagonista.Meccaniche inesistenti: il gioco \u00e8 una semplice sequenza di pochi bivi, in cui da un lato si muore e dall'altro si va avanti. Si offrono quindi al giocatore delle non-scelte, una cosa che non ha alcun senso da un punto di vista ludico. Piuttosto si scriva un racconto.Link non funzionanti."
    ],
    [
        "159994",
        "HarlockHrk",
        "TinenTweeni\u00a0 ha scritto:Cos\u2019\u00e8 un P-49? Questo \u00e8 un problema che affligge soprattutto i libri storici o di fantasia (fantasy o fantascientifico). Dare etichette a cose senza spiegarle al lettore (se vado su Google e scrivo P-49, trovo delle pastiglie-freno della Brembo e la foto di un aereo). In questa storia, per me, il mio obiettivo \u00e8 trovare un cartellone con scritto: \u201cP-49\u201d. Se l\u2019autore vuole tenerci nascosta l\u2019informazione (anche se non ne capisco il motivo, visto che pare che il protagonista sappia perfettamente cos\u2019\u00e8), credo sarebbe utile darci un\u2019intuizione di quanto \u00e8 grossa, o quanto \u00e8 pericolosa.Io, probabilmente per mio background, nel leggere il corto ho sentito un sapore \"Tarantino\" (il regista, non la citt\u00e0) per cui ho immaginato il P-49 come la valigetta di Marcellus Wallace di cui mai vediamo il contenuto nel film... e quando ho visto che era effettivamente dentro una valigetta che emanava un bagliore luminoso, ho pensato \"cheapeu\"."
    ],
    [
        "159995",
        "TinenTweeni",
        "HarlockHrk ha scritto:Io, probabilmente per mio background, nel leggere il corto ho sentito un sapore \"Tarantino\" (il regista, non la citt\u00e0) per cui ho immaginato il P-49 come la valigetta di Marcellus Wallace di cui mai vediamo il contenuto nel film... e quando ho visto che era effettivamente dentro una valigetta che emanava un bagliore luminoso, ho pensato \"cheapeu\".Top, allora per te sar\u00e0 stato al contrario una conferma! io ho pensato letteralmente a un aereo all'inizio e poi boh, nero totale XD (una bomba? Un qualche cosa di santificato visto il mood?)Rimanendo oggettivi e in ottica di eding, le etichette vuote non vanno mai bene. Si balza fuori dal punto di vista che invece sa (o almeno sembra sapere). In questo caso sarebbe bastato un pensiero del tipo \"la valigetta potrebbe essere qui\", senza per forza entrare nel dettaglio, ma per lo meno facendo intuire la forma della cosa da cercare.In pulp fiction, se ricordo bene (purtroppo l'ho visto una sola volta troppi anni fa), i personaggi non sanno cosa c'\u00e8 nella valigetta. Sono al nostro stesso livello di conoscenza, quindi \u00e8 tutto perfetto a livello di trama."
    ],
    [
        "159998",
        "il mietitore",
        "HarlockHrk ha scritto:TinenTweeni\u00a0 ha scritto:Cos\u2019\u00e8 un P-49? Questo \u00e8 un problema che affligge soprattutto i libri storici o di fantasia (fantasy o fantascientifico). Dare etichette a cose senza spiegarle al lettore (se vado su Google e scrivo P-49, trovo delle pastiglie-freno della Brembo e la foto di un aereo). In questa storia, per me, il mio obiettivo \u00e8 trovare un cartellone con scritto: \u201cP-49\u201d. Se l\u2019autore vuole tenerci nascosta l\u2019informazione (anche se non ne capisco il motivo, visto che pare che il protagonista sappia perfettamente cos\u2019\u00e8), credo sarebbe utile darci un\u2019intuizione di quanto \u00e8 grossa, o quanto \u00e8 pericolosa.Io, probabilmente per mio background, nel leggere il corto ho sentito un sapore \"Tarantino\" (il regista, non la citt\u00e0) per cui ho immaginato il P-49 come la valigetta di Marcellus Wallace di cui mai vediamo il contenuto nel film... e quando ho visto che era effettivamente dentro una valigetta che emanava un bagliore luminoso, ho pensato \"cheapeu\".Su questo sono pienamente d'accordo: il P-49 \u00e8 un MacGuffin, e mi \u00e8 piaciuto.Non concordo con TinenTweeni: anche se il punto di vista \u00e8 quello del personaggio, il narratore non \u00e8 tenuto a dirci tutto. Non \u00e8 scritto da nessuna parte che ci deve essere una corrispondenza conoscitiva 1:1 tra il giocatore e il personaggio. Noi sappiamo di dover trovare il P-49 (io mi immaginavo che fosse una persona, magari una spia, il \"prigioniero 49\", appunto), e se questo, a fine meccanici, \u00e8 sufficiente a farci andare avanti, bene cos\u00ec.\u00c8 una cosa che accade di continuo nei videogiochi, e a dire il vero accade in qualsiasi storia in prima persona, solo che non ce ne rendiamo conto. Qui per esempio noi non sappiamo cosa porta con s\u00e8 il protagonista. Non sappiamo esattamente chi rappresenta. Non sappiamo perch\u00e8 i tedeschi abbiano il P-49. Non sappiamo praticamente niente, e il fatto di non sapere neanche cosa sia il P-49 \u00e8 un \"in pi\u00f9\". Cos\u00ec come tutto il resto non inficia la narrazione, anche questo non lo fa.Che poi, se vogliamo: creare delle discrepanze nelle conoscenze tra i personaggi e noi che seguiamo le loro vicende \u00e8 il meccanismo di base della suspance. Tu sai cose che il personaggio non sa, e viceversa."
    ],
    [
        "159999",
        "mambo",
        "In realt\u00e0 sanno cosa c'\u00e8 dentro. Quando Jules chiede a Vincent se \"siamo contenti\", dopo che Vincent si \u00e8 ripreso dalla mezza paresi che gli prende dopo averla guardata, risponde che \"si, siamo contenti\"; per cui loro sanno cosa cercano. Siamo noi spettatori che non lo sappiamo. E' il cosiddetto MacGuffin \"un oggetto o un evento utilizzato in un'opera di finzione come espediente narrativo. Irrilevante o insignificante di per s\u00e9, tanto che spesso scompare nel corso della narrazione ocomunque non viene compiutamente svelato allo spettatore, serve a fornire una motivazione alle azioni dei personaggi e allo svolgersi della trama\" (fonte: wiki)."
    ],
    [
        "160000",
        "mambo",
        "il mietitore ha scritto:Tra l'altro sarei curioso di sapere quanto esse siano state pensate dall'autore e quanto invece vengano dall'opera indicata come fonte d'ispirazione.Da quel che hanno detto ieri sul canale di Escilgioco, il libro \u00e8 inventato e viene usato come forma di aderenza alla credibilit\u00e0 del testo; il libro di fatto non esiste ed \u00e8 inventato come il resto."
    ],
    [
        "160001",
        "mambo",
        "TinenTweeni ha scritto:La notte dell\u2019EsabauMi sono divertito e mi ha fatto ridere. In uno stile comico, la fortuna pura e semplice non la trovo negativa, e anche se la prima volta ho perso puramente a causa del dado mi sono divertito a leggere che mi \u00e8 capitato. Non ho trovato problemi a memorizzare le varie parti del regolamento, ma immagino che, forse, qualcosina potesse essere tolto, magari i punti pazienza.A differenza degli altri brani lo scopo e il come farlo erano chiari, e la lettura ne ha guadagnato in linearit\u00e0. Peccato per la grammatica non sempre ottimale, sarebbe bastata una lettura un po\u2019 pi\u00f9 attenta per correggerla.Io il tema l\u2019ho sentito. Stavo letteralmente spiando i ragazzi per decidere come spaventarli.Punto negativo a livello strutturale che smonterebbe tutta la storia ma vabb\u00e8 ho chiuso un occhio XD: Ma se io sono un mostro terribile con 7 orecchie e tutto il resto, perch\u00e9 fare tutto questo casino per spaventarli? Cio\u00e8, bello e ripeto mi sono divertito, per\u00f2 boh, non bastava che all\u2019inizio mi facessi vedere da dietro un qualsiasi armadio?Giusto per capire, ma perch\u00e8 se questo \u00e8 l'unico che praticamente non ha difetti, gli hai dato 1? Cio\u00e8, per quale motivo allora ha preso 1? Per la grammatica? Perch\u00e8 per il resto mi sembra che sia davvero il tuo preferito (almeno da quel che scrivi)."
    ],
    [
        "160002",
        "mambo",
        "HarlockHrk ha scritto:Aspetto bonus per il forum, che esula dal corto in s\u00e9 \u00e8 la copertina. Sar\u00f2 io, ma non posso fare a meno di vederci un reato sessuale nei confronti del povero Timmy. Sarebbe bastato cambiare di poco la posizione di Timmy, per cui non capisco se sia voluto o meno.Questa \u00e8 un p\u00f2 una visione malata. D'accordo il babau, ma il Babau sventratore? Dai su lol"
    ],
    [
        "160003",
        "GGigassi",
        "La mia classifica \u00e8:1 \u2013 Una Vendetta2 \u2013 La Notte dell\u2019Esabau3 \u2013 Schei\u00dfspionLa scelta del \u201crelata refero\u201d del primo mi \u00e8 sembrata originale e molto funzionale, inoltre mi pare che la prosa sia impeccabile. Storia originale ed evocativa, meccanismi di gioco intuitivi e per nulla invasivi, ottima gestione dell\u2019elemento tempo: ho percepito nettissimamente l\u2019ansia di raggiungere per tempo il nostro bersaglio! Peccato che la fine sia una sequela di rimandi univoci senza possibilit\u00e0 di interazione.La Notte dell\u2019Esabau \u00e8 forse un po\u2019 derivativo (c\u2019era un film Disney con una scuola dove i mostri imparavano a spaventare i bambini, giusto?), lo stile di scrittura \u00e8 piacevole e frizzante e il livello di sfida \u00e8 piuttosto alto, almeno per me, tanto da doverlo leggiocare pi\u00f9 volte. L\u2019aspetto positivo \u00e8 che sono stato molto invogliato a trovare tutti i finali. Bello il meccanismo delle scelte che si sa gi\u00e0 faranno perdere Pazienza, cos\u00ec il leggiocatore pu\u00f2 gestirsi con maggiore consapevolezza. Certo, ci si pu\u00f2 incazzare quando si muore per un tiro di dado sfortunato ma fa parte del gioco.Schei\u00dfspion \u00e8 sicuramente originale ma mi pare abbia approfittato dell\u2019ambientazione bellica per spacciare per spia un protagonista che invece di occuparsi di intelligence ha un ruolo attivo da incursore. Rifacendomi al titolo c\u2019\u00e8 un bel po\u2019 di \u201cmerda\u201d, insomma (vedi tutti i riferimenti al fango), ma ben poca \u201cspia\u201d.Il lessico mi \u00e8 sembrato a volte un po\u2019 fuori fuoco ma soprattutto il sistema di gioco che in teoria dovrebbe costituire un telone di sicurezza per il giocatore \u00e8 solo una serie di instant death mascherate: il fatto che rimandino all\u20191 serve solo a nascondere un true path! Alla fine questo meccanismo si \u00e8 rivelato poco stimolante se non proprio noioso, come appunto nei true path: la strada \u00e8 gi\u00e0 spianata con pochissime deviazioni e confesso che verso la fine non ricominciavo dall\u20191 una volta morto ma guardavo direttamente l\u2019altra scelta. Oltretutto i link non funzionano (ma non sono obbligatori da bando) e al 2 viene proposta la scelta dell\u2019uso della granata che potremmo anche non avere.Lodevolissima l\u2019impostazione che da Corto drammatico si trasforma in umoristico. Ottima la copertina, immagino l\u2019unica originale di questa prima tornata.Come ho detto nel mio commento precedente, l\u2019elemento \u201cspia\u201d mi \u00e8 sembrato poco incisivo in tutti e tre: dovessero scontrarsi in finale con qualche Corto pi\u00f9 pertinente probabilmente farei passare quell\u2019altro."
    ],
    [
        "160004",
        "TinenTweeni",
        "mambo ha scritto:TinenTweeni ha scritto:Giusto per capire, ma perch\u00e8 se questo \u00e8 l'unico che praticamente non ha difetti, gli hai dato 1? Cio\u00e8, per quale motivo allora ha preso 1? Per la grammatica? Perch\u00e8 per il resto mi sembra che sia davvero il tuo preferito (almeno da quel che scrivi).Uhmama hai fatto bene a farmi andare a controllare! Ma ti confermo che l'ho messo come secondo e non terzo, proprio come volevoProbabilmente ti ho confuso perch\u00e8 ho messo la classifica in alto, e poi i commenti li ho \"copia-incollati\" dal mio file word nell'ordine in cui li ho letti.il mio preferito per\u00f2 \u00e8 Schei\u00dfspion, e quindi ho voluto dedicargli un commento pi\u00f9 approfondito di editing di struttura e trama derivante dai miei studi, sempre opinabili e super aperto alle discussioni, che agli altri non ho dedicato"
    ],
    [
        "160005",
        "TinenTweeni",
        "mambo ha scritto:In realt\u00e0 sanno cosa c'\u00e8 dentro. Quando Jules chiede a Vincent se \"siamo contenti\", dopo che Vincent si \u00e8 ripreso dalla mezza paresi che gli prende dopo averla guardata, risponde che \"si, siamo contenti\"; per cui loro sanno cosa cercano. Siamo noi spettatori che non lo sappiamo. E' il cosiddetto MacGuffin \"un oggetto o un evento utilizzato in un'opera di finzione come espediente narrativo. Irrilevante o insignificante di per s\u00e9, tanto che spesso scompare nel corso della narrazione ocomunque non viene compiutamente svelato allo spettatore, serve a fornire una motivazione alle azioni dei personaggi e allo svolgersi della trama\" (fonte: wiki).Che bello! Sono sempre contento quando si generano delle belle discussioni di scrittura, uno dei validi motivi per assistere attivamente ai CortiL\u2019espediente MacGuffin non lo conoscevo, e vi ringrazio per avermelo fatto notare!Per approfondire, sono andato a studiarmi l'espediente narrativo MacGuffin, e poi ho ripreso in mano i miei corsi. Vi confermo che il problema delle \u201cetichette vuote\u201d, esiste ed \u00e8 un problema di cui molti autori sono affetti soprattutto nello storico e nel fantasy, dove dichiarano nomi vuoti che poi non spieganosenza un reale motivo. Ecco, \u00e8 il \u201csenza un reale motivo\u201d che fa tutta la differenza. Perch\u00e9 ogni consiglio di scrittura, come anche di game design, \u00e8 sottomesso alla grande legge della \u201cconsapevolezza\u201d.Mi spiego meglio: nel gioco da tavolo, la \u201cplayer elimination\u201d \u00e8 sconsigliata da tutti i manuali, poi esce \u201cexploding kitten\u201d, con player elimination, ed \u00e8 un successo mondiale. Uno dei consigli pi\u00f9 noti nella costruzione dei librigame \u00e8 di evitare i paragrafi ridondanti, ma poi diversi autori li hanno sfruttati apposta per generare labirinti e/o un senso consapevole di smarrimento. Per le etichette \u00e8 lo stesso: le etichette sono sconsigliate. Ci sono interi libri fantasy dove parlano deifamosi\u201cguttenfry\u201d senza mai dire che creature sono, e questo non \u00e8 un MacGuffin: \u00e8 un errore. Ma, se invece \u00e8 fatto consapevolmente, e se ne accettano i rischi (a me non \u00e8 piaciuto non sapere che forma o sostanza avesse il P49, ma \u00e8 soggettivo), allora \u00e8 tutto un altro discorso"
    ],
    [
        "160006",
        "GGigassi",
        "zage ha scritto:Altra cosa: \u00e8 pi\u00f9 divertente quando gli elementi di gioco sono pi\u00f9 integrati nella storia, anche banalmente nella\u00a0 terminologia.Disse quello che faceva \"flippare\" tra i mondi."
    ],
    [
        "160007",
        "zage",
        "GGigassi ha scritto:zage ha scritto:Altra cosa: \u00e8 pi\u00f9 divertente quando gli elementi di gioco sono pi\u00f9 integrati nella storia, anche banalmente nella\u00a0 terminologia.Disse quello che faceva \"flippare\" tra i mondi.Per quanto mi perseguiter\u00e0 questa cosa?(A mia discolpa per\u00f2 era una citazione da Stephen King!)"
    ],
    [
        "160008",
        "GGigassi",
        "zage ha scritto:GGigassi ha scritto:zage ha scritto:Altra cosa: \u00e8 pi\u00f9 divertente quando gli elementi di gioco sono pi\u00f9 integrati nella storia, anche banalmente nella\u00a0 terminologia.Disse quello che faceva \"flippare\" tra i mondi.Per quanto mi perseguiter\u00e0 questa cosa?(A mia discolpa per\u00f2 era una citazione da Stephen King!)Non era una italianizzazione di \"to flip a coin\"?"
    ],
    [
        "160010",
        "mambo",
        "TinenTweeni ha scritto:ti confermo che l'ho messo come secondo e non terzo, proprio come volevo\u00a0 Probabilmente ti ho confuso perch\u00e8 ho messo la classifica in alto, e poi i commenti li ho \"copia-incollati\" dal mio file word nell'ordine in cui li ho letti.Esatto, mi sono confuso io! Scusami.Potrei dire di averlo fatto per creare un p\u00f2 di suspense, invece di ammettere di avere l'ADHD (che ho)"
    ],
    [
        "160011",
        "Mornon",
        "Bene bene bene, partiamo con tre corti gi\u00e0 buoni di per s\u00e9. Ecco la mia classifica personale:01 \u2013 Schei\u00dfspion - 3 punti02 - Una vendetta - 2 punti03 - La notte dell'esabau - 1 puntoDue righe su ciascuno:01 \u2013 Schei\u00dfspionHo apprezzato molto il sense of wonder e l\u2019espediente di respawn continuo, che rende tutto un ciclo di gioco senza interruzioni. Un true path che si trasforma in un trial and error ben azzeccato. Spiaggine e memorizzazione direi che vanno benissimo cos\u00ec. Ottima la supercazzola del P-49.02 \u2013 Una vendettaLa vicenda \u00e8 un po\u2019 confusionaria e si fa un po\u2019 fatica a seguire tutti i passaggi logici e l\u2019indagine in corso. L\u2019uso della memoria va bene ma il tema non mi \u00e8 sembrato molto centrale.03 - La Notte dell'ESABAUCorto estremamente derivativo da Monster & Co. e si fa un po\u2019 fatica a calarsi nel personaggio e nelle varie prove da svolgere. L\u2019ironia di fondo l\u2019ho trovata appunto molto derivativa e un po\u2019 stantia, e anche gli accenni al bullismo sono molto frusti. Il meccanismo di gioco invece mi pare abbastanza buono. Memorizzazione azzeccata, non avrei messo il dado, tema non molto centrato."
    ],
    [
        "160012",
        "HarlockHrk",
        "mambo ha scritto:Questa \u00e8 un p\u00f2 una visione malata. D'accordo il babau, ma il Babau sventratore? Dai su lolMi rendo conto che la mia sia una affermeazione particolare, ma tra il tono del corto, i riferimenti al bullismo e gli ultimi mesi passati a moderare immagini \"opinabili\" generati con l'IA, il dubbio mi \u00e8 venuto.TinenTweeni ha scritto:Mi spiego meglio: nel gioco da tavolo, la \u201cplayer elimination\u201d \u00e8 sconsigliata da tutti i manuali, poi esce \u201cexploding kitten\u201d, con player elimination, ed \u00e8 un successo mondiale.Il bello delle regole e dei manuali \u00e8 che poi ha successo chi non li segue... al di l\u00e0 della battuta, nel campo dell'arte si \u00e8 sempre andati avanti per emulazione (quindi le regole ed i manuali) fino alla rivoluzione di turno, che \u00e8 andata contro le regole ed i manuali e che, col successo, \u00e8 diventata la nuova regola ed il nuovo manuale... e quindi qualcuno ha sentito di doverla nuovamente trascendere."
    ],
    [
        "160013",
        "zage",
        "GGigassi ha scritto:Non era una italianizzazione di \"to flip a coin\"?No! Lo specifico perch\u00e9 me lo chiedi: nel Talismano di Stephen King, il protagonista \"flippa\" nei Territori, un mondo parallelo. In inglese \u00e8 proprio to flip e in Italiano, almeno nella traduzione che avevo letto io da piccolo, diventava flippare. Questo termine per me \u00e8 sempre stato legato quindi allo spostarsi da un mondo all'altro (tema di quel concorso) e la mia voleva essere una citazione. Purtroppo ne ignoravo la definizione italiana di \"assumere stupefacenti\", mancanza che evidentemente condivido con il traduttore di King"
    ],
    [
        "160014",
        "gpet74",
        "La mia classifica \u00e8:1\u00b0 posto \u2013 Una Vendetta2\u00b0 posto \u2013 La Notte dell\u2019Esabau3\u00b0 posto \u2013 Schei\u00dfspionUna VendettaStileQuesto corto \u00e8 scritto davvero bene. Ho trovato interessante e molto azzeccato l\u2019uso della terza persona al passato. In fondo non c\u2019\u00e8 scritto da nessuna parte che in un opera a bivi si debba usare la seconda persona, e questo corto (se ce ne fosse bisogno) lo dimostra.Non ho molto da dire sullo stile usato dall\u2019autore perch\u00e9 lo trovo impeccabile.Voto:9[Storia e ambientazioneAmbientazione storica non molto approfondita ma la conoscenza dell\u2019argomento c\u2019\u00e8 e si vede tutta. La lettura mi ha lasciato qualche dubbio relativamente a due aspetti. Innanzitutto la motivazione che spinge il protagonista ad agire: totalmente assente. Non ha alcun senso logico trovare un cadavere decapitato in mezzo alla strada, vedere il suo assassino in lontananza e gettarsi all\u2019inseguimento di quest\u2019ultimo. Cos\u00ec, perch\u00e9 s\u00ec!La motivazione di Corso potrebbe risiedere nella visioni? Ma ci si dice che queste visioni sono una costante della sua vita e non viene mai esplicitato che esse lo inducano a particolari azioni o approfondimenti. Questo aspetto, quindi \u00e8 davvero debole.Altro aspetto debole sono le visioni in se. Per tutta la partita esse mi permettono di vedere (o spiare, per restare in tema) attraverso gli occhi dell\u2019assassino, ma mai si ha accesso ai suoi pensieri o alle sue memorie. Perch\u00e9 allora alla fine le visioni ci catapultano nei ricordi dell\u2019assassino? La domanda \u00e8 retorica, visto che la motivazione \u00e8 evidente: fare lo spiegone finale!Sono sicuro che l\u2019autore, se si fosse soffermato a pensarci un po\u2019 su avrebbe potuto trovare miriadi di soluzioni alternative pi\u00f9 eleganti di questa.Voto:7Giocabilit\u00e0L\u2019uso del tempo \u00e8 assai limitato, ma molto ben inserito nella storia, arrivare prima o dopo un certo evento fa la sua differenza. Il sistema di gioco vero e proprio si basa sulla memoria e attenzione del lettore e questo mi \u00e8 piaciuto moltissimo, anche perch\u00e9 ad una prima lettura ho fallito miseramente proprio perch\u00e9 scorrevo il testo superficialmente, senza dedicare attenzione ai dettagli. Questo mi ha obbligato ad una seconda lettura molto pi\u00f9 attenta, che mi ha anche fatto gustare maggiormente l\u2019opera.Nei contro posso solo riportare la cripticit\u00e0 di alcuni indizi, che proprio non ho colto (ad esempio quello per individuare la locanda) e alcuni casi in cui in realt\u00e0 la scelta sembra molto causale e poco determinata dalle informazioni raccolte. Comunque sia anche sotto questo aspetto promuovo l\u2019opera a pieni voti.Voto:7,5[Attinenza al temaE qui casca l\u2019asino! Dei tre Corti in esame questo \u00e8 forse quello maggiormente aderente al tema, pur essendolo ben poco. Infatti Corso da Siena non decide mai di spiare alcunch\u00e9 (o alcunch\u00ec), le visioni gli sovvengono autonomamente e indipendentemente dalla sua volont\u00e0. Quindi anche con tutta la fantasia del mondo non riesco a definire Corso una spia, n\u00e9 le sua azioni spiare.Voto:5Totale (non matematico): 7,5La Notte dell\u2019EsabauStileCorto ben scritto con una prosa scorrevole e leggera. Non si perde in descrizioni inutili, anzi, gioca spesso proprio su descrizioni parziali e difficile da visualizzare (quando descrive l\u2019aspetto del nostro Bau) proprio per incuriosire il lettore. Insomma, pur non avendomi entusiasmato lo stile dell\u2019autore \u00e8 perfetto per questo corto.Voto:7Storia e ambientazioneVabb\u00e8, dai! Possiamo chiamarlo plagio di Monster & Co.? Se preferite possiamo chiamarlo \u201cLiberamente ispirato a\u201d, ma nella sostanza \u00e8 una scopiazzatura. Avrei preferito a questo punto che l\u2019autore ambientasse il tutto direttamente in quel mondo e via. Sarebbe stato pi\u00f9 onesto che creare un mondo praticamente identico.Al di l\u00e0 di questo aspetto la storia \u00e8 davvero carina, molto leggera e godibile. Il protagonista, a dispetto dei suoi tanti organi e arti \u00e8 davvero simpatico e chiunque si sia mai presentato ad un esame non proprio preparatissimo non pu\u00f2 che empatizzare con lui.Anche la sua spalla, Squartapolli, \u00e8 ben caratterizzato e divertente. Ho adorato il finale in cui Squarty cazzia Bau per aver bullizzato il bambino, invece di spaventarlo.Voto:7Giocabilit\u00e0Il meccanismo si basa sui punti Pazienza (P) di Squarty e sul reperimento di parole chiave. Ogni volta che si intraprende un\u2019opzione che Squarty disapprova si perde 1 Punto P\u2026 bello, ma peccato che praticamente TUTTE le azioni proposte rientrano nella categoria: \u201cDisapprovate da Squarty\u201d. Quindi se ne deduce che in realt\u00e0 5 \u00e8 il limite di azioni investigative a nostra disposizione. Quantit\u00e0 che pu\u00f2 diminuire se prendiamo decisioni sbagliate a inizio indagine. Peccato che manchino indizi sul perch\u00e9 debbano essere sbagliate.E a proposito di indizi, ho trovato la scelta delle azioni un po\u2019tanto casuali. Inoltre se non recuperiamo le parole chiave falliamo al cento per cento. Forse sarebbe stato meglio concentrarsi su un solo bambino e costruire un percorso di ricerca pi\u00f9 elaborato. Per quanto mi sia divertito ho trovato l\u2019esperienza di gioco un po\u2019 asfittica.Voto:6Attinenza al temaQui abbiamo un indagine bella e buona, il fatto che l\u2019indagatore debba restare nascosto non lo qualifica come spia. Quindi, mi spiace, ma in questo corto l\u2019attinenza \u00e8 minima.Voto:5,5Totale (non matematico): 6,5Schei\u00dfspionStileMi spiace e chiedo anticipatamente scusa all\u2019autore per quello che dir\u00f2. Ma a mio avviso questo corto \u00e8 scritto proprio male. Doppi aggettivi come se piovessero, virgole messe a caso, un fiorire di azioni che \u201ccominciano\u201d e \u201ciniziano\u201d, inutili specificazioni, parole il cui significato mal si adatta a quel che dovrebbero descrivere\u2026 mi piacerebbe entrare in dettagli, e magari fare l\u2019editing del primo paragrafo per far capire quanto l\u2019ho trovato mal scritto. Purtroppo questo andrebbe ben oltre le poche righe che mi sono concesso per queste minirecensioni.Voto:4,5Storia e ambientazioneHo trovato interessante, non tanto la storia in se, che alla fine si risolve nello strisciare nel fango alla ricerca della strada giusta, quanto l\u2019ambientazione appena accennata. Il fatto che il protagonista senza nome appartenga ad un commando \u201cmistico\u201d che fa uso del potere arcano di oggetti sacri \u00e8 davvero affascinante e mi ha incuriosito al punto che leggerei volentieri una storia pi\u00f9 lunga in cui si esplori questa associazione (Setta? Gruppo? Come chiamarla) e sapere se ha anche delle branche civili oppure se \u00e8 solo un dipartimento militare.La storia in se, invece \u00e8, come dicevo, nulla pi\u00f9 di una passeggiata in un dungeon, con tanto di orribile opzione: \u201cVai a destra o a sinistra?\u201d priva di ogni indicazione su cosa aspettarsi nell\u2019uno e nell\u2019altro caso. Il personaggio poi \u00e8 assolutamente freddo e distaccato da quello che fa, a tratti si dimostra sadico nelle sue azioni (O forse il sadismo \u00e8 insito nell\u2019autore e nel modo in cui ce le descrive) insomma si tratta di un personaggio con il quale \u00e8 impossibile immedesimarsi e il cui fascino e personalizzazione rasentano lo zero.Voto:6Giocabilit\u00e0Si procede tutto sommato a casaccio, forti del fatto che tanto non si pu\u00f2 morire. Le Istant Death sono davvero troppe e troppo spesso gratuite. Avrei apprezzato meno paragrafi mortali e l\u2019utilizzo dello spazio cos\u00ec risparmiato per la costruzione di qualche percorso alternativo.La presenza di intere frasi in francese e in tedesco l\u2019ho trovato fastidioso. Mettere una singola parola, pu\u00f2 dare il giusto sapore al tutto, ma intere frasi scritte in lingue che magari i lettori non capiscono non hanno proprio senso. Se il protagonista capisce il tedesco allora perch\u00e9 non mettere la traduzione? Mentre se il protagonista non lo comprende (come nel caso di questo Corto) allora basta scrivere che sente delle frasi urlate in tedesco.Ancora peggio per quanto riguarda le frasi in francese. Il lettore si trova dentro la testa del protagonista, quindi \u00e8 ovvio che capisca tutto quello che dice. Scrivere intere frasi in francese \u201callontana\u201d il lettore dalla testa del protagonista e questo, in in LG che usa la seconda persona singolare \u00e8 un peccato grave.Voto: 5Attinenza al temaAnche qui non ci siamo. Una spia, per definizione raccoglie informazioni in segreto. Qui abbiamo solo un\u2019infiltrazione nelle fila nemiche, un sacco di uccisioni e il recupero di un oggetto (Ho apprezzato la supercazzola della sua descrizione), quindi l\u2019estrazione verso le proprie linee.In tutto ci\u00f2 il tema richiesto \u00e8 completamente assenteVoto:4Totale (non matematico): 5"
    ],
    [
        "160015",
        "GGigassi",
        "zage ha scritto:GGigassi ha scritto:Non era una italianizzazione di \"to flip a coin\"?No! Lo specifico perch\u00e9 me lo chiedi: nel Talismano di Stephen King, il protagonista \"flippa\" nei Territori, un mondo parallelo. In inglese \u00e8 proprio to flip e in Italiano, almeno nella traduzione che avevo letto io da piccolo, diventava flippare. Questo termine per me \u00e8 sempre stato legato quindi allo spostarsi da un mondo all'altro (tema di quel concorso) e la mia voleva essere una citazione. Purtroppo ne ignoravo la definizione italiana di \"assumere stupefacenti\", mancanza che evidentemente condivido con il traduttore di KingCosa che sicuramente all'epoca avevi spiegato e che io non ricordavo.Fine nell'off-topic, scusate."
    ],
    [
        "160016",
        "Mornon",
        "zage ha scritto:GGigassi ha scritto:Non era una italianizzazione di \"to flip a coin\"?No! Lo specifico perch\u00e9 me lo chiedi: nel Talismano di Stephen King, il protagonista \"flippa\" nei Territori, un mondo parallelo. In inglese \u00e8 proprio to flip e in Italiano, almeno nella traduzione che avevo letto io da piccolo, diventava flippare. Questo termine per me \u00e8 sempre stato legato quindi allo spostarsi da un mondo all'altro (tema di quel concorso) e la mia voleva essere una citazione. Purtroppo ne ignoravo la definizione italiana di \"assumere stupefacenti\", mancanza che evidentemente condivido con il traduttore di KingMe lo ricordo bene anche io!"
    ],
    [
        "160018",
        "newwhitebear",
        "Faticosamente riesco a scrivere questo messaggio.Il tema era 'La spia'. Se non ho capito male dovrebbe essere qualcuno che fa la spia in senso lato - ovvero chi spiffera un segreto oppure uno che cerca informazioni. Dei primi tre proposti non mi pare che nessuno abbia centrato il tema. Pazienza. Il numero 1 non riesco\u00a0 a seguirlo nel pdf. Cliccando sui numeri non vado da nessuna parte. Stampato ci si perde.Il numero 2 sarebbe grazioso peccato che con pochi passaggi arrivi a dama. Il numero 3 \u00e8 talmente ingarbugliato che dopo svariati giri l'ho abbandonato.Dovendo fare una classifica ecco l'ordine231"
    ],
    [
        "160019",
        "il mietitore",
        "newwhitebear ha scritto:Faticosamente riesco a scrivere questo messaggio.Il tema era 'La spia'. Se non ho capito male dovrebbe essere qualcuno che fa la spia in senso lato - ovvero chi spiffera un segreto oppure uno che cerca informazioni. Dei primi tre proposti non mi pare che nessuno abbia centrato il tema. Pazienza. Il numero 1 non riesco\u00a0 a seguirlo nel pdf. Cliccando sui numeri non vado da nessuna parte. Stampato ci si perde.Il numero 2 sarebbe grazioso peccato che con pochi passaggi arrivi a dama. Il numero 3 \u00e8 talmente ingarbugliato che dopo svariati giri l'ho abbandonato.Dovendo fare una classifica ecco l'ordine231A riguardo di ci\u00f2, il regolamento del concorso se non ricordo male diceva che \"la spia\" fosse da intendere secondo qualsiasi interpretazione offerta dalla lingua italiana. Ci fu chi chiese se, per esempio, la spia del frigorifero andasse bene, e la risposta fu \"s\u00ec\"."
    ],
    [
        "160020",
        "HarlockHrk",
        "newwhitebear ha scritto:Stampato ci si perde.In che senso?"
    ],
    [
        "160021",
        "HarlockHrk",
        "newwhitebear ha scritto:Il tema era 'La spia'. Se non ho capito male dovrebbe essere qualcuno che fa la spia in senso lato - ovvero chi spiffera un segreto oppure uno che cerca informazioni. Dei primi tre proposti non mi pare che nessuno abbia centrato il tema. Pazienza.Giax, in effetti ora che ci penso sia qui sul forum che su Facebook viene riportata l'aderenza al tema \"La spia\" ma non viene riportato quanto indicato nel bando, ovveroIl bando del concorso ha scritto:Il tema 2024 \u00e8 \u201cLa spia\u201d (in ogni accezione prevista daldizionario italiano).Terna, pensate possa essere utile revisionare il messaggio qui e su Facebook sia per questa settimana e poi tenerne conto nelle successive?"
    ],
    [
        "160022",
        "il mietitore",
        "E linkerei questo messaggio:https://www.librogame.net/index.php/for \u2026 =2#p159522"
    ],
    [
        "160025",
        "giax",
        "HarlockHrk ha scritto:Giax, in effetti ora che ci penso sia qui sul forum che su Facebook viene riportata l'aderenza al tema \"La spia\" ma non viene riportato quanto indicato nel bando, ovveroIl bando del concorso ha scritto:Il tema 2024 \u00e8 \u201cLa spia\u201d (in ogni accezione prevista daldizionario italiano).Terna, pensate possa essere utile revisionare il messaggio qui e su Facebook sia per questa settimana e poi tenerne conto nelle successive?S\u00ec, effettivamente sarebbe meglio includere anche le parentesi. Di fatto, in questa settimana cambia poco. Le varie accezioni a cui si fa riferimento confluiscono genericamente in due definizioni: qualcuno che spia, o un dispositivo di segnalazione. In questa settimana tutti e tre i corti si riferiscono alla prima, che \u00e8 quella che viene considerata di default, quindi non cambierebbe molto aggiungere quella specifica.il mietitore ha scritto:E linkerei questo messaggio:https://www.librogame.net/index.php/for \u2026 =2#p159522Questo invece lo eviterei, non \u00e8 responsabilit\u00e0 dei lettori studiarsi pagine del forum per capire cosa devono fare: \u00e8 il modo migliore per farli scapparecome abbiamo detto in tutte le salse, sul bando, qui sul forum, nelle live, a chiunque ci abbia contattato, giudicare l'aderenza al tema \u00e8 compito del lettore, e lo far\u00e0 sulla base di quello che c'\u00e8 scritto sul bando.giax ha scritto:Tenete sempre a mente, per\u00f2, che saranno i lettori a decidere se il corto sia attinente al tema. Quindi esagerare con le cose \"strane\" potrebbe essere controproducente: d'altra parte, potrebbe essere l'idea geniale che far\u00e0 innamorare tutti. Chi pu\u00f2 dirlo?"
    ],
    [
        "160026",
        "EGO",
        "Un buon inizio per il concorso!1\u00b0 - La notte dell'ESABAUVa bene, va bene, \u00e8 Monsters & Co. E allora? \u00c8 scritto bene (sicuramente meglio degli altri due di questo turno), \u00e8 divertente, \u00e8 spiritoso, ha pi\u00f9 finali, ha una meccanica di gioco completa. E non \u00e8 vero che bisogna essere fortunati al dado per arrivare al finale migliore. Nella sua maggior complessit\u00e0 rispetto ai concorrenti, \u00e8 comunque piuttosto semplice tenere conto di tutto. Discreta l'attinenza al tema della spia, anche se non del tutto centrata.2\u00b0 - Schei\u00dfspionNon mi ha entusiasmato. Capisco le esigenze di brevit\u00e0, ma \u00e8 ovvio che qui c'\u00e8 tutto un background che ci \u00e8 concesso soltanto di intuire / inventare. L'avventura in s\u00e9 non \u00e8 intrigante, riducendosi a fare la scelta giusta ogni volta. Alcuni fallimenti sono prevedibili, altri no (e va bene cos\u00ec). Buona la meccanica ludo-narrativa del ritorno al paragrafo 1; buona la possibilit\u00e0 di poter comunque perdere la partita, in un determinato paragrafo, in barba a questa meccanica. Ludicamente molto povero: non c'\u00e8 nulla da tenere a mente, tranne un oggetto che comunque non dovremmo usare. La scrittura non \u00e8 male, ma soffre di infiorettature superflue e di alcuni aggettivi usati a sproposito. Credo anche che una delle frasi in francese sia sbagliata (\"Vous peut\"?).L'attinenza al tema \u00e8 un po' tirata via, ma come gi\u00e0 detto da altri, se \u00e8 una spia 007, allora anche il nostro incursore francese pu\u00f2 rientrarci.3\u00b0 - Una vendettaPremessa allettante, svolgimento raffazzonato. Perch\u00e9 il protagonista fa quello che fa? \u00c8 il ciondolo o \u00e8 lui a scatenare le visioni? Perch\u00e9 queste si fanno sempre pi\u00f9 frequenti, ma non sempre dopo averle avute si sente male e devono porgergli un bicchiere di vino? E altre cose poco chiare. Soprattutto chi sia il soggetto di molte frasi, che parlano in terza persona di uno che fa, va, si siede, abbraccia, taglia la testa, ma pi\u00f9 di una volta si fatica a capire chi sia, tra quelli in scena. Buona la meccanica degli indizi contenuti nelle visioni e nelle pergamene, ma non sempre applicata bene al momento di scegliere; l'enigma degli unicorni \u00e8 molto equivoco, e ci sono arrivato soltanto per lunga abitudine a questo tipo di giochetti. La gestione del tempo non \u00e8 un problema. Il nostro personaggio non \u00e8 esattamente una spia, piuttosto un medium."
    ],
    [
        "160027",
        "Adriano",
        "1\u00b0 posto - La Notte dell'ESABAUIntro piacevole e sfiziosa, tra i tre l'ho trovata la migliore.I paragrafi con un'unica uscita, comunque, compaiono anche qui...Sicuramente il pi\u00f9 \"giocoso\" e interattivo dei tre, il sistema \u00e8 carino anche se perfezionabile in alcune dinamiche: ad esempio, il lancio dei dadi 50% degli esiti (un 4-2 forse ci sarebbe stato meglio, o qualche sistema combinato), oppure il fatto che in alcuni paragrafi tutte le scelte siano sottolineate (e non ci siano bonus/malus rilevanti, a parte i punti Pazienza).Leggero al punto giusto, con qualche trovata davvero piacevole da leggere, \u00e8 il corto che nella sua semplicit\u00e0 mi \u00e8 piaciuto di pi\u00f9.2\u00b0 posto - Schei\u00dfspionDirei che l'attinenza c'\u00e8.A livello di ambientazione mi sembra molto buono, solo che non ho assolutamente apprezzato la struttura e l'impaginazione.La struttura presenta quel senso di ripetizione continuo: sono sempre stato fermamente convinto che le strutture cicliche debbano essere gestite da codici o sistemi simili, qui mancano e rileggere pi\u00f9 volte gli stessi paragrafi identici nonostante la storia sia andata avanti d\u00e0 un senso stranissimo.Carino il sistema delle reliquie, ma la prima volta che ho intuito la cosa mi sono chiesto da dove sbucasse fuori e come funzionasse, quindi l'ho trovata un po' abbozzata (capisco la cosa, in quanto si tratta di un corto, per\u00f2 si poteva gestire in modo pi\u00f9 efficace).Anche alcuni paragrafi sono tagliati e capisco perch\u00e9 (il 32 e il 12 hanno una sola entrata e uscita in tutto il corto, quindi di fatto due bivi non sono tali).In definitiva l'ho trovata una bella idea, ma forse pi\u00f9 adatta ad un librogame vero, o comunque da strutturare meglio. Forse \u00e8 il poco spazio a disposizione, per\u00f2 ho avuto quel senso di \"velocit\u00e0\" che non mi piace avere (anche il nome delle armi, per dire, vengono nominate e basta, dando per scontato che le conosciamo, per\u00f2 quando i racconti hanno un fondo storico non ci sarebbero male degli approfondimenti).Riguardo l'impaginazione, ho trovato scomodo giocare perch\u00e9 i link non mi funzionano (ma questo non influisce sul voto) e a livello \"visivo\" poteva essere preparato meglio (i paragrafi giustificati sono visivamente pi\u00f9 ordinati).3\u00b0 posto - Una vendettaDall'introduzione avevo buone speranze per questo racconto, ma in generale ho avuto l'impressione di essere trasportato dagli eventi e dalla storia, invece che determinarla: un po' il fatto che siamo pi\u00f9 spettatori che altro, ma poi in generale alcuni bivi non lo sono, o lo sono in funzione del calcolo del T. Nelle prime due letture, mi sono accorto che in quasi 15 bivi avevo di fatto si e no un paio di scelte. Quindi l'impressione di fondo \u00e8 di essere proprio \"spettatori\" e decidere poco, in effetti.Sempre parlando di struttura, non mi \u00e8 mia piaciuta la scelta di inserire i paragrafi completamente vuoti (il 47 \u00e8 emblematico, e non si capisce neanche a cosa serva l'artificio in quanto il 47 \u00e8 raggiungibile dal solo paragrafo 7...). Pi\u00f9 in generale, anche qui ci sono sequenze di paragrafi con un'unica uscita.Il modo in cui \u00e8 raccontato \u00e8 forse un po' insolito. Non \u00e8 scritto male, anzi nel complesso \u00e8 scritto bene, ma non mi ci sono trovato.Per l'attinenza al tema, \u00e8 forse il pi\u00f9 \"borderline\" dei tre.Pi\u00f9 in generale, belli i corti con le immagini, ma vedo che praticamente tutti e tre i racconti hanno i percorsi con un'unica uscita ingiustificati, cio\u00e8 senza altri tronconi della storia che confluiscono in questi paragrafi, e sinceramente non ne capisco il perch\u00e9..."
    ],
    [
        "160028",
        "FinalFabbiX",
        "Scusate, solo io sto avendo problemi a giocare a Schei\u00dfspion?Mi sto perdendo qualcosa io o ci sono dei passaggi che non tornano, tipo dal 30 al 2.Al 2 mi parla di \"questo impasse\" e di una granata, mai nominate prima."
    ],
    [
        "160030",
        "newwhitebear",
        "Seguire i passaggi che rimandano i numeri dopo un po' hai perso il filo del gioco, Dovresti annotarti i numeri. Insomma un qualcosa di iterativo sullo schermo non \u00e8 la stessa cosa sulla carta."
    ],
    [
        "160032",
        "HarlockHrk",
        "FinalFabbiX ha scritto:Scusate, solo io sto avendo problemi a giocare a Schei\u00dfspion?Mi sto perdendo qualcosa io o ci sono dei passaggi che non tornano, tipo dal 30 al 2Nel senso che secondo te dovrebbe essere 30-8 anzich\u00e9 30-2? \u00c8 l'unico passaggio che mi ha fatto strano nella prima run, ma nella seconda (scegliendo 30-14-21-8) mi \u00e8 sembrato solo un modo per \"uscire\" prima."
    ],
    [
        "160033",
        "HarlockHrk",
        "Adriano ha scritto:Pi\u00f9 in generale, belli i corti con le immagini, ma vedo che praticamente tutti e tre i racconti hanno i percorsi con un'unica uscita ingiustificati, cio\u00e8 senza altri tronconi della storia che confluiscono in questi paragrafi, e sinceramente non ne capisco il perch\u00e9...Ho sempre visto questa scelta (paragrafi con una sola uscita/un solo ingresso) come l'equivalente letterario del cambio di scena in regia."
    ],
    [
        "160034",
        "HarlockHrk",
        "FinalFabbiX ha scritto:Al 2 mi parla di \"questo impasse\" e di una granata, mai nominate prima.Ho visto ora l'edit.SpoilerImpasse io l'ho interpretato come il fatto che stai girando per la trincea e ancora non hai concluso nulla.La granata si trova al 16, scegliendo di non seguire i soldati all'inizio ma andando dall'altra parte. In effetti nel ramo che passa per 14-8, l'autore ha messo \"se hai la granata e vuoi usarla\", ma nel 2 ha messo solo \"se vuoi usarla\"."
    ],
    [
        "160035",
        "FinalFabbiX",
        "Premessa: nessuno dei tre racconti mi \u00e8 piaciuto. Non sono \u201ctragici\u201d, anzi si fanno leggere volentieri, ma nessuno merita la vittoria. Tutti e tre i hanno paragrafi che si potevano accorpare (1 entrata, 1 uscita), tutti e tre hanno zero innovazione, tutti e tre hanno una trama che non tocca nessuna corda, n\u00e9 mi hanno fatto riflettere su qualcosa. Tutti a tre non sono del tutto a tema.1 - Una VendettaL\u2019unico dei tre con una trama. Gli enigmi sono carini, anche se si basano quasi tutti sulla memoria, il sistema del tempo consente di avere un minimo di scudo dalle instant death. Peccato che non ci siano pi\u00f9 route (magari si poteva trovare lo spazio asciugando un po\u2019 la trama e rimuovendo gli enigmi pi\u00f9 deboli).2 - Schei\u00dfspionFra i tre, \u00e8 quello con l\u2019ambientazione pi\u00f9 riuscita. Le reliquie sono ben descritte. Notte totale, elementi mistici, una missione segreta: bello. Peccato per la scrittura con una serie di errori tecnici, per i rimandi un po\u2019 ballerini, per l\u2019assenza di una trama, per la supercazzola del P-49 (nel paragrafo finale si ostenta un po\u2019 troppo che sia una cosa insensata). Soprattutto, peccato per i link assenti, i quali, uniti all\u2019enorme numero di paragrafi 1-in 1-out, rendono rigiocare frustrante.3 - La Notte dell'ESABAUNon ci siamo. Il corto \u00e8 sufficiente, ma ha delle problematiche. Storia gimmick a tema baubau, ma senza un reale contenuto, gioco classico ma anche qui niente di particolare, anzi spesso mi ha fatto chiedere perch\u00e9 alcune scelte sono punite e altre no. Avrei evitato tutta la falsa pista del bullismo, \u00e8 un po\u2019 un pippone di quelli che fa pubblicit\u00e0 progresso. Scrittura molto buona (forse la migliore dei tre), ma tema non pervenuto. Dado inutile."
    ],
    [
        "160036",
        "F.A.S.",
        "Devo dire che tutti e tre racconti sono molto ben curati, sotto questo aspetto il livello del concorso si \u00e8 alzato anche quest\u2019anno.I posto Schei\u00dfspionIl mio tedesco \u00e8 limitato alle parolacce per cui Schei\u00dfspion dovrebbe tradursi qualcosa tipo Agente cazzata o stronzata. Tra i tre racconti \u00e8 quello pi\u00f9 attinente al tema del concorso e per questo merita il primo posto.Ho trovato molto interessante l\u2019ambientazione bellica con reliquie varie descritte al momento giusto, le scelte sono ben ponderate, farsi notare il meno possibile all\u2019inizio della missione, prudenza nell\u2019esplorazione e solo alla fine uscire allo scoperto quando si \u00e8 ormai molto vicini alla meta.Per\u00f2 il racconto non \u00e8 perfetto, la struttura del corto \u00e8 troppo semplice, troppi paragrafi ad una sola uscita mentre l\u2019idea di farci ricominciare dall\u2019inizio come in un videogioco mi \u00e8 piaciuta.II posto La notte dell\u2019EsabauSolo la prima parte del racconto dove si esplora la casa \u00e8 attinente al tema del concorso perch\u00e9 il Babau fa quello che fanno le spie, la seconda parte invece \u00e8 gradevole ma non molto attinente. \u00c9 facile tenere a mente i pochi elementi, mentre il dado poteva anche essere eliminato visto l\u2019uso limitato.Tra i tre racconti La notte dell\u2019Esabau presenta maggiori aspetti ludici ed \u00e8 sicuramente il pi\u00f9 divertente, con soluzioni inaspettate. L\u2019ambientazione \u00e8 delineata molto bene e la leggerezza di fondo rende il racconto molto gradevole.La struttura \u00e8 la pi\u00f9 ramificata tra i tre racconti, consente di esplorare ambienti diversi e trovare diverse piste, o false piste, su come concluderlo. Unica nota negativa, sar\u00e0 che la mia vista sta peggiorando, ma \u00e8 l\u2019unico in cui ho visto dei refusi, rendendolo meno curato degli altri due.III posto Una vendettaSecondo me il racconta non centra il tema del concorso perch\u00e9 il protagonista \u00e8 pi\u00f9 uno spettatore sovrannaturale degli eventi che una spia, quindi lo metto all\u2019ultimo posto. L\u2019unico elemento da ricordare \u00e8 il tempo trascorso e rispetta il regolamento vista la sua semplicit\u00e0.L\u2019ambientazione premoderna \u00e8 vaga, non ci sono reali riferimenti al periodo storico, e questo consente all\u2019autore di evitare di incorrere in errori storici, mentre l\u2019aspetto magico delle visioni aggiunge un tocco personale.Purtroppo la maggior parte delle scelte sono basate sulla memoria e sono quasi tutte binarie, non offrendo reali strade alternative per arrivare alla soluzione. L\u2019unico enigma \u00e8 abbastanza vago e la sua soluzione \u00e8 abbastanza aleatoria, ci si arriva a caso dopo qualche tentativo. Inoltre non ho capito bene come funziona la chiaroveggenza del protagonista, per tutto il racconto ci guida correttamente, mentre nel finale ci mostra un esito impossibile e smentito dai fatti. Peccato perch\u00e9 l\u2019idea di base era intrigante."
    ],
    [
        "160037",
        "powerbob",
        "1\u00b0 posto - La notte dell'EsabauSono stato in dubbio fino all'ultimo con questo e Una vendetta, ma alla fine ho voluto premiarlo. Pur non essendo un corto che, almeno per il mio modesto parere, possa puntare alla vittoria finale, fa comunque il suo dovere intrattenendo e strappando qualche sorriso, con anche vari finali simpatici e un sistema di gioco piu elaborato rispetto agli altri corti della settimana.2\u00b0 posto - Una vendettaCome dicevo prima, ho pensato a lungo di dargli il primo posto, perch\u00e9 comunque ho apprezzato molto lo stile narrativo e il sistema di gioco, seppur semplicistico, dove occorre analizzare i ricordi a caccia di indizi per proseguire con un fattore tempo che tiene traccia dei tuoi errori. Tuttavia, confrontandolo con l'Esabau, mi rendo conto di alcuni difetti che non posso ignorare. Primo fra tutti, la dissociazione lettore-protagonista, in aggiunta anche alla forzatura che spinge Corso a seguire l'assassino che inficia la credibilit\u00e0 del racconto.3\u00b0 posto - Schei\u00dfspionEcco, qui non me ne voglia l'autore, ma questo corto non mi \u00e8 proprio piaciuto. Oltre al fatto che i racconti sulla guerra non rientrano nelle mie corde, il corto presenta varie lacune tra cui spiccano la carenza di informazioni date al lettore, l'incongruenza di alcune scelte e l'eccesso di istant death impossibili per lo pi\u00f9 da prevedere che non mi hanno permesso di godermelo a pieno."
    ],
    [
        "160038",
        "Mornon",
        "HarlockHrk ha scritto:Adriano ha scritto:Pi\u00f9 in generale, belli i corti con le immagini, ma vedo che praticamente tutti e tre i racconti hanno i percorsi con un'unica uscita ingiustificati, cio\u00e8 senza altri tronconi della storia che confluiscono in questi paragrafi, e sinceramente non ne capisco il perch\u00e9...Ho sempre visto questa scelta (paragrafi con una sola uscita/un solo ingresso) come l'equivalente letterario del cambio di scena in regia.Certo! Quando il paragrafo \u00e8 troppo lungo e c'\u00e8 un decisivo cambio di scena, il salto di paragrafo rimane una soluzione formale buona. Chiaramente, una catena di 4-5 paragrafi consecutivi e senza scelte sa di brutta progettazione."
    ],
    [
        "160039",
        "FinalFabbiX",
        "Mornon ha scritto:Certo! Quando il paragrafo \u00e8 troppo lungo e c'\u00e8 un decisivo cambio di scena, il salto di paragrafo rimane una soluzione formale buona. Chiaramente, una catena di 4-5 paragrafi consecutivi e senza scelte sa di brutta progettazione.Nel caso di Schespion, a mio parere, saprebbe di brutta progettazione anche se fossero due, visto che si ripassa sugli stessi paragrafi pi\u00f9 e pi\u00f9 volte. Se proprio gli autori volevano fare un cambio regia, potevano almeno mettere i paragrafi come consequenziali, cos\u00ec si evita di andare avanti indietro avanti indietro avanti indietro..."
    ],
    [
        "160040",
        "HarlockHrk",
        "Mornon ha scritto:Certo! Quando il paragrafo \u00e8 troppo lungo e c'\u00e8 un decisivo cambio di scena, il salto di paragrafo rimane una soluzione formale buona. Chiaramente, una catena di 4-5 paragrafi consecutivi e senza scelte sa di brutta progettazione.Condivido, troppi paragrafi consecutivi senza scelte e diventa un libro senza game :-)"
    ],
    [
        "160041",
        "SuliLand",
        "Finalmente si inizia!Non me ne vogliano autori e autrici: nei miei eventuali giudizi negativi vi prego di non leggere alcuna cattiveria, ma critiche costruttive, se riterrete che siano tali.La mia classifica \u00e8 la seguente:1.Una vendetta2.La notte dell'ESABAU3.Schei\u00dfspionUna vendettaQuesto corto \u00e8 quello che rispecchia di pi\u00f9 i miei gusti: ambientazione nel passato, misteri, enigmi mnemonici che costringono a una lettura attenta. Forse \u00e8 il meno attinente al tema perch\u00e9 il protagonista non sembra intenzionato a spiare, ma lo fa in modo casuale... talmente casuale che a volte vede nel presente dell'assassino, a volte nel suo passato. Lo trovo incoerente. I Punti Tempo sono ben pensati e ben posizionati e soprattutto si possono evitare se si fanno scelte sensate.La scrittura sarebbe da rivedere: a volte le descrizioni non risultano chiare (di chi \u00e8 l'amuleto? All'inizio credevo fosse della vittima; chi \u00e8 il soggetto di alcune azioni? L'assassino, ma non \u00e8 subito ben chiaro).Anche sulla struttura avrei da ridire: ci sono troppi paragrafi\u00a0 che non propongono dei bivi; addirittura ci sono paragrafi vuoti che rimandano a un altro paragrafo, senza nemmeno un minimo di descrizione.Al di l\u00e0 di questi difetti sono riuscito ad apprezzarlo e mi \u00e8 piaciuta molto la parte nella citt\u00e0.La notte dell'ESABAUCome gi\u00e0 evidenziato da molti, il racconto \u00e8 palesemente ispirato a Monster e Co. quindi fa terzo per creativit\u00e0 rispetto agli altri due racconti. Tuttavia mi ha divertito. L'esplorazione \u00e8 la parte che mi diverte di pi\u00f9 nei librigame e nei videogame, quindi con molto entusiasmo mi sono messo a esplorare la casa della famiglia Pitt. Il mio entusiasmo \u00e8 stato smorzato dal fatto che praticamente quasi ogni azione produttiva costasse un Punto Pazienza, cosa che ci pu\u00f2 stare! Per quanto riguarda il tiro del dado, l'ho trovato poco integrato all'interno della storia e avrei preferito ci fossero pi\u00f9 opzioni, magari qualcuna che rendesse davvero difficile ottenere l'indizio giusto; invece ci troviamo davanti a dei fallimenti che dipendono completamente dall'alea.Vorrei poi far notare un dettaglio, pi\u00f9 come consiglio che come critica: durante l'esplorazione delle stanze il lettore pu\u00f2 effettuare pi\u00f9 scelte. Fatta la prima, pu\u00f2 scegliere di ritornare \u201cnella stanza\u201d per effettuarne altre. Il problema \u00e8 che il lettore \u00e8 gi\u00e0 nella stanza quindi ho trovato poco coerente che ogni volta venisse descritta di nuovo la stessa scena. Questo si nota soprattutto nella stanza di Sara, il cui paragrafo si apre con \u201cAppena entri...\u201d. Sarebbe stato opportuno inserire un paragrafo di ingresso e un altro con le scelte. Capisco che in poco spazio \u00e8 un problema aggiungere ulteriori paragrafi e i collegamenti quindi possano sembrare forzati, ma fa parte dell'esercizio a cui ci spinge/costringe il concorso!Concludo dicendo che \u00e8 stato il corto che mi ha divertito di pi\u00f9, sbarazzino al punto giusto. Peccato che la storia non fosse totalmente originale!Schei\u00dfspionUn racconto che offre ottimi spunti narrativi per sviluppare la storia. Purtroppo questo pregio diventa anche un difetto in quanto alcuni punti secondo me andavano approfonditi. Lo spazio c'era o si poteva trovare. Sono un fan dell'occulto, ma dopo qualche run ancora non avevo capito che ci fosse del paranormale (le prime volte mi chiedevo \u201cma che cacchio \u00e8 'sta falange?\u201d). Tra l'altro, le run sono durate pochissimo a causa delle eccessive instant death (o chiamateli respawn se preferite). Ho contato 8 rinascite e una morte effettiva. Sinceramente mi sembrano eccessivi 9 paragrafi di sconfitta su 33, praticamente 1/3 dei paragrafi ti porta a dover ricominciare, celando un truepath che mi ha annoiato.Per quanto riguarda la scrittura: ho percepito il fango, il fatto di stare strisciando e di essere in un posto estraneo, complice anche la lingua straniera parlata dai soldati, anche se c'\u00e8 stato un abuso di quest'ultima. Qualche parola sarebbe stata sufficiente. Ad un certo punto, quando un soldato pone una domanda in tedesco, mi \u00e8 venuto da storcere il naso perch\u00e9 una lingua straniera non pu\u00f2 costituire un enigma. Non parlo tedesco e ho dovuto buttare ad indovinare (per fortuna ho indovinato). Ma cosa succederebbe se il lettore conoscesse il tedesco? All'improvviso anche il personaggio capirebbe la lingua, come una sorta di dono dello spirito santo (che sarebbe anche a tema!).Scherzi a parte, concludo dicendo che potenzialmente la storia l'ho trovata interessante, ma lo sarebbe stata ancora di pi\u00f9 togliendo qualche instant death e lasciando spazio a diramazioni pi\u00f9 convincenti, magari dedicate ad approfondire la lore del gioco.Aggiungo delle mie considerazioni.Mi unisco al parare di Zage riguardo al tema: credo che bisogna essere flessibili, se vogliamo evitare di avere tanti 007. Questi primi racconti mostrano tre diverse interpretazioni di spia, in modo pi\u00f9 o meno astratto. E va bene cos\u00ec.Ho notato che qualcuno ha trovato macchinoso il sistema de La notte dell'ESABAU. Mi dissocio. Credo che rispetti sia i limiti del bando, sia i requisiti di portabilit\u00e0. Certo, giocando molte volte consecutive ci si pu\u00f2 confondere con le parole chiave acquisite, ma penso che questa confusione tra le diverse run possa verificarsi anche in un corto senza parole chiave."
    ],
    [
        "160042",
        "Periodonikes",
        "Eccomi qua a commentare e votare i corti.3 punti a La notte dell'ESABAUSpoilerMoney: Ambientazione carina e particolare, introduzione dai toni leggeri e scanzonati. Poi arriva il regolamento ed \u00e8 bello corposo: riuscir\u00e0 il corto a mantenere il giusto equilibrio?Ideology: L\u2019esabau si divide in due fasi e la prima \u00e8 dedicata proprio come spionaggio. Tema azzeccato in questo caso, anche se non \u00e8 il fulcro centrale del corto. Lo stile si prende bene con il tema proposto, mi immagino rivolto a un pubblico di pre-adolescenti.Coercion: Il corto ha una parte gioco notevole considerando i limiti del bando, ma forse il troppo stroppia. Ho apprezzato la fase esplorativa con le scelte ragionate, non ho apprezzato il lancio di dadi, ho apprezzo le parole chiave (secondo me facilemente memorizzabili) e anche che una fosse una trappola. Trovo incredibile che chi ha scritto abbia messo tutta questo in un corto, per\u00f2 attenzione\u2026Ego: \u2026 Perch\u00e9 il troppo stroppia. Come dicevo i lanci dei dadi potevano essere risparmiati che gi\u00e0 il corto \u00e8 abbastanza giocoso. La struttura \u00e8 ben fatta ma occhio a sfruttare troppo i paragrafi hub. La storia comunque c\u2019\u00e8 e si sente.2 punti a Una VendettaSpoilerMoney: La premessa \u00e8 molto curiosa, rompe gli stereotipi dei librigame con la terza persona al passato, raccontando le gesta altrui. Una semplice meccanica di gestione tempo, una delitto e un pizzico di soprannaturale.Non mi convincono molto le pergamene a fine corto ma vediamo come gira.Ideology: La peculiarit\u00e0 che pi\u00f9 mi aveva colpito del corto, ovvero il protagonista ben separato da chi legge tramite uso di terza persona nel passato raccontato da un narratore esterno ai fatti, alla fine non ha reso molto bene. Il pov \u00e8 confuso e ballerino e, unito alla terza persona passata, mi ha fatto immedesimare poco in Corso. Seppur la storia \u00e8 intrigante e ho apprezzato il plot twist finale, rimangono diversi punti interrogativi.Coercion: La parte gioco \u00e8 ben pensata, la gestione del tempo \u00e8 semplice e funzionale, gli enigmi carini e mi \u00e8 piaciuto l\u2019alternarsi di visione e presente, con scelte basate sulle prime. La storia per\u00f2 non \u00e8 molto diramata: si tratta di un percorso lineare che devia pochissimo. Ottima l\u2019idea di sostituire molte ID con perdita di punti tempo, rendendo la lettura meno frustrante, ma avrei apprezzato percorsi alternative che dessero freschezza a una seconda (o terza) lettura invece che ridurre tutto a un \u201ccerca di fare sempre la scelta giusta\u201d. Immagino che i paragrafi 47, 45 e 27 servano per sviare il lettore furbetto che si ricorda che al 32 si perde\u2026 Ma secondo me non ne valeva la pena e anzi, potevano essere sfruttati per dare un po\u2019 di pepe al labirinto, che so, facendo perdere tempo o creando un vero e proprio labirinto con strade che ti fanno ritornare sui tuoi passi (con ovviamente una modifica alla pergamena.Ego: Il primo consiglio che mi sento di dare \u00e8 di fare attenzione ai punti di vista. Non dico che la seconda persona \u00e8 obbligatoria nei librigame, ma in caso di scelte diverse vanno gestite di conseguenza. La parte game \u00e8 fatta bene, ma personalmente apprezzo comunque delle diramazioni che offrono qualcosa di nuovo a una nuova lettura oltre che al semplice lato ludico del \u201ccapire la scelta migliore\u201d.1 punto a Schei\u00dfspionSpoilerMoney: La copertina mi piace molto. Mi incuriosisce e mi fa venir voglia di leggere il corto subito. Gi\u00e0 dall\u2019intro intuisco un racconto-gioco crudo, sporco e cattivo. Il tocco di misticismo e la mancanza di regolamento mi fa cominciare senza ulteriori indugi.Ideology: La scrittura ha saputo immergermi nel fango delle trincee. A volte forse un po\u2018 troppo cruda (per me).\u00a0 Gusti personali a parte, chi scrive ha unito alla crudezza tarantiniana un\u2019ambientazione alla Hellboy che si sposano molto bene. Molto sfiziosa l\u2019idea delle reliquie e il contrasto tra la loro \u201csantit\u00e0\u201d e il sadismo del protagonista. Forse la storia di per s\u00e9 non ha molto da dire: un protagonista cazzuto che affronta un tedesco dopo l\u2019altro uscendo vittorioso oppure usando l\u2019amuleto per tornare indietro nel tempo. I paragrafi si susseguono tutti molto simili: nemico, scelta giusta o morte, nemico, scelta giusta o morte, boss finale, scelta giusta o supermorte. Ammetto di non essere mai ripartito a leggere dal primo paragrafo, quando morivo tornavo al paragrafo precedente. Il tema l\u2019ho trovato un po\u2019 tirato, ma comunque nei limiti imposti dal bando.Coercion: Grazie al meccanismo di salvataggio ho dovuto approfondire poco il corto dopo la prima lettura: una storia lineare e le poche deviazioni non aggiungono molto, a parte la possibilit\u00e0 di raccogliere una granata e poterla usare in seguito che per\u00f2 non \u00e8 in alcun modo regolamentata\u2026 Alla prima run non l\u2019avevo trovata e quando sono arrivato al 2 ero alquanto confuso. Carina l\u2019idea della morte definitiva al 9, ma personalmente anche in quel caso non ho ricominciato a leggere dall\u2019inizio. Penso che in racconti del genere sia comunque pi\u00f9 efficace creare un percorso alternativo, o una bella ID che possa far sentire il lettore appagato, che chiuda la storia, che non gli faccia dire \u201ceh cavolo, ho fatto la scelta sbagliata, vabbhe cambio\u201d.Ego: Come sempre nei corti lo spazio \u00e8 tiranno, ma avrei sacrificato magari uno dei \u201ccombattimenti\u201d (che come ho detto alla lunga risulta ripetitivi) per creare vere diramazioni che danno un sapore diverso alla storia quando viene riletta. Secondo me quando si fa la scelta di ridurre il gameplay ai soli bivi bisogna attirare il lettore con altre cose stuzzicanti, come ad esempio un\u2019ampia diramazione dai finali (finali, non ID) diversi e sorprendenti.Il tutto secondo la mia opinione soggettiva.Comunque sia complimenti a tutti e tutte!"
    ],
    [
        "160043",
        "FinalFabbiX",
        "SuliLand ha scritto:ma dopo qualche run ancora non avevo capito che ci fosse del paranormaleMi permetto di spezzare una lancia a favore del corto: per quanto sia tutto un po' criptico, nell'introduzione viene detto abbastanza chiaramente che il protagonista \u00e8 morto pi\u00f9 volte e ora fa parte di un'organizzazione sacra."
    ],
    [
        "160044",
        "zage",
        "Periodonikes ha scritto:Eccomi qua a commentare e votare i corti.Ahah che figo che hai usato il M.I.C.E.Ma spiegami meglio come l'hai traslato. Money sono le tue aspettative, Ideology \u00e8 l'esperienza di lettura, Coercion i ragionamenti a freddo e Ego i suggerimenti di miglioramento?Ma poi, tu partecipi a questo concorso?"
    ],
    [
        "160045",
        "mambo",
        "FinalFabbiX ha scritto:per quanto sia tutto un po' cripticoLa penso anche io cos\u00ec. Per\u00f2 per me criptico equivale molto spesso a \"non far\u00f2 uno spiegone, ma dar\u00f2 la possibilit\u00e0 al lettore di immaginare/chiedere di pi\u00f9\". Ho sempre odiato quei film e in generale quelle opere nelle quali l'autore si sofferma per essere sicuro di darci un'idea di quello che dovremmo ben capire per apprezzare di pi\u00f9 il contenuto perch\u00e8 spesso arrivarci \u00e8 la forma pi\u00f9 sublime di reward.Forse il librogame non \u00e8 il medium adatto (soprattutto, in questa forma corta di librogame); ma sono anche convinto che sperimentare non faccia mai male. Questo corto ne esce con le ossa rotte a livello di concorso, per\u00f2 credo che la curiosit\u00e0, proprio leggendo i commenti, sia venuta a pi\u00f9 di qualcuno."
    ],
    [
        "160046",
        "mambo",
        "Mornon ha scritto:Corto estremamente derivativo da Monster & CoNon ho capito per quale motivo in alcune recensioni viene sottolineata questa cosa come un contro; lo scrivo qui perch\u00e8 il tuo commento mi sembra quello meno accanito, per non creare scompiglio; mi sembra che quasi tutto nella moderna narrativa sia derivativo, ad un certo livello; io considero l'idea funzionale allo scritto, e non il contrario, e partire da un'idea anche se gi\u00e0 vista che da la possibilit\u00e0 ad un autore di plasmare una forma propria \u00e8 per me molto eccitante. Alla fine tutti gli autori possono scrivere di idee gi\u00e0 raccontate da qualcuno, bisogna vedere come. E a me \u00e8 piaciuto molto il modo in cui \u00e8 stato fatto qui."
    ],
    [
        "160047",
        "Fox Ludens",
        "Mi sono preso tutta la settimana per valutare, ma ecco qua la mia classifica dei tre corti. \u00c8 vagamente spoilerosa, ma siamo arrivati a domenica ed assumer\u00f2 che a questo punto li abbiate letti.Al terzo posto va, a malincuore, Schei\u00dfspion.tl;dr ottime vibes, realizzazione da migliorare.A malincuore perch\u00e9 l'ambientazione, da giocatore di ruolo, mi \u00e8 piaciuta tantissimo: ci vedo grandi potenzialit\u00e0. Purtroppo per\u00f2 il corto \u00e8 quello che tratta il tema della spia in modo meno creativo, e per quanto mi sia piaciuta molto la creazione di un loop in cui il tornare al paragrafo iniziale \u00e8 parte integrante della storia (tanto che lo puoi capire solo la seconda volta che lo leggi), ha risentito di essere poco \u201cgiocoso\u201d. Non ci sono vere e proprie scelte, perch\u00e9 quando ti trovi ad un bivio una delle vie \u00e8 sempre mortale: questo ti costringe a seguire, alla fine, la storia, attraverso quello che \u00e8 in sostanza un true path, che concettualmente non ammiro molto.Al secondo posto metto Una Vendetta.tl;dr ottimo a livello ludico, meh a livello narrativoSono stato combattuto per il primo posto perch\u00e9 a livello ludico questo \u00e8 quello pi\u00f9 soddisfacente. L'attenzione ai dettagli delle visioni \u00e8 necessaria per procedere verso il finale e la meccanica del tempo (anche se mi \u00e8 sembrata sfruttata poco) punisce le scelte sbagliate. Mi \u00e8 piaciuta l'interpretazione del tema ma alla fine ho deciso di dare il secondo posto per diversi motivi: in primis, anche se \u00e8 appropriato al racconto, non amo il linguaggio utilizzato. In secondo luogo il finale non mi ha entusiasmato, e la storia in generale mi sembra che abbia poco mordente.A questo punto \u00e8 ovvio che il primo posto sia riservato a La Notte dell\u2019Esabautl;dr creativo, rigiocabile, peccato per la poca variabilit\u00e0 sulla parte finaleQuesto va al primo posto per la creativit\u00e0 nonch\u00e9 per la libert\u00e0 di movimento nella seconda fase, che permette di esplorare la casa con tutti i suoi rischi. Unico peccato il fatto che nella parte finale c'\u00e8 una sola via giusta per spaventare i ragazzi, e che in uni dei due casi \u00e8 obbligatorio aver trovato una parola chiave - mentre nell'altro si pu\u00f2 ottenere un risultato positivo anche improvvisando."
    ],
    [
        "160048",
        "giax",
        "zage ha scritto:Periodonikes ha scritto:Eccomi qua a commentare e votare i corti.Ahah che figo che hai usato il M.I.C.E.Ma spiegami meglio come l'hai traslato. Money sono le tue aspettative, Ideology \u00e8 l'esperienza di lettura, Coercion i ragionamenti a freddo e Ego i suggerimenti di miglioramento?Ma poi, tu partecipi a questo concorso?Abbiamo perso un autore ma abbiamo guadagnato un votante"
    ],
    [
        "160049",
        "Pirata delle Alpi",
        "Una VendettaQuesto Corto \u00e8 un indagine nella quale ci \u00e8 narrata una strana vicenda ambientata nell'Italiarinascimentale.Lo stile dell'autore non \u00e8 stato del mio gradimento, ma nonostante ci\u00f2 mi sono immedesimato bene nei panni di questo personaggio immischiato in una strana e macabra faccenda.A livello ludico, ci siamo: bene il sistema dei punti \"T\" e c'\u00e8 la possibilit\u00e0 di fare pi\u00f9 run prima di arrivare alla fine del testo. Gli indizi sono astutamente seminati e toccher\u00e0 al lettore di cogliergli al volo: avrei voluto leggere questo nella vecchia serie dei librogame di \"Sherlock Holmes\".Il tema del bando \u00e8 rispettato: le capacit\u00e0 di Corso sono evidenziate fin dall'inizio e possiamo parlare di \"Spia\".Amico autore, hai fatto un lavoro interessante e spero poterti leggere di nuovo.Shei\u00dfpionAh, il fascino del soldato solitario dietro alle linee nemiche...Questo Corto mi ha intrigato molto, non tanto per il suo titolo (il mio tedesco arrugginitissimo si limita a qualche canzone dei Rammstein o Tanzwut), ma per la sua origine: ho cercato dappertutto, ma non ho trovato il libro \"Nous sommes Pascal Benmansour\" da nessuna parte, nemmeno nella Biblioteca Nazionale Francese! Quindi, l'autore ha creato un universo originale.Questa avventura \u00e8 la classica missione d'infiltrazione nella quale ogni errore ha un costo salatissimo. Bene per lo stile letterario, per le descrizioni, l'uso delle lingue straniere (ho notato un piccolo errore di francese, ma non ha influenzato il mio voto) e per la ricostruzione della vita nelle trincee.Dal punto di vista ludico, tutto \u00e8 a posto: ci sono scelte da fare, premi e punizioni, funziona tutto come un orologio bavarese.Il tema della Spia \u00e8 rispettato.Quindi, un Corto originale e interessante, ma mi viene una domanda: questo soldato appartiene al \"Order of Saint Thomas\"? Che sarebbe, una setta di cacciatori di vampiri? Perch\u00e9 non ho capito perch\u00e9 uno deve avere pi\u00f9 reliquie di un'intera diocesi!Complimenti all'autore.La notte dell'EsabauHehehehe... anche a me \u00e8 piaciuto \"Monsters and Co\"! Per\u00f2, ci sono grandi differenze fra questo Corto e il franchising della Disney-Pixar e non si pu\u00f2 parlare di fanfic o di plagio: il mito del Babau \u00e8 universale e il nostro mostruoso protagonista non registra le grida per utilizzarli come fonte d'energia.Il Corto ha un tema che sa di vissuto: non dico che il suo autore sia un mostro deforme che vuole lavorare nell' industria del terrore infantile, ma sembra la caricatura di un periodo di stage in azienda, con tanto di controllo da parte del tutor.Bene lo stile ironico e molto divertente e le situazioni nelle quali il nostro Babau deve fare di tutto per non farsi beccare e non essere rimandato, per l'ennesima volta.Dal punto di vista ludico, mi sono piaciute le varie opzioni per spaventare gli umani, senza pertanto farne troppo perch\u00e9 un babau \u00e8 uno spaventapasseri e non un bullo. I vari finali danno la voglia di riprovare e di scoprire le nuove disavventure del protagonista.Una bella missione di infiltrazione trattata in modo originale e divertente.Grazie autore!I MIEI VOTI DELLA SETTIMANALa Notte dell'Esabau:\u00a0 \u00a0 \u00a0 \u00a0 3Sheisspion:\u00a0 \u00a0 \u00a0 \u00a0 \u00a0 \u00a0 2Una Vendetta:\u00a0 \u00a0 \u00a0 \u00a0 \u00a0 \u00a0 1"
    ],
    [
        "160050",
        "HarlockHrk",
        "Pirata delle Alpi ha scritto:I MIEI VOTI DELLA SETTIMANALa Notte dell'Esabau:\u00a0 \u00a0 \u00a0 \u00a0 3Sheisspion:\u00a0 \u00a0 \u00a0 \u00a0 \u00a0 \u00a0 2Una Vendetta:\u00a0 \u00a0 \u00a0 \u00a0 \u00a0 \u00a0 13 punti, 2 punti, 1 punto o 3\u00b0, 2\u00b0, 1\u00b0?Vedendo che hai fatto i complimenti a tutti gli autori e non hai trovato aspetti da criticare/migliorare non so come leggere i tuoi voti :-)"
    ],
    [
        "160051",
        "Biriany",
        "Ecco i miei commenti e la classifica per questo primo girone.Schei\u00dfspion: \u00e8 un true path con tantissimi ritorni al paragrafo 1, molto frustranti. A tratti non \u00e8 scritto in modo chiaro e alcuni paragrafi non sono collegati in modo coerente tra di loro. D'altra parte l'idea di fondo \u00e8 molto interessante (le reliquie, l'invenzione del libro citato all'inizio, il Mcguffin). In tema;UNA VENDETTA: troppi paragrafi vuoti o senza bivi tolgono la dimensione ludica che un librogame dovrebbe avere; la descrzione della citt\u00e0 e dei suoi abitanti sono ben fatte; l'ambientazione storica non rischia di presentare errori perch\u00e9 non \u00e8 ben definita, ma comunque si sente. La storia pi\u00f9 originale tra le tre. In tema;La notte dell'ESABAU: il tiro di dado poteva essere bilanciato meglio, cos\u00ec come la Pazienza che diminuisce troppo spesso, limitando la fase esplorativa che \u00e8 secondo me il punto di forza di questo corto. Tra i tre \u00e8 quello meglio progettato. In tema.Secondo il mio parere:primo posto: La notte di ESABAUsecondo posto: UNA VENDETTAterzo posto: Schei\u00dfspion"
    ],
    [
        "160052",
        "giax",
        "Schei\u00dfspionUn\u2019ottima ambientazione, quello storico con gocce di sovrannaturale che io adoro. Ho percepito intensamente di essere anche io in quella trincea, a dover lottare ogni metro per non morire e riuscire nel mio obiettivo.Un obiettivo che per\u00f2 non \u00e8 chiaro. Come non \u00e8 chiaro cosa siano queste reliquie, da dove provengono, perch\u00e9 ce le ho. \u00c8 qualcosa che ho ereditato? Che ho ottenuto attraverso mille altre imprese? Me le ha date il mio comandante per riuscire nell\u2019impresa? I miei commilitoni le conoscono, dato che si aspettano la mia chiamata\u2026Non mi \u00e8 piaciuta la deriva comico/grottesca del finale, dopo un inizio con toni molto diversi. L\u2019idea che il capitano nemico obbedisca alla mia minaccia anche una volta allontanatosi \u00e8 davvero troppo forzata.Mi \u00e8 piaciuto il loop, che permette di interpretare in modo diverso ci\u00f2 che \u00e8 scritto (bene) nel primo paragrafo. Anche se alcune \u201cmorti evitate\u201d sono un po\u2019 strane, come quando si usa la reliquia dopo che qualcuno ci ha polverizzato il cranio.In definitiva, un corto che lascia immaginare un mondo davvero interessante, ma che aveva bisogno di pi\u00f9 spazio (o di una scrittura migliore) per dipanare al meglio la storia.Una vendettaUn corto che mi ha preso dall\u2019inizio alla fine, tra una scrittura di alto livello con un punto di vista originale e una serie di enigmi azzeccati e molto soddisfacenti.Fantastica la meccanica base di dover interpretare le visioni per poter inseguire la nostra preda. Molto bella anche la vicenda, quasi toccante.A volte per\u00f2 alcuni pezzi sono troppo contorti, avendo un narratore che ci parla del protagonista che vede una persona che\u2026 in questi casi, i soggetti sottintesi andrebbero evitati assolutamente.L\u2019assenza di bivi paralleli \u00e8 giustificata dal fatto di aver basato la parte gioco sulla risoluzione di enigmi: nonostante questo, qualche alternativa avrebbe comunque aggiunto qualcosa al tutto.In definitiva, il corto migliore di questa settimana, con un\u2019ambientazione storica resa benissimo e degli enigmi ben congegnati.La notte dell\u2019ESABAUUn corto divertente, con due fasi ben distinte, dove la riuscita dell\u2019esame nella seconda dipende da come ci siamo preparati nella prima.Ottima la gestione delle due fasi, non \u00e8 banale lasciare libert\u00e0 di scelta nella seconda fase tenendo comunque conto di ci\u00f2 che si \u00e8 ottenuto nella prima.Mi sono piaciute molto le descrizioni abbozzate al termine dei paragrafi sulle componenti fisiche del protagonista.I dadi potevano per\u00f2 essere gestiti molto meglio. Anche la vicenda poteva essere progettata meglio, spaventare due bambini sembra un\u2019operazione fin troppo facile per essere un esame in cui tutti vengono bocciati.In definitiva, un ottimo corto, divertente e con delle meccaniche ben pensate. Avrebbe tratto giovamento da una progettazione migliore della vicenda e delle scene dal punto di vista narrativo.Classifica:Una vendettaLa notte dell\u2019ESABAUSchei\u00dfspion"
    ],
    [
        "160053",
        "giax",
        "HarlockHrk ha scritto:Pirata delle Alpi ha scritto:I MIEI VOTI DELLA SETTIMANALa Notte dell'Esabau:\u00a0 \u00a0 \u00a0 \u00a0 3Sheisspion:\u00a0 \u00a0 \u00a0 \u00a0 \u00a0 \u00a0 2Una Vendetta:\u00a0 \u00a0 \u00a0 \u00a0 \u00a0 \u00a0 13 punti, 2 punti, 1 punto o 3\u00b0, 2\u00b0, 1\u00b0?Vedendo che hai fatto i complimenti a tutti gli autori e non hai trovato aspetti da criticare/migliorare non so come leggere i tuoi voti :-)Sono i punti. Lo so perch\u00e9 tra giudici ci eravamo confrontati prima."
    ],
    [
        "160054",
        "giax",
        "I risultati della prima settimana! A domani con altri tre corti."
    ],
    [
        "160059",
        "GGigassi",
        "giax ha scritto:I risultati della prima settimana! A domani con altri tre corti.Quasi un testa a testa, anche se forse bisogner\u00e0 fare la tara degli eventuali autori dei tre Corti che hanno votato.Comunque un segnale della qualit\u00e0 alta e dei gusti variegati degli utenti di LGL."
    ],
    [
        "160060",
        "HarlockHrk",
        "Bravi tutti!Per chi non lo sapesse sono un amante dei numeri e, visto che si era parlato dei sistemi di voto nel topic del calendario, ho seguito le votazioni con duplice interesse: i feedback e... la data science. Cosa ci dice questa prima settimana?01 - Schei\u00dfspion02 - Una vendetta03 - La Notte dell'ESABAUPunteggio838089Punteggio \"2023\"161214% voti 1\u00b0 posto38%29%33%% voti 2\u00b0 posto21%33%45%% voti 3\u00b0 posto40%38%21%Di fatto - e come atteso - il sistema \"mini-classifiche a punti\" del 2024 tende a premiare la consistenza. Con il sistema \"preferenza secca\" del 2023 avrebbe passato il turno Schei\u00dfspion (38% delle preferenze) che al tempo stesso \u00e8 anche il corto che ha ricevuto il maggior numero di terzi posti (40%). Decisamente un corto che o si ama o si odiaper quanto, in realt\u00e0, non ho visto alcun \"odio\" ma una graduatoria di preferenze che, nella stragrande maggioranza dei casi, vedeva i lettori soddisfatti e con commenti costruttivi per l'autore. E questo penso che sia il valore aggiunto del concorso!Dicevo la consistenza: il sistema di quest'anno, oltre a tenere i punteggi molto pi\u00f9 vicini tra loro (vedi tabella con le % di scarto qui sotto) rendendo il risultato meno scontato fino alla fine, ha premiato il corto che pur non avendo ricevuto la maggioranza delle \"preferenze\", \u00e8 quello che ha preso il maggior numero di 2\u00b0 preferenze (45%) ed il minor numero di 3\u00b0 preferenze (21%).01 - Schei\u00dfspion02 - Una vendetta03 - La Notte dell'ESABAU% scarto 20249390100% scarto 20231007588Questo significa che un sistema sia migliore dell'altro? Qui entriamo nel campo delle opinioni personali (l'autore di Schei\u00dfspion penso avrebbe preferito il sistema 2023 a questo giro) e nella necessit\u00e0 di ricordare che la parola \"migliore\", per sua natura, non abbia significato senza un \"rispetto a\", senza una unit\u00e0 di misura o termine di paragone associato.Ultime due informazioni:1. confrontando lista autori con i voti, mi risulta che questa settimana abbiano partecipato alle recensioni 11 degli autori in gara (su 21 corti) ma non ne ho la certezza assoluta.2. per chi se lo stesse chiedendo, s\u00ec, i risultati che ho usato qui sopra combaciano con quelli di Giax perch\u00e9, fortunatamente, mi \u00e8 stato facile escludere i voti degli autori senza precluderne l'anonimato.E ora vediamo se sono usciti i corti della seconda settimana"
    ],
    [
        "160072",
        "GGigassi",
        "scusate ma come fanno a venire fuori punteggi tanto alti? Ho contato una ventina di votanti, quindi i punti totali da assegnare dovrebbero essere 120 (ogni votante d\u00e0 3+2+1 punto) e non i 252 che risultano dal grafico.89 e 83 sono pure numeri primi non divisibili per 3(lietissimo di fornire materiale per la Gazzetta di Adriano, in caso)"
    ],
    [
        "160073",
        "FinalFabbiX",
        "GGigassi ha scritto:scusate ma come fanno a venire fuori punteggi tanto alti? Ho contato una ventina di votanti, quindi i punti totali da assegnare dovrebbero essere 120 (ogni votante d\u00e0 3+2+1 punto) e non i 252 che risultano dal grafico.hai considerato facebook?GGigassi ha scritto:89 e 83 sono pure numeri primi non divisibili per 3scusa, questo cosa c'entra? il totale deve essere divisibile per 6, il resto no."
    ],
    [
        "160074",
        "GGigassi",
        "FinalFabbiX ha scritto:GGigassi ha scritto:scusate ma come fanno a venire fuori punteggi tanto alti? Ho contato una ventina di votanti, quindi i punti totali da assegnare dovrebbero essere 120 (ogni votante d\u00e0 3+2+1 punto) e non i 252 che risultano dal grafico.hai considerato facebook?GGigassi ha scritto:89 e 83 sono pure numeri primi non divisibili per 3scusa, questo cosa c'entra? il totale deve essere divisibile per 6, il resto no.Ah, non sapevo che nel computo entrassero anche i voti di Facebook. Gli anni scorsi facevano classifica a parte, giusto?Sui numeri primi mi sono accorto della sciocchezza che ho scritto subito dopo averla postata."
    ],
    [
        "160078",
        "giax",
        "Abbiamo avuto 42 votanti in tutto nella prima settimana (infatti la media \u00e8 84).Non ho i dati delle edizioni passate, ma immagino sia il dato maggiore nella storia del concorso (per la singola settimana iniziale). Purtroppo temo che alla fine saranno molti di meno, ma stiamo a vedere."
    ],
    [
        "160079",
        "FinalFabbiX",
        "GGigassi ha scritto:Ah, non sapevo che nel computo entrassero anche i voti di Facebook. Gli anni scorsi facevano classifica a parte, giusto?no, da almeno 4 anni"
    ],
    [
        "160080",
        "GGigassi",
        "FinalFabbiX ha scritto:GGigassi ha scritto:Ah, non sapevo che nel computo entrassero anche i voti di Facebook. Gli anni scorsi facevano classifica a parte, giusto?no, da almeno 4 anniSono sempre l'ultimo a sapere le cose, qua dentro."
    ],
    [
        "160158",
        "Periodonikes",
        "zage ha scritto:Ahah che figo che hai usato il M.I.C.E.Ma spiegami meglio come l'hai traslato. Money sono le tue aspettative, Ideology \u00e8 l'esperienza di lettura, Coercion i ragionamenti a freddo e Ego i suggerimenti di miglioramento?Ciao zage!Felice che tu l'abbia notato! Anche quest'anno sono stretto con i tempi e leggioco e commento appena riesco!Dunque.Money:Comprerei il librogame di questo corto? Quindi l'intro, il regolamento, il prologo/primo paragrafo mi incuriosiscono? E' accattivante? Se ne sentissi parlare, stimolerebbe la mia curiosit\u00e0 tanto da \"acquistarlo\"? Inoltre la proposta delle copertine \u00e8 perfetta per questo parametro! (Ovviamente considerando solo quelle fatte da autori e autrici)Ideology:Di cosa parla il corto? Cosa vuole comunicare? La scrittura comunica in modo efficace? Il bando (tema/limiti) \u00e8 rispettato?Coercion:Metto il corto sotto stress, lo torturo con varie run per esplorarne ogni bivio. Regger\u00e0 la tortura o ceder\u00e0?Ego:Cosa avrei migliorato IO.zage ha scritto:Ma poi, tu partecipi a questo concorso?Per rispettare il tema al 100%, partecipo sotto pseudonimogiax ha scritto:Abbiamo perso un autore ma abbiamo guadagnato un votanteScherzi a parte mi ha fatto male il cuore a non partecipare, la vivo un po' come sconfitta personale. Per farmi perdonare mi impegno a votare tutte le settimane, e il prossimo anno torner\u00f2 pi\u00f9 forte e motivato!mambo ha scritto:mi sembra che quasi tutto nella moderna narrativa sia derivativo, ad un certo livello; io considero l'idea funzionale allo scritto, e non il contrario, e partire da un'idea anche se gi\u00e0 vista che da la possibilit\u00e0 ad un autore di plasmare una forma propria \u00e8 per me molto eccitante. Alla fine tutti gli autori possono scrivere di idee gi\u00e0 raccontate da qualcuno, bisogna vedere come.Mi trovo d'accordo con mambo. Per citare un famoso video sul tubo, \"Everything is a remix\": \u00e8 davvero raro, se non impossibile, creare qualcosa di davvero originale ai giorni nostri. Non capisco come il fatto di conoscere o meno un certo prodotto debba influire sulla valutazione di un'opera (se non avessi mai visto Monster&Co, per me Esabau sarebbe originalissimo).Penso che vada premiato come chi scrive interpreti, plasmi e proponga un tema/argomento/ambientazione. Possono esserci trame gi\u00e0 viste che riescono a emozionare come storie originali che lasciano tiepidi."
    ],
    [
        "160188",
        "zage",
        "Periodonikes ha scritto:Per rispettare il tema al 100%, partecipo sotto pseudonimoQuesta sarebbe stata una figataGrazie per la spiegazione della votazione, tutto molto bello!"
    ],
    [
        "160643",
        "2p2z",
        "Provo a recuperare le settimane che mi sono persa dando un breve feedback:Una vendettaHo faticato moltissimo a leggerlo, non solo per la terza persona, ma anche per la narrazione profondamente oscura. Non ci sono molti bivi, e quando ci sono sono bivi in cui si deve scegliere a caso. Ci\u00f2 ha reso la mia esperienza di lettura frustrante e insoddisfacente. Ho avuto l'impressione di essere in balia degli eventi, e non \u00e8 questo che mi aspetto da un raccontogame quando ne apro uno. Ahim\u00e8, ci ho provato due volte ma non sono riuscita a finirlo.Schei\u00dfspionAnche se il setting e lo scopo non mi hanno entusiasmato, c'\u00e8 quella roba delle reliquie che mi ha fatto letteralmente impazzire. Poi l'ho giocato sbagliandolo TUTTO, non ne ho azzeccata una... e devo dire che le istant death sono tanta roba. Mi \u00e8 piaciuto l'uso morigerato delle frasi in lingua. Per il passaggio di turno avrei votato lui perch\u00e9 si \u00e8 fatto giocare tutto praticamente senza che ne avessi l'intenzione.La notte dell'EsabauSpassoso, frizzante, spigliato. Non un'idea molto originale, ma simpatica la realizzazione e i dialoghi. Purtroppo non mi ha preso molto a causa della stiracchiata aderenza al tema: mi sembrava di stare giocando con i presupposti sbagliati, non so se mi spiego."
    ],
    [
        "160950",
        "m0ch",
        "Visto che non escono i risultati finali ne approfitto per le ultime recensioni\u20261) La Notte dell\u2019ESABAU (3 punti)2) Schei\u00dfspion (2 punti)La Notte dell\u2019ESABAULibro-Idea di base un po\u2019 derivativa (Monsters & Co.) ma sviluppata in maniera convincente. Le trovate divertenti non mancano e la comicit\u00e0 complessiva si assesta su un buon livello. Gli esseri umani mi sono parsi meno caratterizzati rispetto ai mostri ma potrebbe essere una precisa scelta dell\u2019autore per far risaltare maggiormente le vere star della storia. Ottima la reprimenda nei confronti del bullismo, affrontata con la giusta ironia in modo da non suonare troppo moralista. La scrittura \u00e8 semplice ma efficace, adatta al contesto.-GameStrutturato in tre fasi. La prima lineare, con un unico bivio ininfluente lato game. La seconda esplorativa, con un fattore tempo che costringe a selezionare solo alcune delle scelte proposte. La terza in cui sulla base delle decisioni prese in precedenza si raggiunge uno dei sei finali disponibili. Ottenere l\u2019epilogo migliore alla prima run \u00e8 difficile e invoglia a ricominciare da capo, sfruttando le informazioni acquisite ed evitando di ripetere gli stessi errori. Questa buona impostazione \u00e8 secondo me in parte macchiata dal ricorso eccessivo al lancio del dado che in alcuni casi poteva essere facilmente evitato.Schei\u00dfspionLibro-Semplice missione di infiltrazione nel contesto di una guerra di trincea (Prima Guerra Mondiale?) a cui l'elemento soprannaturale, appena accennato (reliquie e resurrezioni), e l\u2019indefinitezza dell'ambientazione (il misterioso P-49) donano personalit\u00e0 e carisma. L\u2019estrema violenza delle instant death aggiunge un divertente tocco pulp. Il difetto maggiore risiede secondo me nello stile di scrittura, troppo farraginoso.-GameStruttura lineare in cui deviare dal percorso corretto significa morte immediata. Per fortuna le instant death sono nel complesso prevedibili con un minimo di ragionamento. Avrebbe avuto secondo me pi\u00f9 senso che la deviazione che porta a raccogliere la granata si rivelasse vantaggiosa anzich\u00e9 punitiva.Una vendetta (SV)Libro-Quando ho letto il tema del bando ho quasi subito pensato (non so perch\u00e9) al protagonista de \u201cLa finestra sul cortile\u201d di Hitchcock, un personaggio che spia una vicenda dall\u2019esterno senza esserne direttamente coinvolto (almeno all\u2019inizio).Il cambiamento della natura delle visioni \u00e8 legato al fatto che Corso, con l'evolversi della vicenda, si \u201csincronizza\u201d sempre di pi\u00f9 con il boia, passando dal ricevere solo ci\u00f2 che vede a ci\u00f2 che sogna e infine immagina.Alcuni hanno trovato la storia poco chiara. Forse si poteva fare di pi\u00f9 ma personalmente non mi dispiace che la narrazione risulti un po\u2019 criptica a una prima lettura e che sia il lettore a dover riempire i vuoti lasciati dall\u2019autore.Dei difetti evidenziati condivido la scarsa credibilit\u00e0 del comportamento iniziale del protagonista e l'uso di troppi soggetti impliciti. Quest\u2019ultimo \u00e8 ovviamente causato dal limite dei 23000 caratteri ma \u00e8 comunque un errore, avrei dovuto tagliare altro.-GameCome il concorso ha ben evidenziato credo sia molto difficile in un corto trovare il giusto equilibrio tra la lunghezza dei paragrafi e il livello di ramificazione della storia. E' il motivo per cui ho deciso di adottare una struttura fortemente lineare, di fatto una sequenza di enigmi (mnemonici o deduttivi), che mi permettesse di raccontare una vicenda relativamente articolata, con paragrafi mediamente lunghi, senza dover sacrificare il gioco.Per quanto riguarda i difetti, l\u2019enigma degli unicorni necessitava di doppia soluzione (11 e 21) e il bivio Sangue-Cane \u00e8 in effetti poco comprensibile."
    ],
    [
        "160957",
        "mizraim",
        "m0ch ha scritto:La Notte dell\u2019ESABAULibro-Idea di base un po\u2019 derivativa (Monsters & Co.) ma sviluppata in maniera convincente. Le trovate divertenti non mancano e la comicit\u00e0 complessiva si assesta su un buon livello. Gli esseri umani mi sono parsi meno caratterizzati rispetto ai mostri ma potrebbe essere una precisa scelta dell\u2019autore per far risaltare maggiormente le vere star della storia. Ottima la reprimenda nei confronti del bullismo, affrontata con la giusta ironia in modo da non suonare troppo moralista. La scrittura \u00e8 semplice ma efficace, adatta al contesto.-GameStrutturato in tre fasi. La prima lineare, con un unico bivio ininfluente lato game. La seconda esplorativa, con un fattore tempo che costringe a selezionare solo alcune delle scelte proposte. La terza in cui sulla base delle decisioni prese in precedenza si raggiunge uno dei sei finali disponibili. Ottenere l\u2019epilogo migliore alla prima run \u00e8 difficile e invoglia a ricominciare da capo, sfruttando le informazioni acquisite ed evitando di ripetere gli stessi errori. Questa buona impostazione \u00e8 secondo me in parte macchiata dal ricorso eccessivo al lancio del dado che in alcuni casi poteva essere facilmente evitato.Ti rispondo per ESABAU... perch\u00e8 finalmente, dopo due mesi a ingoiar commenti, POSSO!!!Una buona disaminaPensa che la sua genesi non passa neanche da Monster & co,\u00a0 ma praticamente mi hanno anche accusato di plagio. Il dado a posteriori non l'avrei messo, ma volevo \"costringere\" la gente a fare pi\u00f9 run (motivo anche dei punti pazienza) perch\u00e8 per me i finali erano tutti belli (in fondo il good ending \u00e8 quello pi\u00f9 blando) e avevo paura che qualcuno finisse tutto al primo tentativo e si fermasse l\u00ec.\u00a0 Probabilmente avrei dovuto fare qualcosa alla spyXwitch, sfidando i lettori a trovare tutti i finali.Il finale sul bullismo l'ho preso molto alla leggera, ma a qualcuno \u00e8 suonato addirittura come una pubblicit\u00e0 progresso!\u00a0 Semplicemente il compito del protagonista era spaventare, non bullizzare! (all'inizio l'idea era quella che il ragazzino avrebbe bullizzato il babau)."
    ],
    [
        "160970",
        "m0ch",
        "mizraim ha scritto:Ti rispondo per ESABAU... perch\u00e8 finalmente, dopo due mesi a ingoiar commenti, POSSO!!!plagio assolutamente no, a me \u00e8 parsa solo una leggera ispirazione (ma se dici che non \u00e8 cos\u00ec ci credo), per il resto gli ho riconosciuto una sua identit\u00e0.Quello che dici sui finali secondo me \u00e8 giustissimo, usare gli achievement come fanno \"Spy x Witch\" o \"Questo non \u00e8 un gioco\" \u00e8 un'ottima soluzione per incentivare la rigiocabilit\u00e0.Anche se non avevi alcun intento moralizzatore (giustamente) la parte sul bullismo mi \u00e8 piaciuta per la leggerezza e l'ironia con cui hai trattato un tema comunque spinoso."
    ],
    [
        "160974",
        "FinalFabbiX",
        "mizraim ha scritto:Il finale sul bullismo l'ho preso molto alla leggera, ma a qualcuno \u00e8 suonato addirittura come una pubblicit\u00e0 progressociao! Perdonami se mi sono espresso male. Per \"pubblicit\u00e0 progresso\" intendevo che a me non \u00e8 piaciuto proprio perch\u00e9 l'ho trovato un po' uno slogan buttato l\u00ec in mezzo al mucchio, senza che ci fosse una reale sostanza dietro. Non \u00e8, secondo me, il difetto principale del corto, che anzi ha sicuramente un sacco di pregi.mizraim ha scritto:perch\u00e8 finalmente, dopo due mesi a ingoiar commenti, POSSO!!!Da autore, capisco perfettamente. Grazie per esserti esposto, non \u00e8 un impegno banale. Spero di leggerti anche l'anno prossimo."
    ],
    [
        "160977",
        "mizraim",
        "FinalFabbiX ha scritto:ciao! Perdonami se mi sono espresso male. Per \"pubblicit\u00e0 progresso\" intendevo che a me non \u00e8 piaciuto proprio perch\u00e9 l'ho trovato un po' uno slogan buttato l\u00ec in mezzo al mucchio, senza che ci fosse una reale sostanza dietro.Non era proprio uno slogan, in realt\u00e0 al protagonista non fregava una ceppa del bullismo (e infatti appena capito l'errore ha provato in ogni modo a spavantare il bambino per recuperare l'esame... e neanche a Squarty (che aveva detto che tanto ci avrebbe pensato la pubert\u00e0 a rovinargli la vita).\u00a0 Volevo far sentire un po' una merda Benedictus e creare una scena tragi-comica. Oltre a fare la battuta sul \"corto-game per famiglie\".\u00a0 \u00a0Quindi \u00e8 normale che non vi fosse alcuna sostanza.\u00a0 \u00a0E' un corto alla tom e Jerry: volevo strappar sorrisi e magari qualche ghignata, non far riflettere."
    ],
    [
        "160995",
        "mambo",
        "Ciaosono Gabriele, il creatore di Schei\u00dfspion - e della sua lore.Scrivo questo messaggio per dire che se c'\u00e8 qualsiasi domanda sul corto, sull'ambientazione (HOST) o in generale su cosa c'\u00e8 dietro, sono qui per rispondere. Ho visto che alcuni si sono interessati, e mi farebbe piacere dipanare qualsiasi dubbio o curiosit\u00e0 sull'argomento.Per favore, accetto qualsiasi tipo di critica, basta che non sia polemica ma costruttiva.Grazie e buona giornata a tutti"
    ],
    [
        "161008",
        "mizraim",
        "m0ch ha scritto:plagio assolutamente no, a me \u00e8 parsa solo una leggera ispirazione (ma se dici che non \u00e8 cos\u00ec ci credo ), per il resto gli ho riconosciuto una sua identit\u00e0.Intanto ti faccio i complimenti per 49 chiavi, perch\u00e8 ho scoperto solo oggi che sei tu l'autore,\u00a0 \u00e8 un librogame che ho \"sommamente\" apprezzato.\u00a0 In un certo senso, l'esplorazione a mappa libera del mio corto \u00e8 probabilmente ispirata (in epoca recente) al tuo libro, per quanto ho sempre voluto farlo dall'epoca dei librogame di \"alla corte di re art\u00f9\".A tal proposito mi permetto di riportarti due piccole cose che ho notato nel tuo libro (scusa la sede poco adatta ma non mi pare che nessuno ne abbia mai parlato):1) non mi pare che nelle regole venga mai nominato che la descrizione degli oggetti \u00e8 al paragrafo che corrisponde al numero da aggiungere per poterli usare! L'ho trovata una meccanica elegantissima (scoperta per caso) e l'ho dovuta riferire a chi l'ha giocato perch\u00e8 chiunque la ignorava.2) C'\u00e8 un errore dei domicili/esaltazione/esilio dei segni zodiacali. Non inficiano l'enigma ma conoscendoli gi\u00e0 da prima, ho notato subito la cosa. Te lo riporto solo perch\u00e8 son convinto tu sia un perfezionista.Lo ripeto: quel libro l'ho davvero adorato.\u00a0 (tra l'altro l'ho finito abbastanza in fretta, mi \u00e8 sembrato tutto cos\u00ec logico che non mi sono praticamente mai fermato).Tornando a Esabau ti parlo brevemente della sua genesi: volevo fare un corto horror con un bambino che si sveglia di notte con un babau molto poco ben intenzionato. In questo caso sarebbe stato il bambino a esser spiato, ma era difficile mantenere centrale il tema, e cmq l'horror ha bisogno di poter scrivere parecchio per creare un \"gancio\" emozionale col lettore (mia opinione). Ho provato a ribaltare il punto di vista, mettendo come protagonista il babau che spiava... anche in questo caso volevo farlo almeno creepy, ma non funzionava: un mostro che spia dei bambini solo per spaventarli \u00e8 stupido... funziona solo se il racconto \u00e8 demenziale. Quindi ho deciso di farlo in chiave comica! Poi ovvio che mi \u00e8 venuto in mente Monster&co! Come non farlo; ma appunto ho semplicemente voluto fare un corto con protagonista Babau in chiave comica. Tutto qui.Solo che per ora esiste solo Monster&co che l'ha fatto e viene naturale pensare a quello. Se un concept viene abusato allora diventa un genere, se arrivi secondo, allora \"hai copiato\".\u00a0 Qualcuo parlerebbe di plagio di Alien, in un corto di fantascienza dove gli alieni impiantano le loro uova negli esseri umani? Non credo, perch\u00e8 ormai il parassitismo alieno \u00e8 un'idea abusata in molti film e libri.\u00a0 Scrivo tutto questo perch\u00e8 frasi come \"corto molto derivativo\", \"scopiazzatura\" e \"plagio\" fanno male (c'\u00e8 chi l'ha scritto)... perch\u00e8 sembra che la sera prima di scrivere il corto mi ero visto Monster & co, e poi mentre scrivevo ho spento il cervello.Monster &co lo vidi circa 20 anni fa (varie volte perch\u00e8 mi piacque un sacco) e non sono sicuro di aver visto il secondo.\u00a0 Poi possibile che qualcosa sia stato ispirato da esso... ogni atto creativo del cervello attinge a qualche cosa in fondo."
    ],
    [
        "161043",
        "m0ch",
        "Grazie mille per 49 Chiavi!1) E\u2019 citata nel regolamento alla voce Oggetti, per\u00f2 \u00e8 molto facile dimenticarsene. Comunque viene ribadito quando serve realmente cio\u00e8 nel paragrafo per la preparazione delle miscele.2) Strano, perch\u00e9 li ho verificati su pi\u00f9 fonti. Se quando puoi mi dici qual \u00e8 l\u2019errore controllo.Su Esabau.Ti dir\u00f2, l\u2019idea di un horror con il protagonista spiato l\u2019avevo avuta anch\u2019io e mi sarebbe piaciuto molto, penso si tratti di un\u2019ottima interpretazione del tema (credo ci sia in Per Speculum, Obscure). In effetti un horror richiede tutta una fase iniziale di costruzione della tensione e in un corto non \u00e8 facile inserirla per mancanza di spazio. Per\u00f2 secondo me era fattibile (lo stesso PS, Obscure lo dimostra) e la meccanica esplorativa che hai scelto tu sarebbe stata perfetta.Comunque Esabau mi sembra un ottimo \u201cripiego\u201d e per quanto riguarda l\u2019ispirazione, come dici tu, spesso \u00e8 inconsapevole e non c\u2019\u00e8 niente di male in questo.Pensa che quando lavoravo a 49 Chiavi ero consapevole di ispirarmi all\u2019Arcano Incantatore perch\u00e9 in quel periodo l\u2019avr\u00f2 risentito decine di volte (ho questa piccola perversione di riascoltare certi film che ho gi\u00e0 visto mentre faccio altro). In compenso l\u2019ispirazione al Nome della Rosa, che \u00e8 ancora pi\u00f9 palese, in quel momento era assolutamente inconscia (non vedevo il film da anni e il romanzo l\u2019ho letto una sola volta vent\u2019anni fa). Me ne sono accorto solo quando \u00e8 uscito il libro e me l\u2019hanno fatto notare. Penso che rendersi conto di un'ispirazione inconscia sia una \"paura\" abbastanza ricorrente in chi cerca di creare qualcosa"
    ]
]