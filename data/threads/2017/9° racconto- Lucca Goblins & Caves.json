[
    [
        "128372",
        "babacampione",
        "Per una curiosa coincidenza, proprio oggi che inizia il Modena Play, viene pubblicato un Corto che ha come tema gli eventi ludici nel belpaese. Il titolo del nono racconto in concorso \u00e8 Lucca Goblins & Caves e potete leggerlo e votarlo da questo momento fino a domenica 9 Aprile alle 23.59.Vi ricordo che l'ottavo racconto in gara (Il Senza Piet\u00e0) \u00e8 ancora disponibile per i vostri giudizi e voti fino a domenica 2 Aprile alle 23.59.Vi rammento il regolamento per i giudizi e i voti:Il giudizio va espresso su questo thread.Il voto numerico (da 4 a 10) va inviato via Messaggio Personale a uno qualsiasi degli Organizzatori: Aloona, Babacampione, HieronymusAi fini del calcolo della media per decretare il vincitore del Concorso, occorre votare (e giudicare) almeno 4 dei Corti in gara.E ora fatevi sotto con Lucca Goblins & Caves:https://www.dropbox.com/s/v9stcd0z33fs5 \u2026 F.pdf?dl=0Ultima modifica di:ProdoApr-01-17 13:56:22"
    ],
    [
        "128373",
        "Prodo",
        "Segnalo subito un refuso: nella trasformazione, presumo, del file in pdf, i disegni dei primi 4 robot selezionabili si sono sovrapposti. Di conseguenza \u00e8 possibile scegliere solo Maxim P10 e Zicche Y3, mentre di Linko Z84 e Morit C41 si leggono solo i nomi, ma non \u00e8 possibile stabilirne le caratteristiche n\u00e9 osservarne la figura. Di fatto, allo stato attuale delle cose, i robot selezionabili sono 4 e non 6."
    ],
    [
        "128374",
        "babacampione",
        "Cercher\u00f2 di risolvere il problema il prima possibile.Purtroppo questo \u00e8 il file inviato dall'autore, noi Organizzatori non abbiamo colpe in questo caso."
    ],
    [
        "128375",
        "Anima di Lupo",
        "La rielezione di Berlusconi (in formato robot immagino...) peggio del disastro su Marte"
    ],
    [
        "128376",
        "Rygar",
        "Regolamento demenziale e video esplicativo: un toccasana."
    ],
    [
        "128377",
        "Prodo",
        "Certo i combattimenti \"in punta di dito\" per una vecchio nostalgico del Subbuteo come me sono fenomenali. Temo solo che tutti i preparativi che richiede il Corto per essere adeguatamente giocato scoraggino pi\u00f9 di un lettore."
    ],
    [
        "128379",
        "Zakimos",
        "Insomma, prima quando avevo pi\u00f9 tempo sono usciti corti completabili in una tornata, ora che ho a malapena tempo per leggere escono gli ibridi boardgame/videogame... Allora ditelo che mi volete male!PS autore e Prodo: tenete sott'occhio Warstones di Andrea Chiarvesio se non lo avete gi\u00e0 fatto.PPS autore: gi\u00e0 che sistemi le immagini sballate, metti a posto i link tra i paragrafi che son saltati tutti."
    ],
    [
        "128380",
        "Prodo",
        "Zakimos ha scritto:metti a posto i link tra i paragrafi che son saltati tutti.A me quelli funzionano senza problemi."
    ],
    [
        "128381",
        "Zakimos",
        "Prodo ha scritto:A me quelli funzionano senza problemi.Ora anche a me: dovevo scaricare il pdf."
    ],
    [
        "128383",
        "babacampione",
        "Ecco il link al file corretto:https://www.dropbox.com/s/v9stcd0z33fs5 \u2026 F.pdf?dl=0"
    ],
    [
        "128384",
        "GGigassi",
        "Non capisco l'animosit\u00e0 dell'autore verso Rinaldo Traini, la cui Lucca mi pare fosse pure a ingresso gratuito. Nella gestione della rivista Comic Art sicuramente poteva essere criticabile (dapprima sommari ipertrofici con micro-puntate per ogni fumetto, poi frequenti censure) ma la sua gestione della fiera, quando ancora non c'erano giochi e cosplayer (che poi lo stesso Traini presenter\u00e0 a Expocartoon), mi pare fosse ben vista anche dagli addetti ai lavori.Certo che sputtanare Dever e Lupo Solitario sar\u00e0 un bell'autogol, un boomerang che torner\u00e0 sui denti all'autore, anche se ovviamente all'epoca della scrittura del Corto non poteva sapere della ferale notizia!"
    ],
    [
        "128389",
        "Prodo",
        "GGigassi ha scritto:Certo che sputtanare Dever e Lupo Solitario sar\u00e0 un bell'autogol, un boomerang che torner\u00e0 sui denti all'autoreDai, \u00e8 stata una scelta ironica che ci stava: Goblin Socievole \u00e8 anche divertente. Che poi sia successo quello che \u00e8 successo non \u00e8 certo da imputare all'autore."
    ],
    [
        "128391",
        "GGigassi",
        "Prodo ha scritto:GGigassi ha scritto:Certo che sputtanare Dever e Lupo Solitario sar\u00e0 un bell'autogol, un boomerang che torner\u00e0 sui denti all'autoreDai, \u00e8 stata una scelta ironica che ci stava: Goblin Socievole \u00e8 anche divertente. Che poi sia successo quello che \u00e8 successo non \u00e8 certo da imputare all'autore.Mi riferivo alla citazione di un numero 30 di una saga famosissima che se non ricordo male il Corto riporta che ha avuto scarso successo di critica e pubblico.Ma sono sicuro che gli utenti di LGL non voteranno sulla spinta dell'emotivit\u00e0."
    ],
    [
        "128392",
        "GGigassi",
        "Col Play Modena che incalza non avr\u00f2 possibilit\u00e0 di giocarlo ancora a lungo ma penso di averlo gi\u00e0 sviscerato pi\u00f9 che a sufficienza. Per me \u00e8 il migliore tra i Corti visti finora. Credo che anche l\u2019atroce \u201cun stupido\u201d che compare in un paragrafo abbia un suo significato nell'economia della storia e di quello che vuole rappresentare.Il file corretto non mi permette di selezionare il link del video ma prende solo alcune lettere alla volta: in ci\u00f2 \u00e8 chiara la volont\u00e0 dell'autore a farci giocare il Corto vincendo in automatico tutti gli scontri e con il Sesto Senso Robotico attivato indipendentemente dal robot selezionato.Non so voi, ma io ho avuto sin dall'inizio l'istinto di andare a prendere qualcosa nel freezer e giocare con quella roba gelida appoggiata alla base della schiena."
    ],
    [
        "128395",
        "Aloona",
        "Riporto la voce dell'autore, che ci tiene molto a far sapere come i suoi riferimenti non siano \"attacchi\", ma \"omaggi\", pur se con ironia. Ci fa sapere che sarebbe molto dispiaciuto se questo equivocoinficiassel'opinione sul Corto."
    ],
    [
        "128402",
        "Rygar",
        "GGigassi ha scritto:Non so voi, ma io ho avuto sin dall'inizio l'istinto di andare a prendere qualcosa nel freezer e giocare con quella roba gelida appoggiata alla base della schiena.A chi lo dici? Io volevo girare per casa con lo smartf\u00f2n in mano..."
    ],
    [
        "128411",
        "Aloona",
        "E ha funzionato?"
    ],
    [
        "128436",
        "GGigassi",
        "Questo Corto pu\u00f2 essere letto in due modi diversi, anche se perfettamente congruenti tra di loro.S\u00ec, certo, la parte pi\u00f9 evidente e superficiale \u00e8 la storia dei goblin che hanno invaso Lucca nel 2026.D\u2019altra parte, per\u00f2, questo Corto rivela una natura metaforica molto pi\u00f9 complessa e diventa una critica feroce ma puntuale (e spaventosa, per quanto \u00e8 lucida) di quello che \u00e8 diventata Lucca negli ultimi anni. Per me \u00e8 stata un\u2019epifania, una sorta dimadeleineproustiana che l\u2019autore mi ha infilato a tradimento nel colon e da l\u00ec ha aperto via via tutti i chakra: una vera Illuminazione, insomma (un\u2019Epifania, appunto).Lucca non \u00e8 pi\u00f9 il ritrovo di intellettuali che parlano di fumetti com\u2019era agli inizi (ancor prima degli inizi, visto che la prima manifestazione si tenne a Bordighera nel 1965, suscitando la divertita perplessit\u00e0 di Al Capp che satireggi\u00f2 con una copertina suTimesla furiosa passione con cui eminenti intellettuali discettavano di \u201csemplici\u201d fumetti), e nemmeno una mostra-mercato del fumetto (per anni \u201cla\u201d mostra-mercato del fumetto) ma un carnevale fuori stagione in cui giochi di ruolo e fumetti sono relegati a semplice contorno, essendo ormai le orde dei cosplayer i veri padroni delle strade di Lucca. In quest\u2019ottica trovo assai ingeneroso il ritratto che l\u2019autore fa di Traino Rinaldi/Rinaldo Traini, per molti anni patron della manifestazione (oltre che editore con la sua Comic Art) che, defenestrato a met\u00e0 anni \u201990, diede vita all\u2019Expocartoon di Roma.Oltretutto, il fatto che i fumetti siano quasi del tutto assenti (ma almeno relegati a un paragrafo che beneficia dell\u2019evocativo numero 69) la dice lunga su come lo stesso autore percepisca una manifestazione che fu cos\u00ec gloriosa e culturalmente rilevante.Lucca Goblins & Caves\u00e8Il Flauto Magicomozartiano di LGL: chi vuole fermarsi alla favoletta \u00e8 libero di farlo, e comunque tendenzialmente rimarr\u00e0 soddisfatto dal risultato, chi ha gli strumenti e la sensibilit\u00e0 per approfondire il discorso (e in questo caso non serve nemmeno essere Figli della Vedova) trover\u00e0 delle corrispondenze innegabili.Innanzitutto gi\u00e0 la struttura in cui \u00e8 ambientato il Corto \u00e8 qualcosa di altamente simbolico: ci sono delle grotte (ognuna CHIUSA IN SE\u2019 e NON COMUNICANTE CON LE ALTRE) i cui abitanti vivono quello che c\u2019\u00e8 all\u2019interno con orgiastico trasporto (tranne che nella 69 su cui mi soffermer\u00f2 con calma in seguito), del tutto inconsapevoli di quello che si trova all\u2019esterno. Ebbene, non \u00e8 cos\u00ec anche nella realt\u00e0? Per quei 4/5 giorni, a seconda dei gusti e degli interessi dei visitatori, sembra che al mondo non esista niente di pi\u00f9 importante del fumetto, dei giochi di ruolo, del cinema d\u2019animazione, e che questi settori godano di un successo e di introiti stratosferici, ma, alla fine della fiera (in senso letterale), tocca rassegnarsi al ritorno in una realt\u00e0 in cui coi fumetti ormai non si campa pi\u00f9, e in cui gli altri hobby pi\u00f9 redditizi sono ancora considerati materiale da sfigati o, forse peggio ancora, perdono la loro aura sacrale (\u201caurea\u201d, la chiamerebbe l\u2019autore) una volta dati in pasto a un pubblico \u201cprofano\u201d che ne fa il mass-cult del momento per poi tornare a dedicarsi ad altre mode passeggere subito dopo.A questo punto potrei perdermi nei rivoli delle citazioni e degli \u201comaggi\u201d che fa l\u2019autore, ma penso che valga la pena concentrarsi invece sul quadro generale di quello che ha voluto dirci, dei segnali d\u2019allarme che sono alla base di questo Corto meraviglioso (anche perch\u00e9 la parodia del fattaccio di Casa Pound posso anche coglierla, per quanto Roberto Recchioni ne fosse estraneo, mentre gli \u201comaggi\u201d agli animosi e supponenti designer di giochi di ruolo o ai giocatori di carte collezionabili francamente non li ho colti: chi diavolo \u00e8 Nazzobelli?). Provo a cogliere il senso profondo del Corto, quindi, il suo nucleo.Nessuno che non sia stato imbottigliato nelle strade di Lucca alle tre di pomeriggio a causa delle sfilate di Star Wars o altre baracconate assortite, impossibilitato a muoversi in un senso o nell\u2019altro, pu\u00f2 capire la portata polemica e sociale di questo Corto: e se fossi un portatore di handicap? O un anziano con problemi di deambulazione? O un qualsiasi cittadino con la necessit\u00e0 improrogabile di andare da qualche parte? O anche un semplice cagnolino da compagnia?Come non vedere nei chiassosi goblin le orde che infestano i padiglioni delle fumetterie (evitando accuratamente di comprare alcunch\u00e9), che mentre io sono l\u00ec concentrato a cercare qualcheAlter AlteroIl Magomancanti mi ficcano le loro spade di cartapesta nel costato, o mi vengono a sbattere addosso con le loro ali o corna posticce.E che quando sono fuori dal Palazzo Ducale e sto parlando bel bello con Liberatore o Eleuteri Serpieri ci dicono se possiamo spostarci, ch\u00e9 devono farsi fare una foto.I cosplayer, quindi. Anzi, LE cosplayer. Ok, talvolta l\u2019occhio \u00e8 gratificato da certi spettacoli e da tanta grazia (talaltra invece ne \u00e8 pesantemente offeso, come sono le stesse eventuali accompagnatrici cosplayer a sottolineare impietose). Ed \u00e8 innegabile che una donna, non necessariamente repressa e ancor meno necessariamente in fregola, con una maschera addosso e anche solo vagamente gratificata dall\u2019apprezzamento degli astanti, dimostri una disponibilit\u00e0 inaspettata, quasi sfacciata. Quanti culi abbiamo toccato con il beneplacito, se non l\u2019esplicito invito, delle loro padrone? E si potrebbe continuare su questa china: l\u2019anonimato che d\u00e0 un\u2019identit\u00e0 fittizia a fare da viatico a una disponibilit\u00e0 che potrebbe nascondere una vita di frustrazioni, ma che pi\u00f9 probabilmente \u00e8 solo una maniera per appropriarsi di una disinibizione e di un ruolo dominante che nella vita reale non si possono mostrare.Questo Corto mi ha fatto riflettere: qual \u00e8, veramente, il punto? Assecondando le derive esibizioniste di alcune cosplayer non staremmo forse facendo fare un salto indietro di secoli all\u2019emancipazione femminile e al rispetto della donna? E chi \u00e8 che veramente porta avanti il gioco: la cosplayer che ha il suo minuto di gioia e gratificazione o una societ\u00e0 sempre pi\u00f9 superficiale e materialista, a un sol passo dal diventare la \u201cmignottocrazia\u201d paventata da Guzzanti padre? Oltre al fatto che, siamo onesti, tette e culi li hanno tutte le donne e pure il maschio pi\u00f9 libidinoso dovrebbe essere in grado di discernere qualcosa di bello e qualcosa di costruito ad arte. \u00c8 bastata la comparsata della goblin grassoccia del paragrafo 28 per spingermi a fare queste considerazioni.Da questo Corto traspare poi con le frequenti liti che scoppiano per un nonnulla il giusto timore per una situazione ormai ingestibile, proprio perch\u00e9 le istituzioni non hanno nessun interesse a gestirla! Come si va dicendo da anni: finch\u00e9 non ci scappa il morto, a Lucca non cambieranno niente. E non sto accusando nessuna fazione politica in particolare: figuriamoci se un sindaco di qualsiasi colore vorr\u00e0 mai rinunciare alla sua gallina dalle uova d\u2019oro, al suo \u201cimmenso giacimento petrolifero sotto il Padiglione Carducci\u201d. Dalle testimonianze di lucchesi DOC, che per tutta la durata di Lucca Comics & Games se ne stanno tappati in casa, destra e sinistra si equivalgono nel trarre profitto dalla situazione, anche a livello di immagine, arrivando a \u201csuggerire\u201d i percorsi mirati ai visitatori (ricordate le freccette multicolore sparse per la cittadina?), percorsi che guarda caso sono proprio quelli in cui hanno sede le attivit\u00e0 commerciali dei maggiorenti che hanno un peso (politico ed economico) maggiore\u2026Attenzione, per\u00f2, che l\u2019autore non lancia i suoi strali solo contro gli obiettivi pi\u00f9 grossi (e assolutamente meritevoli di essere colpiti e, pia illusione, affondati), ma facendo sfoggio di una invidiabile onest\u00e0 intellettuale mette alla berlina anche certi comportamenti diffusi tra le realt\u00e0 pi\u00f9 periferiche o satellitari che, sicuramente non senza consapevolezza, prendono parte a questo baraccone pur senza esserne parte integrante: la sala Ingellis/Goblinellis, ad esempio, diventa una metafora delle conferenze stampa nella mitica \u201carea caff\u00e8\u201d per i soli giornalisti, che come diceva Mike Bongiorno accorrono come mosche quando si tratta di mangiare gratis! Io posso parlarne solo dal punto di vista dei fumetti, ma \u00e8 chiaro che la stessa forma mentis riguarda i rappresentanti (sempre affamati e assetati\u2026) anche degli altri settori che a Lucca vengono trattati.In controluce si potrebbe per\u00f2 quasi vedere in questo stato ti cose una rivalsa alla delirante abitudine invalsa da qualche anno per cui gli accrediti stampa da ritirare il giorno prima dell\u2019inizio della fiera (dal giorno stesso si pu\u00f2 fare la fila al Giglio) vanno richiesti in una specie di stazione di servizio in culo al mondo, dove TE LI STAMPANO SUL MOMENTO senza averli prodotti prima e non ti danno pi\u00f9 nemmeno uno straccio di press kit.Forse \u00e8 anche per questo che l\u2019autore ha inserito il video su Youtube (magari memore di una brutta esperienza occorsa all\u2019artista e fumettista Massimo Giacon che rischi\u00f2 di non riuscire a farsi dare un proiettore durante una mostra): come un corpo estraneo, un luogo \u201caltro\u201d che poco c\u2019entra con la fiera, ma in cui dobbiamo rassegnarci ad andare per godere realmente del librogame/fiera (ovvero senza pagare l\u2019ingresso a Lucca/per sapere le regole di combattimento nel Corto).Il Corto non \u00e8 esente da difetti: ed \u00e8 giusto e sacrosanto cos\u00ec, perch\u00e9 la manifestazione di Lucca \u00e8 altrettanto lontana dall\u2019essere perfetta. Cos\u00ec a occhio posso intuire che la sovrapposizione dei disegni dei robot (a proposito: belli) nelle prime pagine, che ne rende ingiocabili due, sia una cosa voluta, cos\u00ec come la mappa orientata in una posizione che la rende meno godibile e funzionale (bastava solo scrivere i numeri verticalmente, no?). Tutti difetti dovuti al passaggio da Word a Pdf come nel caso conclamato e verificato dei paragrafi sballati deIl Palazzinaro(che qui viene riproposto con il paragrafo 25 attaccato al 24 e altre occorrenze varie), ovviamente: e con la presentazione della versione corretta del Corto ne abbiamo avuto la conferma. Ma il dubbio persiste e io credo che ci sia stata una volont\u00e0 specifica da parte dell\u2019autore, una qualche malizia con cui ha voluto appunto sottolineare queste pecche macroscopiche cos\u00ec come sono macroscopiche le pecche di Lucca. La stessa malizia che, nel ritrarre quella macchina per far soldi imperfetta che \u00e8 la fiera lo ha portato a concepire degli errori tanto marchiani quanto palesemente metaforici.Nel paragrafo 6 abbiamo un errore da prima elementare: \u201cun stupido\u201d. Ma siamo sicuri che, data la circostanza in cui ci troviamo non sia un errore voluto? In quel frangente il robot veste i panni del Savonarola supponente, del gradasso che si crede superiore, e per una volta diventa egli stesso vittima del nostro ludibrio di lettori. Un\u2019altra sfaccettatura della onest\u00e0 intellettuale dell\u2019autore, insomma, che alla fin fine si pone sullo stesso livello dei \u201cgoblin\u201d e non li guarda dall\u2019alto al basso.Il paragrafo 79 presenta poi un lapsus piuttosto comune, e altrettanto ridicolo: \u201caurea\u201d invece di \u201caura\u201d. Roba da sparare in testa all\u2019autore (anche se questo almeno dimostra di usare le virgole correttamente), o forse semplicemente da schiaffeggiarlo bonariamente sulla guancia destra, se non fosse che \u201caurea\u201d \u00e8 un termine che inequivocabilmente rimanda all\u2019oro e non credo che nemmeno questo sia un caso. Forse dietro questo apparente refuso si pu\u00f2 cogliere tutta l\u2019acrimonia verso il Mercante Lucchese, colui che pur disprezzando la fiera per il casino che porta in citt\u00e0 non disdegna certo di trarne il massimo del profitto, ricorrendo a mezzucci criminali (qualche anno fa: fuori dal locale c\u2019\u00e8 un\u2019insegna enorme \u201cPanino e bibita a tot euro\u201d; noi ci accomodiamo dentro e chiediamo quel menu, al che giunge l\u2019infausta risposta: \u201c\u2019I cartello vale pe\u2019 fori, se vi siete seduti vi fo i prezzi normali, grullacci\u201d) e pompando a dismisura i prezzi dei beni pi\u00f9 fondamentali[qualche accorgimento da veterano che condividono volentieri con voi, eventuali fratelli di disgrazia:l\u2019acqua di Lucca \u00e8 di ottima qualit\u00e0, potete rifornirvi benissimo alle fontane o direttamente negli appartamenti se risiedete dentro le mura;se possibile stabilite subito un rapporto preferenziale con un bar, magari dal giorno prima che inizi ufficialmente la fiera: avendovi gi\u00e0 \u201cschedato\u201d difficilmente vi imporr\u00e0 un prezzo maggiorato perch\u00e9 si ricorder\u00e0 di voi e non vorr\u00e0 fare la figura dello sciacallo, giocate anche voi sulla fidelizzazione del cliente piuttosto che sul guadagno immediato (nel 2016 ho colto chiaramente, n\u00e9 il gestore ha avuto alcun problema a dissimulare la cosa, che per me cliente fisso di quei giorni venivano date istruzioni di praticare prezzi diversi da quelli della massa indistinta dei clienti casuali \u2013 \u201ca questi una lemonsoda falla 2,50\u201d);provate ad adottare questa strategia con un locale di cui non avete carpito la confidenza: quando vi proporr\u00e0 il conto da pagare, cercate freneticamente nel portamonete e poi dichiarate contriti: \u201cChe peccato, pensi che per 50/60/70/80/90 centesimi non riesco a darle i soldi giusti\u2026 vabb\u00e8, tenga pure questo pezzo da 100, non \u00e8 un problema, no?\u201d, al che il gestore vi risponder\u00e0 \u201c\u2019Un \u00e8 un problema, mi dia quello che ha\u2026 solo, mi raccomando, \u2019un diha in giro che un commerciante di Lucca le ha fatto uno sconto, ne va della nostra immagine\u2026\u201d (se usata con molta costanza questa tecnica vi permetter\u00e0 di risparmiare un po\u2019, ovviamente dovete calibrare il \u201cpeso\u201d dei soldi in meno e della banconota grossa in base alle dimensioni dei singoli locali)]In quest\u2019ottica, la grotta \u201cin leasing\u201d al nostro arcinemico diventa la metafora, non so quanto involontaria, dei \u201ctemporary store\u201d che per pochi giorni portano incassi d\u2019oro nelle saccocce di quanti li affittano.A proposito del \u201cboss finale\u201d del Corto: credo di aver capito il senso della sua identit\u00e0. Rinaldo Traini non fu un \u201cpatron\u201d cos\u00ec disprezzabile (stando ad alcuni autori di fumetti, la possibilit\u00e0 di avere un pass era subordinata alla simpatia che lui e la moglie avevano eventualmente sviluppato per il richiedente, ma potrebbe essere solo una diceria o forse mi confondo io con la successiva gestione di Expocartoon), per\u00f2 fu uno degli ultimi organizzatori privati, e oltretutto si era fatto veramente un grosso nome in giro per il mondo con la sua gestione del festival. Quindi, ecco creato un bersaglio perfetto da colpire per quelli che, com\u2019\u00e8 consolidata e spregevole abitudine italiana, volevano farsi amici del nuovo potente di turno attaccando quello vecchio in disarmo, che tanto non poteva pi\u00f9 reagire. La satira dell\u2019autore raggiungerebbe in questo caso un apice di pungente virulenza, non disgiunta da una disarmante autoconsapevolezza.Muoia Sansone con tutti i Filistei, allora? Macch\u00e9, l\u2019autore \u00e8 riuscito anche a trasformare noi stessi in cosplayer! Vedi il paragrafo 18: rifacendomi a un vecchio proverbio che ho sempre trovato stupido, se in un mondo di ciechi il guercio \u00e8 re, allora in una fiera infestata di mostri l\u2019unico normale diventa il fenomeno da baraccone! Anche qui non \u00e8 stato possibile evitare di trovare delle corrispondenze con il mondo reale: anche l\u2019anno scorso mentre ero fuori dal Palazzo Ducale in pausa da alcune conferenze mi stavo fumando bel bello la mia splendida pipa meerschaum a forma di drago e, come talvolta avviene, ho attirato le attenzioni dei passanti. Ma a onor del vero l\u2019anno scorso \u00e8 stato piacevole, perch\u00e9 mi ha attaccato bottone anche un professionista locale appassionato di pipe di schiuma con cui abbiamo intrecciato un bello scambio di opinioni (\u00e8 bello sfoggiare con generazioni precedenti alla mia un ragionamento pre-informatico, per cui anche se non fumavo con un guanto di filo come la norma imporrebbe con le meerschaum, non rovinavo certo la pipa: trattandosi di una cosa materiale, non siamo di fronte a una serie di 0 e 1 in cui una piccola imprecisione rovinerebbe l\u2019insieme!).Mi perdoner\u00e0 Roland Barthes, che sosteneva che la categoria da lui stesso teorizzata della comunicazione \u201cf\u00e0tica\u201d (cio\u00e8 il \u201cmessaggio\u201d di un\u2019opera) non deve essere preponderante, ma non riesco veramente a ignorarla nel giudicare questo meraviglioso Corto. Anche se l\u2019autore forse (anzi, probabilmente) non voleva nemmeno \u201cdire\u201d nulla di quello che ci ho letto io. Ma d\u2019altra parte gli artisti rielaborano sempre e comunque gli stimoli esterni a cui sono sottoposti, e se spesso sono degli artefici che creano qualcosa di progressivamente pi\u00f9 nuovo e diverso a partire da cose gi\u00e0 sedimentate, altrettanto spesso sono i megafoni anche involontari di una temperie culturale, il riflesso di una condizione esistenziale condivisa, la grancassa di stimoli e situazioni che come si suol dire \u201csono nell\u2019aria\u201d.Purtroppo ho riscontrato nell\u2019autore un pessimismo addirittura pi\u00f9 marcato del mio, perch\u00e9 per quanto mi sia sforzato, non ho trovato alcun rimando aCollezionando, la Lucca primaverile cosplayer-free. Una terra favoleggiata, un Eden perduto, una boccata d\u2019aria, un sorso di toccasana che per\u00f2 l\u2019autore non ha contemplato, preso evidentemente dal suo pi\u00f9 che giustificato pessimismo (di cui il paragrafo 69 \u00e8 una cartina di tornasole), un pessimismo che alla fine \u00e8 riuscito a trasmettere anche a me.Confesso che dopo aver letto il Corto (che io non ho solo \u201cletto\u201d, ma ho proprio vissuto) mi sono venuti dei dubbi sulla possibilit\u00e0 di tornare anche quest\u2019anno a Lucca. Ma se facessi cos\u00ec, allora i goblin avrebbero vinto veramente! All\u2019autore vanno la mia stima e il mio ringraziamento, oltre che un messaggio di speranza: \u201cNon arrenderti, Fratello. Noi siamo cos\u00ec pochi, e loro sono cos\u00ec tanti.\u201dIl mondo che ha saputo evocare con la lente deformante della satira \u00e8 proprio realistico, terribilmente realistico: bisogna diventare dei robot insensibili e spietati per farsi largo nelle strade di una Lucca assolutamente irriconoscibile rispetto a quelle degli anni \u201980 e \u201990 o dei primi 2000. Peccato che noi non possiamo farci largo sparando sulla folla.voto inviato a Babacampione"
    ],
    [
        "128438",
        "Aloona",
        "Minkia, autore misterioso... ma tu lo sapevi di aver voluto dire tutte queste cose? E io che pensavo fosse un racconto di robot...\u00a0 O_o;"
    ],
    [
        "128443",
        "gabrieleud",
        "Miiii che pippone! Leggo il Corto che faccio prima"
    ],
    [
        "128446",
        "Anima di Lupo",
        "GGigassi ha scritto:Il Corto non \u00e8 esente da difetti: ed \u00e8 giusto e sacrosanto cos\u00ec, perch\u00e9 la manifestazione di Lucca \u00e8 altrettanto lontana dall\u2019essere perfetta.Interessante prospettiva. Dunque bisogna volutamente fare degli errori ogni volta che si tratta un tema che ha delle mancanze intrinseche?Recensione di Lucca Goblins&CavesIl Corto di questa settimana mi ha deluso sotto molti aspetti e la lettura del significato profondo scritta in maniera dettagliatissima dal bravo Gigassi \u00e8 solo un aspetto marginale, che posso anche condividere, ma pur sempre marginale. \u00c8, diciamo, uno dei tanti parametri da tenere in considerazione.La verit\u00e0 \u00e8 che questo racconto mi ha annoiato ed \u00e8 stato l'unico quest'anno.Innanzitutto, non mi ha fatto ridere (forse l'autore non voleva affatto far ridere, ma certe uscite mi hanno lasciato intendere di si).Poi ho trovato la trama poco curata (nessun pathos, nessuna tensione dovuta ai Goblins, nessuna descrizione di Lucca). La storia \u00e8 stata descritta con una vena ironica e surreale senza prestare la minima attenzione all\u2019immedesimazione (se mi parli di esseri che non esistono ma vuoi far credere al lettore che ci sono realmente lo dovresti fare con seriet\u00e0 e coinvolgendo il giocatore con descrizioni, avventure e scene dettagliate). Lo stile \u00e8 troppo asciutto, quasi tirato via. I disegni sono carini, con un tratto infantile, ma non mi hanno\u00a0 impressionato. La giocabilit\u00e0 non mi \u00e8 piaciuta per niente. Se devo scegliere a caso le varie grotte della mappa devi stimolarmi a dovere su dove andare e perch\u00e9; invece io mi sono annoiato passando da un posto all'altro.Il finale poi... con la \"morale\" di non dare morali \u00e8 ridicolo.Questo Corto l'ho trovatoinsipido, non mi ha coinvolto e non mi ha emozionato e impallidisce se confrontato con altre opere di quest'anno come Sistema Enigma: Londra, il Palazzinaro e Oniryca.Mi dispiace non aver apprezzato la tua opera, autore misterioso. Odio fare recensioni negative ma questo racconto non mi ha proprio convinto.Voto inviato a Babacampione"
    ],
    [
        "128447",
        "Pirata delle Alpi",
        "Recensione di \u201cLucca goblins and caves\u201dTema/ProtagonistaI sotterranei di Lucca sono invasi da goblin cosplayer e librogamers, la CIA ed i Servizi Segreti\u00a0 inviano un robot-killer per uccidere il cervello dell'operazione \u00e8 un'idea semplice ma efficace.Ma questo \u00e8 solo una scusa per presentare una caricatura della kermesse del Lucca Comics, come l'ha scritto Ggigassi. Non ci sono mai andato, ma devo ammettere che la voglia mi si \u00e8 un po' passata dopo aver letto la sua recensione.Stile/ NarrazioneDalle prime righe, capiamo che questo Corto non si prende sul serio: lo stile \u00e8 molto ironico e l'autore non si preoccupa di essere un mago della scrittura, ma di regalarci un lavoro fatto bene per farci due grasse risate con la sua critica del Lucca e dei fenomeni che ci si possono incontrare, senza dimenticare gli \u201comaggi\u201d ad autori come Brennan e Dever. Quindi, non abbiamo la prosa epica del \u201cSenza Piet\u00e0\u201d o l'umorismo ironico e cinico di \u201cApocalisse!\u201d, ma un'intelligente satira sul mondo dei gamers e su uno degli eventi pi\u00f9 importanti per loro. Divertente anche il paragrafo finale... ma non ne dico di pi\u00f9.Giocabilit\u00e0La mappa ricorda molto \u201cOnyrica\u201d, ma non ha la stessa pesantezza: non si pu\u00f2 tornare venti volte allo stesso paragrafo e lo scorrere dei paragrafi \u00e8 molto pi\u00f9 naturale. Purtroppo, come nel suddetto Corto, dobbiamo trovare tre oggetti speciali senza i quali non possiamo finire il gioco. Quindi, l'avventura \u00e8 un true path... peccato.Amico autore, ti ringrazio per questo sistema di gioco: non si tratta pi\u00f9 di un librogame e ancora meno di un Corto che si potrebbe leggere e finire in autobus, ma di un boardgame. L'idea di riprendere le basi di Subbutteo e di applicarlo ad un libro-gioco \u00e8 geniale, ma non molto pratica. Non so voi, ma io mi sono divertito da matti con il fatto di lanciare la moneta contro i bersagli (non volevo utilizzare i miei goblin dipinti, ho preso solo le basi): gridi di gioia se il mostro era colpito, parolacce se la moneta si fermava a meta strada e bestemmie varie se la moneta passava a tre millimetri del goblin. Il fatto di utilizzare le bevande (alcoolizzate o no) rende il gioco ancora pi\u00f9 divertente. Si potrebbe anche giocare questo Corto in pi\u00f9 persone e sfidarci al massacro di goblin: naturalmente, \u00e8 meglio non guidare dopo.Anche se questo sistema \u00e8 divertentissimo, rende il Corto molto pi\u00f9 difficile da giocare: abbiamo \u201csolo\u201d 6 punti di Resistenza. Ogni tiro che supera il numero massimo di tentativi ci fa perdere 1 punto... i combattimenti diventano difficili (avete provato quello dei bagni chimici? \u00c8 divertente, ma parecchio difficile). Quindi, dobbiamo scegliere il robot migliore e questo non \u00e8 facile... poi ci sono molti fattori esterni che entrano in gioco: il tavolo scivola abbastanza? Lo scotch non far\u00e0 sviare la moneta del suo obbiettivo? Ci sono 14 goblin o il mirto mi sta salendo al cervello?La Morte Robotica \u00e8 sempre in agguato e ci vorr\u00e0 molta pazienza (e almeno 1,5 l di liquido rigenerante) per arrivare alla fine del Corto, ma state attenti all'etilometro! (se siete astemi, evitate il succo di mela verde).Conclusione\u201cLucca Goblins and Caves\u201d \u00e8 un Corto scritto per farci divertire: non ha la prosa del \u201cSenza Piet\u00e0\u201d il sarcasmo del \u201cPalazzinaro\u201d o la sfida enigmistica di \u201cSistema Enigma: Londra\u201d, ma \u00e8 un buon divertimento. Penso che sia anche fuori concorso a causa delle opinione politiche espresse dalla prime righe, ma questo non importa molto: personalmente, mi ha fatto passare un buon pomeriggio e sono scoppiato delle risate varie volte.Il goblin VIP \u00e8 parcheggiato in doppia fila davanti alla casa di Aloona per darle il mio voto"
    ],
    [
        "128448",
        "Prodo",
        "Parto da un presupposto: questo racconto-game non \u00e8 un racconto-game.O almeno non lo \u00e8 nel senso classico della definizione. Analizzarlo come tale non ha molto senso, e fossilizzarsi su parametri come struttura, variet\u00e0 delle situazioni, opportunit\u00e0 di gioco, solidit\u00e0 della trama e dei personaggi probabilmente ne ha ancora meno.Tutto lo scheletro \u00e8 stato preparato e approcciato con un obiettivo principale: realizzare un contenitore per rendere giocabile e usufruibile il sistema di combattimento ideato, che ha un pregio enorme secondo me. Quello di introdurre, in un ambiente contraddistinto da canoni di utilizzo molto precisi (che comportano l'impiego di fantasia e immaginazione, carta, matita, gomma e dadi) un elemento nuovo.Lo possiamo definire una sorta di prova pratica che costringe il lettore a cimentarsi in un'attivit\u00e0, il combattimento a punta di dito, che non sar\u00e0 innovativa di per s\u00e9, ma che lo \u00e8 sicuramente nel campo della narrativa interattiva.Sconfiggere gli avversari \u00e8 un obiettivo non solo non demandato a componenti casuali (l'alea \u00e8 il male assoluto come ironizza l'autore stesso nei paragrafi introduttivi), ma neanche ad approcci personali calati nel contesto immaginifico che stiamo vivendo in qualit\u00e0 di lettori.No, per vincere i vari scontri dobbiamo proprio essere bravi noi, in prima persona, a \"schiccherare\". Se siamo degli assi in questa attivit\u00e0, se abbiamo mano ferma, mira e resistenza (perch\u00e9 alcuni combattimenti richiedono una quindicina di tentativi prima di concludersi e riuscire a non perdere il polso della situazione durante uno sforzo cos\u00ec prolungato non \u00e8 semplice) tutto il resto diventa corollario.La scelta del robot si trasforma in un esercizio puramente accessorio (influisce solo se subiamo dei danni, ma se riusciamo a non subirli affatto o li conteniamo al punto di poter facilmente annullare gli effetti delle menomazioni inflitteci recuperando punti di resistenza in una delle molte occasioni presenti nel corso delle nostre peregrinazioni diventa indifferente per quale creatura meccanica optiamo, se escludiamo il\u00a0 sistema delle \"preveggenze\", che per\u00f2 riguarda un solo automa e alla fine della fiera non \u00e8 particolarmente utile), procedere attraverso i percorsi introduce variazioni minime, e comunque facilmente gestibili gi\u00e0 dalla seconda partita, cos\u00ec come le scelte da compiere, che ci riporteranno sempre e comunque sulla direttrice principale, non consentendoci epiloghi diversi da quello vincente finale, o da una prematura dipartita.Uno schema narrativo quindi molto semplice, arricchito da alcuni parametri accessori a mio parere notevoli: il comparto grafico non solo \u00e8 gradevole ma anche adeguato, come stile e risultati, all'atmosfera che permea la nostra avventura, cos\u00ec come non guasta affatto l'ironia di fondo, sempre presente e a volte anche un po' \"cattiva\", ma senza mai travalicare, secondo me, i limiti.Anche perch\u00e9 le stoccate dell'autore alla manifestazione sono equamente distribuite tra organizzatori, scrittori, eventi e partecipanti, e in mezzo, in qualche categoria, ci siamo tutti noi. Quando la satira diventa democraticamente condivisa credo che sia piuttosto pretestuoso cercare una malizia di fondo, e considerarla eccessiva o inadeguata.A limite pu\u00f2 essere poco divertente, ma non \u00e8 nemmeno questo il caso: alcune trovate mi hanno fatto molto ridere, come i due goblin che si picchiano selvaggiamente discutendo sul regolamento di un complicatissimo GDR o l'alter-ego compagnone di Lupo Solitario, Goblin Socievole.Ma ripeto, si tratta di corollari: il succo del racconto \u00e8 nel suo sistema di combattimento. Vi piace, vi appassiona? Vi piacer\u00e0 l'opera. Non vi piace o, peggio ancora, decidete di giocare Lucca Goblins and Caves bypassando il sistema regolamentare (tra l'altro fantastica la trovata di spiegarlo in parte con un video su youtube, escamotage che immagino avr\u00e0 anche consentito allo scrittore di non sforare i limiti di spazio imposti dal bando)? Allora tutto il resto non baster\u00e0 per risollevare le sorti di un lavoro che non rientra chiaramente tra quelli adatti alle vostre corde.Personalmente il sistema di combattimento mi \u00e8 piaciuto, e l'ho trovato anche ben tarato (tendente al facile). Onestamente non l'ho adottato seguendo tutti i passaggi pedisequamente: non ho attaccato nastro adesivo sul tavolo e ho disposto le miniature un po' a occhio (tra l'altro ho recuperato giusto quelle di Hero Quest, affiancandomi idealmente alle stesse che impiegava l'autore nel video dimostrativo), ma credo di aver gustato il senso della lotta a schicchere abbastanza appieno, e di aver potuto cogliere bene lo spirito del Corto.Assodato questo, arriviamo al succo della questione: LG&C rappresenta il mio ideale di racconto interattivo? No, perch\u00e9 nonostante abbia giocato per anni a Subbuteo da ragazzino, e nonostante apprezzi l'idea di fondo, quando leggo un librogame non amo molto cimentarmi in varianti pratiche chi mi distolgono non solo dalla lettura, ma anche dall'immedesimazione nella vicenda.Posso dire perci\u00f2 che il racconto in questione sia insufficiente? No, perch\u00e9 introduce elementi innovativi e divertenti, e lo fa anche bene, solleticando la curiosit\u00e0, spingendo il lettore a cimentarsi in attivit\u00e0 accessorie che si sforzano di rinnovare il genere ed eliminare elementi storici pesantemente radicati ma spesso considerati come dei possibili limiti all'evoluzione dell'interattivit\u00e0 stessa (e mi riferisco in particolare alla casualit\u00e0 che regola sovente le situazioni di combattimento).Secondo me LG&C \u00e8 un'opera innovativa e ben congegnata, e merita un giudizio adeguato e positivo per queste sue importanti caratteristiche. Allo stesso tempo per\u00f2 a livello narrativo, strutturale e di ambientazione non regge il confronto con i migliori racconti del genere, alcuni dei quali presenti anche nell'edizione attuale del concorso: e personalmente questo fatto mi impedisce di tenerlo seriamente in considerazione per la vittoria finale.Voto inviato a Babacampione"
    ],
    [
        "128451",
        "gabrieleud",
        "Pirata delle Alpi ha scritto:Il fatto di utilizzare le bevande (alcoolizzate o no) rende il gioco ancora pi\u00f9 divertente.Sono appena rientrato da Modena Play. Ho diritto a qualche rigenerazione gratuita?"
    ],
    [
        "128462",
        "Anima di Lupo",
        "Prodo ha scritto:Tutto lo scheletro \u00e8 stato preparato e approcciato con un obiettivo principale: realizzare un contenitore per rendere giocabile e usufruibile il sistema di combattimento ideatoCome ogni anno, le tue recensioni sono tra le pi\u00f9 illuminanti e mi fanno riflettere per\u00f2 leggendo la parte del tuo intervento che ho quotato sopra mi sono reso conto che in questo modo si \"giustifica\" l'autore per le sue mancanze.Cio\u00e8, passiamo sopra al resto del Corto \"fatto male\" (struttura, storia, immedesimazione, anche giocabilit\u00e0 perch\u00e9 no) perch\u00e9 comunque lo scopo era evidenziare il sistema di combattimento, innovativo nel mondo dei LG.Non dico che ci\u00f2 non sia legittimo, anzi ha un senso una valutazione di questo tipo. Ma credo che abbia senso anche fare un'analisi dei parametri classici e trattare il racconto come tutti gli altri.Forse dipende da ci\u00f2 che uno si aspetta da un Corto.Io ho guardato e ascoltato attentamente il video e ho letto le regole e, ahim\u00e8, le meccaniche non mi sono piaciute e non comprerei un LG con tali meccanismi.Pur riconoscendo l'innovazione, insomma, non sono riuscito ad apprezzare il risultato finale."
    ],
    [
        "128466",
        "Prodo",
        "Anima di Lupo ha scritto:Come ogni anno, le tue recensioni sono tra le pi\u00f9 illuminanti e mi fanno riflettere per\u00f2 leggendo la parte del tuo intervento che ho quotato sopra mi sono reso conto che in questo modo si \"giustifica\" l'autore per le sue mancanze.Cio\u00e8, passiamo sopra al resto del Corto \"fatto male\" (struttura, storia, immedesimazione, anche giocabilit\u00e0 perch\u00e9 no) perch\u00e9 comunque lo scopo era evidenziare il sistema di combattimento, innovativo nel mondo dei LG.Non dico che ci\u00f2 non sia legittimo, anzi ha un senso una valutazione di questo tipo. Ma credo che abbia senso anche fare un'analisi dei parametri classici e trattare il racconto come tutti gli altri.Forse dipende da ci\u00f2 che uno si aspetta da un Corto.Io ho guardato e ascoltato attentamente il video e ho letto le regole e, ahim\u00e8, le meccaniche non mi sono piaciute e non comprerei un LG con tali meccanismi.Pur riconoscendo l'innovazione, insomma, non sono riuscito ad apprezzare il risultato finale.E ci mancherebbe altro: il tuo pensiero ci sta tutto. Ho espresso la mia idea, ma mi rendo conto che \u00e8 personale e che potrebbe essere anche alquanto impopolare."
    ],
    [
        "128520",
        "Rygar",
        "Ecco, questo \u00e8 uno di quei corti strapieno di battute per \"addetti ai lavori\", ne abbiamo visti tanti. Se da un lato si ottiene di aumentare il divertimento di chi capisce i riferimenti, fornendo un doppio livello di lettura, dall'altro si taglia fuori tutta una fetta di utenza che appunto si ferma al primo significato.Io purtroppo rientro nel secondo caso, non avendo colto nessuna citazione oltre a quella dei duecoglioncelli fascistiesponenti di Casa Pound. Ok, ho riconosciuto anche Brennan, ma quella era davvero ovvia.Tra l'altro la mia ultima frequentazione a Lucca risale al 2009, quindi nel frattempo possono essere cambiate un bel po' di cose.Il sistema di gioco \u00e8 demenziale, ma non di facile applicazione: ha ragione chi lo paragona a un gioco da tavolo pi\u00f9 che a un racconto interattivo. Sarebbe stato divertente provare il robot che si ricarica a \"shottini\", ma non ne ho avuto ilfegato(il doppio senso \u00e8 voluto).Purtroppo la parte narrativa \u00e8 carente, molto raccontata e non utilizza nemmeno gli spunti proposti. Nelle prime righe leggiamo che l'uomo va su Marte e viene rieletto Abberluscone. Ok, in che misura influisce ci\u00f2 sul gioco?SpoilerZero, nada, nul!A me sembra proprio il tentativo di far sorrdere il lettore con una battuta fine a se stessa. Che poi, intendiamoci, anche io una risatina a denti stretti l'ho fatta pensando almafiosoCavaliere di Arcore che torna a Palazzo Chigi ormai novantenne, ma la cosa \u00e8 finita l\u00ec.La struttura \u00e8 quanto di pi\u00f9 elementare si possa volere, ricordando molto alcuni ACdRA: mini-incontri slegati che conducono a recuperare X oggetti, che a loro volta consentono di raggiungere il boss finale. \u00c8 chiaro che il divertimento si ha soprattutto nello \"schiccherare\" e non nell'interazione testuale.\"Lucca Goblin & Caves\" \u00e8 senza dubbio un racconto coraggioso e innovativo (come \u00e8 giusto che sia un testo proposto in un concorso tra amici), ma \u00e8 troppo compiaciuto nella propria autoreferenzialit\u00e0 per meritare pi\u00f9 di una sufficienza. Tanto, se ho indovinato l'autore, dubito che il voto conti poi cos\u00ec tanto."
    ],
    [
        "128521",
        "gabrieleud",
        "Rygar ha scritto:Sarebbe stato divertente provare il robot che si ricarica a \"shottini\", ma non ne ho avuto il fegato (il doppio senso \u00e8 voluto).Io rigenero"
    ],
    [
        "128528",
        "Rygar",
        "gabrieleud ha scritto:Rygar ha scritto:Sarebbe stato divertente provare il robot che si ricarica a \"shottini\", ma non ne ho avuto il fegato (il doppio senso \u00e8 voluto).Io rigeneroE io degenero.Sarebbe da filmare una partita simile."
    ],
    [
        "128559",
        "sancio",
        "Anche questo corto sperimenta nuove idee per la letteratura interattiva; nello special modo, fare azioni ben oltre il consueto tiro di dado che portano a degli effetti sulla storia-gioco. Alcune di esse pi\u00f9 attinenti, come i combattimenti basati sulla nostra abilit\u00e0 con la schicchera e altri un po\u2019 meno, come ingurgitare bevande per recuperare punti vita. Chiss\u00e0 dove arriveremo di questo passo? Purtroppo o per fortuna poche di queste idee innovative hanno riscontrato il favore del pubblico.La prosa di Lucca goblins and caves tenta un approccio comico quasi demenziale. Per me comunque l\u2019autore utilizza un tono troppo confidenziale, come iniziare la narrazione con \u201cCaro robot\u201d ad esempio. I fatti sono buttati quasi a caso lungo la trama che sembra addirittura non esserci e il tutto in definitiva non mi ha trasmesso granch\u00e8. Sono presenti numerose citazioni, sempre in chiave ironica.Il regolamento con tanto di (lungo) video non l\u2019ho apprezzato, troppo macchinoso e necessita di spazi e oggettistica che non sempre \u00e8 facile avere nel momento in cui decidiamo di giocare il corto. Salvo alcune parti di esso: la penalit\u00e0 alle capacit\u00e0 di combattimento al diminuire dei\u00a0 punti resistenza e il poter scegliere tra sei personaggi robot diversi. Del racconto ho apprezzato molto il finale. Il resto sembra sia stato scritto troppo in fretta per riuscire a colpire nel segno.Voto inviato a Hieronymus"
    ],
    [
        "128586",
        "Seven_Legion",
        "Mha!...bene ma non benissimo, per citare un'espressione che va di moda ultimamente.Il corto in questione ha subito catturato la mia simpatia con la trovata \"estemporanea\" dei combattimenti da \"schiccherare\" ( a proposito se proprio dovete usare un nastro adesivo sul tavolo, impiegate quello debole da mascheratuta per pittori, NON il classico nastro schotch che quando lo staccate rischia di strappare la laccatura del tavolo stesso ). Mi e' piaciuta anche l'idea della satira su Lucca&Comics e alcuni punti mi han fatto ridere di gusto (per dire, neanche farlo apposta, all' ultimo VERO concorso cosplay cui ho assistito, qualcuno s'e' esibito proprio con quella canzonzina demenziale citata dal corto!)Spoilerper non parlare della scenetta dei bagni chimici o di quando il goblin \"inventore\" spiega le regole del suo \"geniale\" GDR!E allora dov'e' il problema? Secondo me, nel realizzare la sua pur buona idea, l'autore misterioso e' incappato in poche ma fondamentali scelte sbagliate che han finito per minare seriamente il risultato. E forse non del tutto colpa sua perche' vedo che quest'anno molti han avuto problemi a far quadrare il tema obbligato senza ricorrere a evidenti forzature. Qui non capisco come, partendo dall'idea di fare una satira di Lucca, si finisca per strutturare la storia come \"un'invasione di Goblin\" nel sottosuolo combattuti da un \"robot\"... o meglio, lo intuisco benissimo, ma a quel punto le possibilita' di satira sono decisamente compromesse e sfido che questo corto esca malamente dal paragone con altri corti umoristici che abbiamo avuto in passato. Cito ad esempio \"Collector's Item\": leggero e caricaturale quanto volete... ma anche molto efficace perche' decisamente \"sul pezzo\" per l'intera sua durata.SpoilerSarebbe stato meglio, a mio avviso, se per \"invasione\" si fosse inteso proprio quella dei turisti a Lucca, col giocatore -in soffocante cosplay da \"robot\"- costretto a scontrasi con i pittoreschi personaggi reali della kermesse: nerds che spingono, collezionisti maniaci, altri cosplayer egocentrici, loro fangirl che schiamazzano, \"fappografi\" etc, etc...Altra scelta progettuale non valorizzante, a mio avviso, la struttura a \"grotte\" con scenette dai temi diversi ma sostanzialmente a svolgimento ripettitivo... Si sorride ma ci prende anche una sensazione di \"vuoto\" dell'intera vicenda.Come dice Prodo: \"conta l'innovativo sistema degli scontri\"... difatti quella parte mi e' piaciuta... pero'\u00a0 perche' non poteva esserci qualcosa di interessante ANCHE nella sezione narrativa?In definitiva un corto onorevole e certamente sopra la sufficienza (per il sistema di scontri e l'impegno profuso nel video e nelle illustrazioni) ma che, anche vista la concorrenza, credo difficilmente possa scalare il top della classifica...Voto in inviato ad Aloona"
    ],
    [
        "128591",
        "Adriano",
        "REGOLAMENTO:Il sistema di combattimento \u00e8 davvero innovativo, l'idea degli scontri dipendenti unicamente dalla tua abilit\u00e0 mi \u00e8 piaciuta, ma certo l'intero impianto di gioco, per quanto interessante, \u00e8 un po' limitante: praticamente si pu\u00f2 giocare bene solo a casa e con le bibite indicate nel regolamento. Qualsiasi altra situazione di gioco (giocare fuori casa, giocare in ufficio durante la pausa pranzo, ecc.) non permette di fare una partita come si deve.Questo, purtroppo, \u00e8 il pregio e il difetto dei sistemi di gioco \"interattivi\", che richiedono la partecipazione dl giocatore con azioni reali (bere liquidi per rigenerare le caratteristiche).Quello che invece non mi \u00e8 piaciuto, e che probabilmente potrebbe essere motivo di esclusione dal concorso, \u00e8 il video di Youtube. La motivazione non \u00e8 nel video in quanto tale (peraltro, l'idea \u00e8 molto carina, e da un certo punto di vista necessario per spiegare correttamente il sistema di combattimento), bens\u00ec nel fatto che la spiegazione presente nel video, se riportata sulle pagine del Corto, avrebbe portato a pi\u00f9 di 10 pagine di regolamento. Ecco, questo \u00e8 l'unico neo del regolamento. L'idea dei video, sfruttata cos\u00ec, aggira qualsiasi limite strutturale riferito al regolamento.SCRITTURA:Buona, non eccelsa ma comunque godibile.Il corto \u00e8 divertente in numerosi paragrafi, alla lunga per\u00f2 sembra un po' forzato.Riguardo alla possibile parte \"metaforica\", non so se l'autore avesse voluto veramente intendere tutto il malloppo scritto da GGigassi, qualcosa potrebbe esserci sicuramente, ma non in quella misura.La storia \u00e8 di immediata comprensione, leggera, diretta e scherzosa, ma forse \u00e8 proprio questo suo non essere una vera e propria trama che forse lo fa vedere con un occhio un po' pi\u00f9 critico.Insomma, un racconto divertente e molto leggero, che per\u00f2 non pu\u00f2 essere giocato al meglio se non a casa propria.Voto inviato a babacampione."
    ],
    [
        "128669",
        "Aloona",
        "A voi i nostri giudizi! (questa settimana il ritardo \u00e8 giustificato)babacampione ha scritto:Lucca Goblin and Games \u00e8 uno di quei Corti per eletti: serve una connessione internet, bevande da consumare, una conoscenza di Lucca Games e una passione per le parodie.Ebbene, quando ho letto il racconto non ero in possesso di nessuno di quei requisiti e, sebbene poi avessi recuperato internet e birra, tuttavia Lucca Games e i Corti demenziali continuano a non essere nelle mie corde. Non me ne vorr\u00e0 l'autore, quindi, se non ho apprezzato la sua opera, che \u00e8 sicuramente originale, dal momento chesfrutta le risorse multimediali e cita situazioni divertenti, che sicuramente sono capitate a molti lettori. Ma questo Corto non mi lascia nulla: non mi sono immedesimato nel protagonista, n\u00e9 nelle situazioni. Il personaggio principale inoltre non mi trasmette nulla, cos\u00ec come lo scopo della missione, una trita e ritrita ricerca dello stregone malvagio in un dungeon. Un segno rosso anche sulla forma perch\u00e9 ho trovato qualche refuso di troppo. Cosa salvo allora di questo Corto? Beh, la realizzazione, che \u00e8 curata particolarmente bene, con i rimandi funzionanti (anche quello alla mappa), i bei dise-gni e le possibilit\u00e0 di personalizzare l'esperienza ludica scegliendo il robot pi\u00f9 bello, pi\u00f9 potente, o semplicemente quello che permetteva la bevuta pi\u00f9 apprezzata. Troppo poco per\u00f2 per ambire agli allori di questo Concorso.Hyeronimus ha scritto:Sono di ritorno dal Play di Modena, dove ho fatto parte della troupe della Tana dei Goblin. Torno a casa e mi tocca recensire un corto dove si parla di un'invasione di Goblin e dove bisogna giocare da tavolo. Andiamo bene...Questo corto \u00e8 un mare di roba e non so proprio da cosa sia meglio iniziare, quindi procedo un po' a caso.Anzitutto vorrei riconoscere l'impegno che sicuramente c'\u00e8 stato. Abbiamo diversi disegni a colori (a me questi robot piacciono molto), e il video, che furbescamente permette all'autore di risparmiare pagine, si rivela utile all'apprendimento delle regole, e tornando al discorso iniziale, anche questo \u00e8 frutto di grande impegno, perch\u00e9 per quanto alcune riprese siano sfocate, bisogna dedicarsi tanto sia durante il girato che il montaggio.Ambientazione del corto: Lucca Comics in chiave goblin, parodia che sonda sia nei pregi che nei difetti di questa immensa kermesse che tutti amiamo. L'autore non descrive Lucca e secondo me non c'era proprio bisogno, dato che tutto si svolge sottoterra e dato che presumo tutti noi siamo stati alla fiera almeno una volta. Tutto il corto \u00e8 volutamente indirizzato a un tipo preciso di pubblico, si capisce. Nessun lettore esterno al nostro ambiente potrebbe capirci molto, e questo \u00e8 sicuramente un difetto e per trasformare questo corto in un librogioco aperto a chiunque, bisognerebbe stravolgerlo.Tutti i riferimenti ad avvenimenti reali della fiera possono essere capiti solo da chi ci \u00e8 stato almeno una volta, cos\u00ec come le citazioni possono essere colte solo da chi come me \u00e8 un nerd irrecuperabile.Provo a fare un breve elenco di quelle che ho trovato:Meglio orco che Comunista \u2013 Porco Rosso \"meglio porco che fascista\".Nazzobelli \u2013 scommetto che \u00e8 Sergio Bellinazzo.Ultimo combattimento del corto \u2013 ha gli stessi mostri dell'ultima stanza dell'ultimo scenario di Hero Quest.Goblin Socievole \u2013 Lupo Solitario.Berbie Hennan \u2013 Herbie Brennan.Gabbia Round \u2013 Casa Pound.Goblinerto Recchioblin \u2013 Roberto Recchioni.Dorminion \u2013 il gioco Dominion.S.L.U.R.P.S. : il gdr G.U.R.P.S.Traino Rinaldi \u2013 Rinaldo Traini.Ed \u00e8 proprio quest'ultimo l'omaggio che ho pi\u00f9 apprezzato, in quanto stiamo parlando del fondatore di Lucca Comics, senza la quale le nostre vite sarebbero cos\u00ec noiose.Refusi: ne ho scovati solo due, frutto secondo me di distrazione, e non di ignoranza.Stile narrativo: metafore e descrizioni dettagliate quasi inesistenti. Pu\u00f2 piacere o meno ma questa scelta ha reso la lettura leggera e scorrevole. Tutto \u00e8 chiaro, sempre se, tornando al discorso di prima, il lettore sia gi\u00e0 stato a Lucca. La mia impressione \u00e8 che l'autore abbia fatto di tutto per lasciare pi\u00f9 spazio possibile ai combattimenti, e quindi alla parte ludica del corto, rinunciando a una vera trama, al pathos e agli approfondimenti di luoghi e personaggi incontrati (che poi stiamo parlando di un corto, non \u00e8 che ci si possa mettere a scrivere poemi).Per quanto riguarda i protagonisti...Sono dei robot, inutile caraterizzarli se non per il loro potere combattivo, e va bene cos\u00ec. Ho apprezzato l'equilibrio nella scelta delle bevande (a bevanda pi\u00f9 alcolica corrisponde abilit\u00e0 pi\u00f9 utile).La comicit\u00e0 demenziale: c'\u00e8 a chi piace tanto (i cartoni animati di maggior successo la usano) e c'\u00e8 chi non la digerisce, questione di gusti.Regolamento: personalmente mi \u00e8 piaciuto e mi ha molto divertito. Mi ha spaventato la lunghezza (parte scritta pi\u00f9 video), ma alla fine per chi \u00e8 nerd non c'\u00e8 nulla di complicato e si usano materiali che tutti abbiamo in casa. Chi invece volesse giocare questo corto in ufficio...Ma veramente in ufficio uno dovrebbe lavorare!Sono morto ben 4 volte, ma a lungo andare la mia abilit\u00e0 nello schiccherare \u00e8 migliorata e alla fin fine ho esplorato solo le stanze che contenevano le chiavi, grazie al senno di poi. Ho subito il piccolo danno collaterale di guastarmi il fegato, ma per i librogame questo e altro.In conclusione, corto sicuramente innovativo, che \u00e8 pi\u00f9 gioco che libro, parte da un regolamento e ne plasma sopra una storia (un p\u00f2 come in arena di morte). Un corto secondo me pi\u00f9 da boardgamer che da lettori accaniti. Non per tutti insomma.Apprezzabile il coraggio di aver provato una nuova strada, anzich\u00e9 puntare a fare un bel compitino per vincere il concorso. Questo corto non penso vincer\u00e0 ma sicuramente sar\u00e0 ricordato, cos\u00ec come di un mondiale di calcio non viene ricordato chi vince, ma i calciatori pi\u00f9 geniali (o pi\u00f9 buffoni, tipo Higuita).Aloona ha scritto:Non posso farci niente, sono conquistata dai sistemi folli e multimediali. Forse non \u00e8 originalissimo, ormai, avendo gi\u00e0 avuto nelle passate edizioni qualcosa di simile, ma resta sempre una bella esperienza di gioco. Naturalmente, se si accettano tutti i suoi presupposti senza \"barare\", ma dopotutto... barare si pu\u00f2 anche nel pi\u00f9 classico dei giochi e il peggio \u00e8 per chi non sfrutta le divertenti trovate del Corto in questione. Trovata vincente il combattimento/ subbuteo, anche se non sono proprio abilissima nel campo.La prosa scorre senza picchi eccessivi, ma va a segno nell'ironia: personalmente, pur non riconoscendo tutte le citazioni fornite, mi sono divertita a riconoscere quantomeno tutte le tipologie pi\u00f9 note dei classici \"addetti ai lavori\" e frequentatori di fiera. Particolarmente, ringrazio l'autore per l'impagabile parodia dei giochi indipendenti, realt\u00e0 che ho ben vissuto e la cui parodia posso apprezzare doppiamente.La concezione dei robot \u00e8 molto carina e i disegni, pur se perfettibili, sposano bene lo stile comico demenziale, forse proprio in virt\u00f9 della amatorialit\u00e0. Simpatica l'idea del carburante \"speciale\"; un po' inutile la feature del Sesto Senso e avrebbe dovuto essere compensata da altre feature speciali per i restanti robot, ma non \u00e8 certo grave.Finale che strappa una buona risata, almeno a me. Nel complesso, gradito e, se non da vittoria, da rileggere pi\u00f9 di una volta per scoprire tutte le stanze di questa folle fiera alternativa."
    ],
    [
        "128702",
        "Zakimos",
        "Mi dispiace non essere riuscito a giudicare questo corto ma non ho avuto possibilit\u00e0 di provare la parte \"gioco\" per cui non avrei comunque potuto dare un giudizio davvero obiettivo. In ogni caso il giudizio sarebbe stato positivo ma molto lontano dall'eccellenza per la solita ragione gi\u00e0 esplicitata per Apocalisse!: i Corti autoreferenziali sono piacevoli se rientri nella categoria in questione, altrimenti annoiano e basta.Io rientro nella categoria (ho colto tutti i riferimenti) ma nella prospettiva di un concorso ci vuole qualcosa che si rivolga a un pubblico eterogeno, non a una stretta cerchia di appassionati (il bando era esplicito in tal senso).Per cui: bravo, autore, mi hai fatto ridere pi\u00f9 volte ma se pensavi sul serio che avrei svuotato il frigo e allestito un campo di battaglia per giocare a un corto sei in errore - anche perch\u00e9 se devo metter su un ambaradan per giocare a un librogame mi faccio una partita a Catacombs o Flick 'em up che almeno gioco in gruppo.(In ogni caso, a parte questo eccesso, continuo a sostenere che un possibile futuro per la narrativa interattiva nasce dalla fusione con i giochi da tavolo e questo racconto in parte dimostra che \u00e8 vero)."
    ]
]