[
    [
        "128699",
        "babacampione",
        "Ci stiamo avvicinando a rapidi passi verso la fine del Concorso dei Corti 2017 e, oggi, vi presento Firenze (canzone triste).Il racconto rimarr\u00e0 disponibile ai vostri giudizi fino a domenica 23 Aprile.Vi ricordo che \u00e8 ancora possibile votare il decimo racconto in gara (Falkenstein) fino a domenica 16 Aprile alle 23.59.Vi rammento il regolamento per i giudizi e i voti:Il giudizio va espresso su questo thread.Il voto numerico (da 4 a 10) va inviato via Messaggio Personale a uno qualsiasi degli Organizzatori: Aloona, Babacampione, HieronymusAi fini del calcolo della media per decretare il vincitore del Concorso, occorre votare (e giudicare) almeno 4 dei Corti in gara.E ora fatevi sotto con Firenze (canzone triste):##Firenze (canzone triste)##Ultima modifica di:ProdoApr-14-17 07:09:36"
    ],
    [
        "128700",
        "Prodo",
        "Racconto brevissimo e decisamente atipico che ho sviscerato in ogni suo paragrafo in una 40ina di minuti. Mi ha lasciato sensazioni particolari e molto su cui riflettere."
    ],
    [
        "128701",
        "Zakimos",
        "Se il protagonista \u00e8 unoSpoilerspermatozoocome penso l'autore ha vinto il mio sorriso e la mia stima (non il concorso perch\u00e9 sarebbe fuori concorso).Se \u00e8 unaSpoilersega da autore profondo (giusto per stare in tema)un po' meno, ma apprezzo comunque la faccia tosta :-)EDIT: alla fine era una via di mezzo tra le due cose"
    ],
    [
        "128709",
        "GGigassi",
        "Wow, tra gli utenti di LGL c'\u00e8 Franco Battiato e non lo sapevo!!!Complimenti per questo suo Corto cos\u00ec sopra le righe, Maestro, conto di rivederla a Palmanova a giugno!Scherzi a parte (scherzi), dopo la complessit\u00e0 diFalkenstein(che devo decidermi a votare una buona volta) questo breve ma intenso Corto \u00e8 stato veramente rinfrancante."
    ],
    [
        "128711",
        "Seven_Legion",
        "tra gli utenti di LGL c'\u00e8 Franco Battiato...che cavolo stai dicendo?!?Ci sono forse \"danzatori bulgari a piedi nudi sui bracieri ardenti\"?oppure \"desideri mitici di prostitute libiche\"?Ma soprattutto: \"si scherzava a raccogliere ortiche\"?NO....non e' Battiato!qui il link per la colonna sonora..."
    ],
    [
        "128712",
        "gabrieleud",
        "GGigassi ha scritto:c'\u00e8 Franco BattiatoE c'\u00e8 pure Elio!Vinto al primo tentativo. E poi?"
    ],
    [
        "128713",
        "gabrieleud",
        "(Per\u00f2 questo Elio esce dal suo corpo e non ha tanta paura)"
    ],
    [
        "128717",
        "Zakimos",
        "gabrieleud ha scritto:(Per\u00f2 questo Elio esce dal suo corpo e non ha tanta paura)Per me \u00e8 stato il momento pi\u00f9 bello del corto :-D"
    ],
    [
        "128727",
        "Rygar",
        "Eh..?"
    ],
    [
        "128731",
        "GGigassi",
        "Questo Corto \u00e8 stato decisamente fortunato: dopo la complessit\u00e0 diFalkenstein\u00e8 stato veramente rinfrescante leggersi un semplice racconto a bivi senza regole, senza codici, senza enigmi, senza paragrafi nascosti\u2026 Certo, bisogna interpretare quello che sta succedendo realmente, ma alla fine ogni cosa viene spiegata e quindi l\u2019iniziale sensazione di spaesamento scompare presto.Questo ha sicuramente favorito il Corto ma a pensarci bene, anche senza il paragone inevitabile conFalkenstein, esso presenta un aspetto molto positivo: incarna alla perfezione l\u2019essenza del \u201cformato Corto\u201d. Spesso, anche quest\u2019anno, leggo nei commenti che un Corto sembra essere (e talvolta \u00e8) solo una prova generale per un librogame vero e proprio, o che l\u2019autore probabilmente ha dovuto tagliare molto materiale per rimanere nei limiti del concorso, e che in origine la sua opera era pi\u00f9 ambiziosa: conFirenze (canzone triste)questa sensazione non c\u2019\u00e8 affatto, perch\u00e9 si tratta di una semplice storiellina che esaurisce il suo potenziale nel colpo di scena finale, e che se fosse stata pi\u00f9 lunga sarebbe apparsa veramente estenuante e noiosa, narrata con questo stile.Resta poi il gusto di rileggerselo per cogliere le sfumature che non ci sono state chiare a una prima lettura e vedere cosa sarebbe successo se si fosse intrapreso un altro cammino.Penso che un Corto alla fine abbia gli stessi limiti e gli stessi vantaggi dei suoi omologhi cinematografici e letterari: non ha senso elaborare troppo una cosa che verr\u00e0 \u201cconsumata\u201d in fretta, e un buon soggetto di partenza che catturi subito il lettore con la sua originalit\u00e0 e/o un colpo di scena finale bello tosto sono quello che dovrebbe esigere il suo pubblico d\u2019elezione.Ci\u00f2 detto, il Corto in oggetto non \u00e8 esente da storture e difetti, tutt\u2019altro. Il doppio registro descrittivo esistenziale/tecnico non sempre \u00e8 chiaro e azzeccato. L\u2019autore avrebbe dovuto sforzarsi di pi\u00f9 a livello lessicale per trovare dei termini che si prestassero (come credo fosse sua intenzione) a rappresentare da una parte i dubbi esistenziali di un ipotetico protagonista e dall\u2019altraSpoilerl\u2019essenza meccanica della nanomacchina. In alcuni casi mi sembra che il gioco fosse troppo scoperto, come nel casoSpoilerdei polmoni, in altri francamente non ho capito cosa stava succedendo.Inoltre, proprio per questo senso di sospensione e per la difficolt\u00e0 nel decifrare certe situazioni, se si prende una strada pi\u00f9 lunga non si pu\u00f2 far altro che procedere a caso visto che mancano appigli a cui aggrapparsi per capire come procedere e cosa fare.Citazioni musicali a non finire, comunque: solo per questo gli dar\u00f2 un voto alto (anche se mi sfugge cosa c\u2019entri il titolo con un Corto del genere).Voto inviato a Babacampione"
    ],
    [
        "128754",
        "sancio",
        "Firenze(canzone triste) \u00e8 un corto senza regolamento in cui la parte \u201cgame\u201d \u00e8 composta interamente dagli imprescindibili bivi. La giocabilit\u00e0 \u00e8 immediata ma non essendoci nulla da fare a parte leggere, il divertimento \u00e8 limitato come pure la longevit\u00e0. L\u2019ho giocato pi\u00f9 volte e finito nel giro di mezz\u2019ora. Pur essendo scritto molto bene, con tono surreale e introspettivo, non potr\u00e0 ambire a mio avviso ad un voto alto perch\u00e9 in fin dei conti un corto di questo tipo (come pure un librogame) \u00e8 pi\u00f9 facile da realizzare rispetto ad altre opere che includono regolamenti e meccaniche di gioco che interagiscono con la storia.I miei complimenti all\u2019autore comunque, che ha saputo creare una storia nebulosa e instillare dubbi al lettore per poi condurlo progressivamente a svelare tutto ci\u00f2 che \u00e8 e che era stato fin dall\u2019inizio. Mi rimane la curiosit\u00e0 di capire cosa c\u2019entri il titolo con la storia, anche se un sospetto ce l\u2019ho..Voto inviato a Babacampione"
    ],
    [
        "128792",
        "Prodo",
        "Corto esclusivamente narrativo, dalla struttura semplice e anche piuttosto breve: si finisce tranquillamente, analizzandone ogni possibile evoluzione, in meno di un'ora.Nonostante la semplicit\u00e0 il racconto ha molto da dire: inizia con toni quasi onirici e introduce elementi nebulosi ma estremamente interessanti, per poi svelarsi progressivamente e proiettarci in una situazione a tratti surreale, a tratti estremamente pragmatica e legata a doppio filo alle conquiste scientifiche e mediche pi\u00f9 avveniristiche.Probabilmente il punto pi\u00f9 forte dell'opera \u00e8 l'oscillazione costante che l'autore introduce tra le possibili motivazioni che sono dietro al nostro incedere. All'inizio non capiremo nulla e qualsiasi interpretazione potr\u00e0 essere legittima (compresa quella della gara degli spermatozoi), ma poi, progressivamente, la verit\u00e0 si sveler\u00e0, finendo per apparirci chiara quando avremo esplorato ogni anfratto dello scritto.In questo l'autore \u00e8 stato bravissimo: ha saputo amministrare i tempi con sagacia, senza svelare n\u00e9 troppo n\u00e9 troppo poco, arricchendo il nostro cammino con eventi interessanti e non ripetitivi (nonostante la nebbia che ci circonda per circa met\u00e0 racconto) e impreziosendolo con citazioni musicali, letterarie e spunti di riflessioni filosofici che, visto il mio background, non ho potuto non apprezzare.Al di l\u00e0 dei rimandi \"cantautoriali\" che sono stati gi\u00e0 citati (anche io ho adorato la reinterpretazione di Elio), la teoria del singolo parte del tutto \u00e8 una dei capisaldi della filosofia moderna, che credo lo scrittore abbia studiato, e fa da pilastro alle strutture esistenziali di alcuni dei pi\u00f9 grandi pensatori degli ultimi 3 secoli. La necessit\u00e0 di abbandonare la propria individualit\u00e0, che in quanto tale \u00e8 frutto di dispercezione e limitatezza, e che ci condanna al fallimento, mi ha ricordato Hegel: e l'evoluzione della coscienza in autocoscienza-ragione-tutto uno dei suoi capisaldi, la dialettica servo-padrone.La finisco qui per non ammorbarvi: era solo per dire che anche il retroterra, magari per alcuni un po' pesante, di Firenze (Canzone Triste), mi ha colpito e meravigliato.Sulla valutazione finale concordo pienamente con Sancio: questo corto \u00e8 ben pensato, ben realizzato, ben scritto, non ha nulla nello specifico che non vada. E' semplicemente troppo breve e troppo poco strutturato per poter competere con lavori assai pi\u00f9 complessi e variegati. Ma credo che l'autore questo lo sappia perfettamente.Ciononostante \u00e8 un'opera degna e intelligente, che merita pienamente di concorrere e di essere giudicata positivamente. Ragione per cui gli assegno una buona valutazione, piazzandola per\u00f2, nella mia classifica personale, fuori dal podio.Voto Inviato a Babacampione"
    ],
    [
        "128794",
        "Zakimos",
        "Questa \u00e8 stata pi\u00f9 o meno la mia reazione quando ho aperto il file, aspettandomi il peggio. E invece l'idea merita. Solo che \u00e8 oltremodo penalizzata dalla partecipazione al concorso.Mi spiego meglio: visto che si capisce subito che non ci troviamo di fronte a un nerd o a un malvagio, l'unica opzione rimasta era quella del robot. Per cui appena capito che la vicenda si svolgeSpoilernel corpo umanocosa abbastanza chiara fin dalla prima lettura, da l\u00ec a pensare a unaSpoilersonda, nanomacchina o similiil passo \u00e8 stato davvero breve. Gi\u00e0 durante la prima lettura mi son dettoSpoilerVedrai che alla fine \u00e8 un qualcosa di curativo che \"invade\" il corpo di un paziente malato \"invaso\" a sua volta da qualcosa di grave, magari cancro, che ci sta sempre bene e fa colpo.E cos\u00ec \u00e8 stato (a parte il dettaglio delSpoilerbambino, inserito non so se per aggiungere shock value o se per qualche collegamento con vita vissuta/fatti di cronaca),facendo venir meno il senso stesso del racconto, ossia spaesare il lettore lasciandolo nel dubbio fino all'ultimo su COSA stia effettivamente leggendo e su come comportarsi per ottenere il finale \"migliore\" (a parte muoversi a casaccio).C'era anche un'altra ipotesiSpoilerche il protagonista fosse una cellula tumorale \"maligna\" che invadeva il corpo dell'ospiteSarebbe stato coraggioso anche se probabilmente eccessivo; shock value per shock value, almeno mi avrebbe colpito di pi\u00f9.Non solo: l'esigenza di uniformarsi a un tema ha costretto l'autore a inserire nel paragrafo risolutivo numeroSpoiler38un accenno di spiegone su cosa siamo, su cosa facciamo, ancora una volta vanificando il senso di un racconto di questo tipo, che si deve basare necessariamente sul non detto per non diventare ci\u00f2 che mostra l'immagine in cima:una pippa da autore che ne sa.Eppure come ho detto l'idea \u00e8 buona. Perfino lo stile indigeribile che associa a ogni parola almeno un aggettivo si rivela efficace visto che a pensare certe cose \u00e8 una macchina (in realt\u00e0 non credo fosse voluto e ci sono certi periodi che sembrano una presa per i fondelli da quanto sono contorti, ma \u00e8 il risultato che conta).Per cui Firenze (canzone triste) \u00e8 una buona idea che riesce a mettere il lettore nei panni di una macchina e le cui scelte, apparentemente casuali, sono invece dettate da una logica di fondo che fa piacere scoprire.Peccato che per le ragioni anzidette l'abbia scoperta troppo presto.Voto inviato ad Aloona.PS: aggiungo un dettaglio dettato dal mio gusto che NON andr\u00e0 a influire sul giudizio, dato che non ho la presunzione di pensare che mie fisse personali possano costituire un giudizio oggettivo (che ho cercato di dare a ogni racconto che ho giudicato finora, analizzandolo per i suoi meriti e demeriti pi\u00f9 evidenti oltre che in base a quanto mi sia piaciuto, com'\u00e8 ovvio e naturale).NON SOPPORTO l'abuso di aggettivi, n\u00e9 nei libri n\u00e9 nei librigame. Non lo sopporto in Dever, non lo sopporto in Green e in Morris, non lo sopporto ovviamente neppure qui. Quando si scrive un'opera di questo tipo il rischio di passare il confine tra il profondo e il pacchiano \u00e8 dietro l'angolo e una scelta di stile del genere fa cadere il racconto pi\u00f9 volte nella seconda categoria. L'esperienza insegna che quando l'argomento affrontato \u00e8 pesante \u00e8 consigliabile usare uno stile leggero e viceversa: \u00e8 il contrasto che tiene alta l'attenzione di un lettore comunque lo si voglia inserire.Paradossalmente uno stile del genere sarebbe stato pi\u00f9 adatto a un racconto sugliSpoilerspermatozoiperch\u00e9 sarebbe stato in contrasto con la banalit\u00e0 del tema trattato - mostrando cos\u00ec l'assoluta assenza di banalit\u00e0 in qualcosa che a prima vista sembra esserne pieno. In questo caso invece il mix stile aulico / tema \"pesante\" non mi ha sorpreso n\u00e9 meravigliato, solo infastidito. A parte la citazione di Elio che mi ha regalato quel sorriso necessario per completare la lettura."
    ],
    [
        "128802",
        "Anima di Lupo",
        "Recensione di Firenze (canzone triste)Il Corto di questa settimana non mi ha convinto.Il fatto che abbia una struttura semplice non influisce minimamente sulla mia valutazione perch\u00e9 credo che anche un'opera semplicissima al limite del banale possa essere un capolavoro se \"costruita\" bene.Invece qua ho notato subito due cose che non mi sono piaciute:1) la giocabilit\u00e0 va per conto suo: dobbiamo scegliere tra le varie opzioni o completamente a caso o secondo ci\u00f2 che ci \"ispira\" al momento (testa o cuore?; conformismo o individualismo?).Ci\u00f2 produce una meccanica monotona a zig zag tra i paragrafi con la sola curiosit\u00e0 di cercare di capire chi (o cosa) siamo e cosa stiamo facendo.Se esiste una logica dietro le scelte, io proprio non la trovo. Anche nel caso si scelga secondo le proprie convinzioni (ad esempio: la realt\u00e0 \u00e8 fissa e immutabile, siamo soli nella moltitutidine o siamo moltitudine noi stessi?), si viene rimandati a risposte criptiche, poco chiare. Risposte che non fanno neanche molta luce sul quesito finale, intuibile, ma assolutamente non confermabile fino al paragrafo 38.2) i concetti espressi (che potrebbero dare un senso alle nostre scelte ai bivi) sono troppo complessi per me, fuori dalla mia sfera di competenza e di passione. Anche se non \u00e8 un errore, la scelta di questo tema ha penalizzato il mio divertimento e la mia immedesimazione. Questa visione introspettiva delle cose non fa parte della mia cultura e ho fatto davvero fatica a capirci qualcosa, alla fine del pensiero e delle riflessioni che comunque mi sono posto.Rispetto la scelta dell'autore di impostare il suo racconto in questo modo (ha pure spostato lettere e frasi per conferire al testo una natura \"astratta\") ma io avrei preferito un racconto pi\u00f9 classico, magari basato sul viaggio della nanoparticella nel corpo umano da salvare (l'idea di fondo del CortoSpoilercio\u00e8 le nanotecnologie, tema approfondito in diverse opere da Crichton, uno dei miei autori preferiti, il bambino da salvare, la malattia e il farmaco che viaggia nel corpo umano.\u00e8 eccellente ed \u00e8 assolutamente l'unica cosa che salvo).La teoria del singolo/parte di tutto, i pensatori della filosofia moderna e gli altri riferimenti citati da Prodo mi hanno fatto pensare a un Corto con molti contenuti di nicchia, assenti in me per ignoranza.Al di l\u00e0 del fatto che scrivere di temi troppo selettivi sia appunto...selettivo, rimane la mia mancanza in tal senso e dunque non assegner\u00f2 un'insufficienza, che altrimenti sarebbe uscita dal connubio giocabilit\u00e0 scarsa/divertimento nullo.Voto inviato a Babacampione"
    ],
    [
        "128834",
        "Pirata delle Alpi",
        "Recensione \"Firenze (canzone triste)\"Tema/ProtagonistaFaccio i miei pi\u00f9 sinceri complimenti all' autore misterioso: aver utilizzato cos\u00ec i concetti del robot e dell'invasione in questo modo \u00e8 genio allo stato puro. \u00c8 vero che ci ho messo un po' prima di capire di cosa si tratta: all'inizio ho pensato ad un'orda di zombi che camminavano nelle strade di Firenze, con uno di loro che inizia a farsi delle domande sull'esistenza (come R in \"Warm Bodies\"). Poi, ho capito che si trattava del corpo umano e l'ipotesi degli spermatozoi ha fatto la sua strada: sei uno spermatozoo e devi arrivare all'ovulo per far nascere un cattivo o un nerd, sarebbe davvero forte! Ma la \"verit\u00e0\" arriva pi\u00f9 in l\u00e0 nel Corto e sono rimasto a bocca aperta. Mi piace l'originalit\u00e0 e devo ammettere che il nostro autore \u00e8 un visionario, uno che ha aperto una nuova strada per la letteratura ludica.Stile/NarrazioneMi \u00e8 piaciuto lo stile con la sensazione di smarrimento iniziale e gli indizi che arrivano man mano che si legge il Corto. Non ho colto le citazioni musicali (anche se conosco un po' Elio e le storie tese) e filosofiche (non ho una grande conoscenza di questa materia). Ma questa storia \u00e8 un viaggio che ci permette di immedesimarsi in un protagonista che non ha veramente coscienza di s\u00e9 e che deve compiere una missione perch\u00e9 \u00e8 il fulcro della sua esistenza. Molte cose sono gi\u00e0 state dette prima e non ho molto da aggiungere. L'autore ha saputo creare un microcosmo davvero incredibile, un Corto inhuis-clossui temi dell' Io e del dovere, fantastico.Giocabilit\u00e0Niente dadi, niente codici, niente puzzle... dei bivi e basta. Forse \u00e8 questo il segreto di un buon Corto: mettere il massimo sulla parte narrativa, introdurre dei bivi che di evitano il true path ma che permettono di giocare un po' di volte senza sempre fare la stessa cosa. Anche se la formula \u00e8 semplice, per me \u00e8 vincente.ConclusioneUna delle migliori sorprese di questa edizione dei Corti, senza far perdere interesse alle opere gi\u00e0 lette e recensite. Penso che abbiamo molto da imparare da quest'autore e personalmente gli do un voto alto.Voto inviato ad Aloona tramite neurotrasmettitori"
    ],
    [
        "128849",
        "Adriano",
        "Un racconto strano, questo...Strano innanzitutto da un punto di vista psicologico: sembra davvero una gara tra spermatozoi, all'inizio, per poi cambiare forma/sostanza durante la lettura. Non posso negare che apprezzo un approccio cos\u00ec mutevole, lo stesso che ho utilizzato in True Path.Il Corto \u00e8 piano di citazioni, ma la parte ludica \u00e8 assente: un racconto esclusivamente narrativo non \u00e8 un male, soprattutto se \u00e8 ricco di considerazioni psicologiche ed esistenziali degne di nota, ma certo avrebbe guadagnato punti se ci fosse stato un po' di gioco.Inoltre, inizio sempre di pi\u00f9 ad apprezzare la brevit\u00e0 di un corto, io che sono patito per la complessit\u00e0: non so perch\u00e9, ma dopo tanta lunghezza e complessit\u00e0 in vari racconti, riesco ad apprezzare molto di pi\u00f9 la sintesi, e in Firenze (canzone triste) di sintesi ce n'\u00e8 molta.Il racconto \u00e8 straniante, con tutte le ripetizioni e con il suo strano linguaggio, eclettico, surreale, sembra un sogno gigantesco e complesso eppure la sua struttura \u00e8 una delle pi\u00f9 semplici possibili.Migliorabili le uscite da certi paragrafi che, sebbene siano volute, sembrano un po' fuori contesto: in alcuni bivi, infatti, si sceglie in base a considerazioni del tutto personali a volte prive di logica, o cos\u00ec sfuggenti da non rendersene conto. I bivi dei paragrafi 1 e 4 sono un esempio: perch\u00e9 \"Cuore\" e \"Anima\" devono portare a instant Death cos\u00ec brutali ed improvvise? Questo \u00e8 il tipo di instant Death che meno apprezzo, perch\u00e9 sono totalmente sfuggenti e criptiche.Insomma, un racconto molto particolare, che per\u00f2 \u00e8 carente nella parte ludica ed ha un true path troppo stretto e poco comprensibile in determinati punti.Voto inviato ad Aloona."
    ],
    [
        "128859",
        "Seven_Legion",
        "Corto interessante e atipico. Nella sua brevita' si esplora in un'ora. Appartiene infatti alla categoria dei lavori \"semplici\" e basati su una \"trovata\". Di valido c'e che la trovata e' buona e la realizzazione riuscita, con una scrittura un po' ermetica (per forza di cose) un po' poetica (non si vedeva il testo formattato cosi' dai tempi di Marinetti!) e comunque scritta con perizia.\u00a0 Bastera' questo ad assicurargli un posto sul podio? Probabilmente no, visto che quest'anno la concorrenza e' agguerrita, con lavori di livello sia per quel che concerne il comparto \"libro\" che la parte \"gioco\".Secondo me, comunque un bel lavoro che sarebbe piaciuto a Ivan Graziani, cantautore di cui s'e' preso -evidentemente- a prestito il titolo...Voto inviato ad Aloona."
    ],
    [
        "128860",
        "Rygar",
        "Il racconto \u00e8 a un tempo semplice e complesso: le regole e lo svolgimento sono pressoch\u00e9 inesistenti, ma il messaggio \u00e8 molto pi\u00f9 profondo. La mancanza di senso \u00e8 solo apparente, perch\u00e9 l'autore ha inserito ogni elemento per un motivo ben preciso.Il problema \u00e8 che tutto questo io non lo ho colto. Ho giocato e \"vinto\", arrivando allo spiegone finale, senza avere uno scopo o un piano di azione e tutto l'intreccio \u00e8 risultato chiaro soloa posteriori.Mi spiace, perch\u00e9 l'idea e la realizzazione erano originalissime; pu\u00f2 anche darsi che sia io un po' \"limitato\".Alla luce di questi motivi, non me la sento di dare un voto troppo alto o basso.Edit di Seven legion: Pero' hai votato o no? Se si, lo devi scrivere qui."
    ],
    [
        "128863",
        "Apologeta",
        "Chiariamoci: adoro l'idea. Per me \u00e8 genio purissimo. E un'originalit\u00e0 del genere va premiata.Non c'\u00e8 regolamento: applausi.Finalmente un Corto corto, come quelli dei bei tempi andati: applausi.Per\u00f2.Per\u00f2 la struttura non \u00e8 cos\u00ec convincente.I rimandi sociopsicostoricidemoplutomassonici non mi sono cos\u00ec lampanti.Gli incisi futurismo-style simpatici (li usai anch'io, ventordicimila anni fa, quando scrivevo gi\u00e0 male per\u00f2 me la tiravo meno) ma non mi convincono del tutto... non si sposano bene al resto della narrazione.Infine, lo stile. Purtroppo in un racconto del genere c'era bisogno di qualcosa al top per riuscire a ipnotizzare il lettore... e almeno secondo me l'obiettivo \u00e8 stato mancato.Bene, ma non benissimo.Ancora chapeau per l'idea di base evoto inviato a babacampione."
    ],
    [
        "128864",
        "FinalFabbiX",
        "Questo corto mi ha messo in difficolt\u00e0, non perch\u00e9 mi sia stato particolarmente ostico, ma per il motivo diametralmente opposto.Dopo una prima morte, ho avuto un'intuizione su cosa avrei dovuto fare per vincere, l'ho fatta e ho vinto. E il corto \u00e8 finito, lasciandomi in uno stato d'animo che non riuscivo a descrivere.Mi ero fatto un'idea di cosa dargli, ma stavolta mi sono imposto di vedere che ne pensassero gli altri utenti.Sono riuscito (miracolosamente) a leggere le 2 pagine di recensioni, e devo dire che mi \u00e8 servito a capire molte cose:1) questo corto \u00e8 stato largamente frainteso. Ho letto di gente che diceva che bisogna andare a caso o simili per arrivare alla conclusione quando in realt\u00e0 non \u00e8 cos\u00ecSpoilerA me pareva abbastanza ovvio, dopo la prima partita, chi fossimo:un nanorobot immesso nel flusso sanguigno che improvvisamente ha sviluppato una coscienza autonoma e che per questo potrebbe risultare pericoloso. E mi pareva anche ovvio che, per portare a termine la missione, bisognasse soffocare questa coscienza. Basta tenere a mente questo e si raggiunge il 38 senza problemi.ESEMPIOVuoi fermarti alla ricerca di te stesso? -> chiaramente no, sto tentando di reprimere la mia coscienza autonomaCos'\u00e8 che ti porta a fare le scelte giuste? -> chiaramente non il cuore o l'animaEd \u00e8 tutto cos\u00ec. Che ci trovate di aleatorio?2) ci sono collegamenti esterni a canzoni che non ho compreso. Io odio le citazioni inutili, per cui ignorer\u00f2 questo dettaglio. Forse facendo cos\u00ec mi perdo una parte importante del corto(considerando che il titolo contiene le parole \"canzone triste\", e che anche rileggendo non ho capito quale ne sia il significato)3) molti hanno lodato il fatto che questo racconto sia corto. Tralasciando che secondo me essere corti non \u00e8 un pregio e francamente non capisco come si ritenerlo tale essere prolissi, questo racconto non \u00e8 affatto corto, anzi, occupa uno spazio mostruoso e dice davvero molte cose: le partite possono essere molto lunghe se si esamina bene il testo.Anche leggendo gli altri, per\u00f2, continuavo a sentirmi confuso. Alla fine per\u00f2 ho tratto una conclusione.Questo corto mi ha lasciato deluso.Mi ha lasciato deluso perch\u00e9 ci sono una serie di cose che non ho cpito, e avrei voluto capire. E pure rileggendo e capendo tutto quello che il corto ha da dire, ci sono una serie interminabile di quesiti a cui non trovo risposta.(DA QUI IN POI CONTIENE SPOILER)Per quanto riguarda la trama:Perch\u00e9 il robot pensa?Che cosa ha causato la mutazione?Perch\u00e9 solo noi pensiamo e gli altri robot no?E perch\u00e9, soprattutto, lo facciamo secondo canoni umani che non hanno alcun valore per una macchina (es: il concetto di vedere)?Com'\u00e8 possibile che ci inceppiamo perch\u00e9 non conosciamo la parola anima? Se non la conosciamo, allora perch\u00e9 questa \u00e8 una scelta possibile?Per quanto riguarda l'impaginazione:che cosa significano i segni uguali = prima del paragrafo?Ha un senso il testo impaginato a sinistra/centrato?Per quanto riguarda la realt\u00e0:Come fa un robot ad avere la capacit\u00e0 fisica di pensare? Quanto \u00e8 complesso il suo circuito? Ma allora quanto grande \u00e8 questo robot?Come fa un robot a essere della stessa grandezza (pi\u00f9 o meno) di una cellula cancerogena?Ma \u00e8 veramente un robot allora? Quali caratteristiche ne conserva?Per quanto riguarda il messaggio:Il 38 \u00e8 veramente il good ending?Ma quindi il corto ci sta dicendo che dovremmo rinunciare a noi stessi per un bene maggiore?E gli altri finali? Spetta al lettore decidere quali sono buoni e quali no?Sinceramente non so che voto dare."
    ],
    [
        "128875",
        "Rygar",
        "Rygar ha scritto:Edit di Seven legion: Pero' hai votato o no? Se si, lo devi scrivere qui.Ho votato. Nel commento spiegavo i motivi del mio voto.Edit di Seven Legion:ok, ma dovresti scrivere la a chi hai mandato il voto. (Serve ai giudici a capire se han conteggiato tutti o si son persi qualcuno.)"
    ],
    [
        "128889",
        "kagliostro",
        "scusate per il commento breve e per la mia assenza, in questo momento non ho internet e il mio cellulare \u00e8 del dopoguerra .Il corto \u00e8 veramente affascinante, poetico e alcuni parti sono veramente belle che ho riletto con piacere , ma secondo me mal si adagia con i paletti del concorso per quanto si tratta di protagonista e ambientazione o almeno io non riesco a coglierli.rimane per\u00f2 un bel corto particolare, non il migliore ma di certo curioso, voto mandato a miss Aloona"
    ],
    [
        "128898",
        "Aloona",
        "Fratelli, ecco i nostri (suoi? Miei? Loro?) giudizi su Firenze (canzone triste)babacampione ha scritto:Questo Corto \u00e8 sorprendente per il linguaggio usato che, ad una prima lettura, mi \u00e8 sembrato troppo criptico. Il Corto assume infatti la sua piena dimensione solamente nel paragrafo finale migliore (il 38,a memoria) che risolve le tante perplessit\u00e0 riscontrate durante le numerose letture che sono state necessarie per arrivarvi. E' un Corto quindi che tratta in maniera decisamente originale e anche scanzonata un tema drammatico, riuscendo, a mio avviso, a colpire nel segno. Mi \u00e8 quindi piaciuto immedesimarmi in questo nano-robot e rileggermi tutti i paragrafi per riprovare pi\u00f9 e pi\u00f9 volte la strada per il successo e quelle per il fallimento. Quindi, per la parte narrativa, il Corto si merita un volto molto alto, che per\u00f2 devo abbassare perch\u00e9il gioco si esaurisce comunque in pochi minuti. Un Corto divertente, quindi, e che ha saputo osare, ma nulla di pi\u00f9. Non c'\u00e8 un regolamento da valutare, non ci sono comprimari degni di nota, lo stesso protagonista \u00e8tutto sommato anonimo. L'autore forse si compiacer\u00e0 del fatto che il protagonista mi ha ricordato La Creatura del Male per via del fatto che riacquista la consapevolezza di se stesso durante tutto lo svolgimento del racconto. Ma le due opere sono, ovviamente, imparagonabili. Con qualche paragrafo in pi\u00f9 il protagonista avrebbe potuto acquistare quello spessore che lo avrebbe reso memorabile.Hyeronimus ha scritto:Recensire questo corto \u00e8 per me l'impresa pi\u00f9 difficile della mia vita dopo l'aver accettato il fatto che c'\u00e8 chi ha creduto che Ruby fosse la nipote di Mubarak.Questo \u00e8 un corto ovviamente atipico, e ovviamente mi piace. Qui siamo davanti a un genio, o forse a una mente contorta, o forse a uno che deve cambiare pusher, ma a ogni modo questo \u00e8 un corto di forte impatto, che sicuramente verr\u00e0 ricordato. Mi \u00e8 davvero difficile commentare i singoli passaggi, e dare una definizione generale a questo corto, o inserirlo in un genere narrativo. Siamo davanti a qualcosa di assolutamente nuovo e originale, qualcosa di onirico e allo stesso tempo filosofico, la cui sostanza non viene rovinata dalle varie citazioni.Nonostante sia atipico riesce comunque a mantenere una struttura da librogioco classico, con tanto di finali diversi.Congratulazioni all'autore, il mio votone \u00e8 stato inviato a me stesso in quanto sono un giudice.Aloona ha scritto:L'idea merita sicuramente una lode speciale; l'eccesso di terminologia filosofica, invece, non mi convince sempre e ovunque, risultando in alcuni passaggi pi\u00f9 un esercizio estetico che una necessit\u00e0 concettuale, finendo alle lunghe per stuccare un poco; nel complesso \u00e8 comunque uno stile ben realizzato, ricercato ed efficace, che sa il fatto suo. Il sistema a bivi non mi dispiace: risulta quantomeno adatto ad un soggetto simile, lasciando che l'attenzione del lettore sia interamente concentrata sullo sviluppo narrativo e il raggiungimento dell'obiettivo finale. Purtroppo, non si pu\u00f2 dimenticare una certa scontatezza nel percorso stesso: bastano un paio di bivi per capire come la chiave sia il conformismo, il gruppo, l'unione e via dicendo fino alla giusta fine, senza pericolo di avere sorprese. A complicare un pizzico la cosa ci si mettono giusto le ultime scelte (cuore, testa, anima, ecc.), ma con un po' di logica \u00e8 facilissimo ingranare giusto. Insomma, dal punto di vista ludico \u00e8 un racconto bello, ma che non balla troppo bene. Pur supponendo che l'interesse dell'autore fosse principalmente nel messaggio, non dimentichiamo\u00a0 di avere sempre a che fare un librogame, qualche emozione in pi\u00f9 anche nella longevit\u00e0 sarebbe stata ben accetta.Ci\u00f2 appurato, complimenti all'autore per l'audacia, la bella pensata e la cura che rendono il tutto gradevole e a tratti commovente, anche se il titolo resta un mistero che spero vorr\u00e0 rivelarci."
    ],
    [
        "129114",
        "GGigassi",
        "C'\u00e8 pochissimo da dire su questo Corto, che mi \u00e8 venuto in mente una notte prima di addormentarmi (come Apocalisse!) e ho buttato gi\u00f9 in due ore nette - pi\u00f9 il tempo per creare i link e mischiare i paragrafi (due palle) e quello per trovare la citazione originale che volevo mettere da una canzone di Bob Dylan (ricordavo \"the curse it is cast\" ma non il resto), e non mi decidevo a finire il Corto finch\u00e9 non l'avessi trovata, ma mi dimenticavo sempre di cercarla.Il titolo nasce da una cosa che ho letto (o sentito) in merito alla canzone omonima di Ivan Graziani, non necessariamente vera: sembrerebbe che in origine volesse essere una parodia delle canzoni melense e sdolcinate e invece fin\u00ec per essere ricordata come un esempio del genere!Nella mia logica discutibile, era un invito a non prendere troppo sul serio questo Corto. Invito che per\u00f2 non \u00e8 stato minimamente colto, e siete riusciti a trovarci dei significati meravigliosi che non avevo nessuna intenzione di mettere! Grazie mille!"
    ],
    [
        "129132",
        "Zakimos",
        "Questa volta mi hai trollato alla grande. Speravo di leggere un bel commento piccato alla mia recensione del tipo \"gnegnegne ma che ne sai, non capisci l'arte, l'ermetismo, la prestigiribirizzazione\" e invece te ne esci cos\u00ec, a testa alta, con un corto che porca miseria non fosse stato per quel paragrafo 38 buttato l\u00ec alla schif\u00eco sarebbe stato una gran prova d'autore, belin io in due ore una pagina scrivo se va bene e questo ci fa un corto intero e pure bello gli viene, mannaggia a te."
    ],
    [
        "129616",
        "Boole",
        "Sorprendente il corto (e sorprendente il numero di corti che hai scritto!), ma \"elementi barionici\" e \"schiuma quantistica\" buttati l\u00ec a caso mi hanno gettato nello sconforto..."
    ]
]