[
    [
        "128833",
        "babacampione",
        "Con un po' di ritardo rispetto al solito, mi onoro di presentarvi il didicesimo racconto in gara, Invasione!Il Corto rimarr\u00e0 disponibile ai vostri giudizi fino a domenica 30 Aprile.Vi ricordo che \u00e8 ancora possibile votare l'undicesimo racconto in gara, Firebze (canzone triste) fino a domenica 23 Aprile alle 23.59.Vi rammento il regolamento per i giudizi e i voti:Il giudizio va espresso su questo thread.Il voto numerico (da 4 a 10) va inviato via Messaggio Personale a uno qualsiasi degli Organizzatori: Aloona, Babacampione, HieronymusAi fini del calcolo della media per decretare il vincitore del Concorso, occorre votare (e giudicare) almeno 4 dei Corti in gara.E ora fatevi sotto con Invasione!:##Invasione!##"
    ],
    [
        "128836",
        "Zakimos",
        "Domanda all'autore misterioso: \u00e8 possibile tornare pi\u00f9 volte in un luogo di \"reclutamento\" (par. 1-5) e fare ogni volta una Pescata? Oppure in ogni luogo \u00e8 possibile fare una Pescata sola?Il regolamento non vieta la prima ipotesi ma cos\u00ec facendo si crea un loop che permette di avere un esercito infinito (se si ha la pazienza per farlo)."
    ],
    [
        "128837",
        "GGigassi",
        "Uhm, un'ambientazione classica ma un regolamento un pochino impegnativo... mi riservo di giocarmelo con calma. Non \u00e8 che l'autore ha fatto un po' di confusione tra Duergar e Derro?"
    ],
    [
        "128838",
        "Prodo",
        "Zakimos ha scritto:Domanda all'autore misterioso: \u00e8 possibile tornare pi\u00f9 volte in un luogo di \"reclutamento\" (par. 1-5) e fare ogni volta una Pescata? Oppure in ogni luogo \u00e8 possibile fare una Pescata sola?Credo si possa tornare pi\u00f9 volte in ogni paragrafo. In caso contrarioSpoilerNon sarebbe possibile accumulare il numero minimo di seguaci necessario (10) per completare il corto, a meno di non essere costretti a scegliere carisma tra i poteri Duergar a disposizione (o comprando la costosissima spada magica all'armeria). Ma se cos\u00ec fosse non avrebbe senso lasciare la scelta tra i poteri visto che uno dei 6 sarebbe obbligatorio: \u00e8 un'eventualit\u00e0 che mi sento di escludere. Inoltre il regolamento indica con chiarezza quali sono i paragrafi visitabili un'unica volta, e i primi 5 non sono tra questi.Se mi sbagliassi il racconto sarebbe contraddistinto da un true path strettissimo e dalla necessit\u00e0 di azzeccare ogni singolo lancio di dadi al momento di verificare se si sono trovati seguaci: tutto \u00e8 possibile ma mi sembra improbabile che il taglio dato all'opera sia questo"
    ],
    [
        "128839",
        "Zakimos",
        "Uhm allora \u00e8 come temevo. Mi ha ricordato i momenti meno ispirati di Fabled Lands (quando puoi affrontare una prova tornando tante volte nello stesso paragrafo finch\u00e8 i dadi non girano a dovere)."
    ],
    [
        "128841",
        "babacampione",
        "pubblico le risposte dell'autore:Zakimos\"\u00e8 possibile tornare pi\u00f9 volte in un luogo di \"reclutamento\" (par. 1-5) e fare ogni volta una Pescata?\"S\u00ec.GGigassi\"Non \u00e8 che l'autore ha fatto un po' di confusione tra Duergar e Derro?\"Da quello che scrivono i manuali che ho consultato, no."
    ],
    [
        "128842",
        "Anima di Lupo",
        "Introduzione e atmosfera mi piacciono molto, l'autore \u00e8 chiaro nello spiegare e scrive bene.Ora faccio le prime partite per testare il corposo regolamento."
    ],
    [
        "128893",
        "GGigassi",
        "Dopo averlo cominciato l'avevo lasciato a met\u00e0 perch\u00e9 giravo a vuoto e la situazione sembrava non sblocarrsi, ma riprendendolo devo dire che la storia comincia a prendere forma. Forse l'elemento aleatorio \u00e8 troppo forte.La mappa \u00e8 molto funzionale visto che i luoghi da visitare non sono molti, per\u00f2 a livello estetico avrebbe potuto essere fatta meglio."
    ],
    [
        "128901",
        "Prodo",
        "Attenzione: nella mia recensione spoilerer\u00f2 costantemente, e non ho voglia di impazzire disseminando il codice spoiler ovunque. Siete avvertiti, leggetela solo se avete finito di esaminare il corto.Invasione! introduce molte tematiche, e a prima vista sembra un racconto estremamente complesso.Poi lo si esamina a fondo e ci si accorge che \u00e8 molto pi\u00f9 semplice di quanto le prime impressioni lasciavano presumere.Questo accade in larga parte per la bravura dell'autore, in grado di sfruttare un sistema di gioco e regolamentare, nonch\u00e9 tutti i \"corollari\" aggiunti (la struttura a mappa, la trovata dell'esercito dei seguaci, le abilit\u00e0 speciali, i combattimenti, i mostri erranti, l'equipaggiamento, i paragrafi atipici, in cui \u00e8 necessario compiere delle azioni non specificatamente esplicate dal testo, ma demandate a simboli identificativi), con grande sapienza e con la capacit\u00e0 di rendere liscio e comprensibile un comparto ludico imponente.Mi \u00e8 venuto naturale il confronto con Falkenstein: Invasione non \u00e8 inferiore al precedente corto a livello di \"grandiosit\u00e0\", e i parametri introdotti sono in entrambi i casi molti e stimolanti. Nelle avventure di Herle e Stephani\u00e9 tuttavia le copiose variabili introdotte pesano, in quelle di Griznar non solo non pesano affatto, ma divertono e stimolano.Ovviamente tutta questa considerazione \u00e8 strettamente personale, ma non ho potuto fare a meno di notare come, nonostante anche in Invasione le cose da fare siano moltissime (evito di ripetere l'elenco gi\u00e0 snocciolato pocanzi) la molteplicit\u00e0 della sfida non solo non costituisce mai un fardello, ma diverte, e probabilmente, se l'autore avesse rinunciato ad alcuni dei suddetti elementi, complessivamente l'opera ne avrebbe risentito.Credo che a questa godibilit\u00e0 contribuisca anche un approccio narrativo molto piacevole, a tratti anche divertente e scanzonato (non ho potuto fare a meno di vedere nella nostra controparte una sorta di pazzo megalomane che, intriso di idee assurde, si lancia in un'impresa sconnessa fin dall'inizio: una trasposizione in salsa fantasy delle avventure di Pinky and The Brain per intenderci), ma anche in grado di coinvolgere il lettore e tenere desta la sua attenzione fino alle ultime righe. L'epilogo, sebbene non ci dia piena soddisfazione, \u00e8 intelligente, e tutto sommato in linea con la megalomania del personaggio. Paradossalmente ho trovato pi\u00f9 divertente quello in cui, presi dal'ansia e dalla nostra ossessione, finiamo per rimetterci le penne, che non quello in cui, sacrificando un manipolo di seguaci, riusciamo a riportare a casa la pelle, pur costretti a rinunciare (provvisoriamente?) ai nostri propositi di conquista del mondo.Qual'\u00e8 il difetto di Invasione allora? Probabilmente solo uno, ma pesante.A livello strutturale il racconto offre ben poca sfida. Una volta compreso il meccanismo (e basteranno una manciata di bivi per riuscirci) ci vuole poco per girare a loop tra i paragrafi 1 e 5 in attesa dei lanci di dado favorevoli, utili per ammassare il giusto quantitativo di seguaci (per salire sulla spianata ce ne vogliono almeno 10, ma per raccogliere un oggetto fondamentale, che ci fornisce la confraternita del ragno grgio, dobbiamo concedere altri due adepti, cedendo alla richiesta del sacerdote del culto che si trova presso le ville nobiliari e donandogli un paio dei nostri per un sanguinoso sacrificio alla divinit\u00e0. Quindi complessivamente, se vogliamo accumulare i 3 punti di sapienza necessari per conseguire l'epilogo \"vincente\", abbisogniamo di almeno 12 disperati che ci seguano).A quel punto se avremo fatto scelte misurate al momento di determinare le nostre caratteristiche (utilissima invisibilit\u00e0 che ci permette di evitare i combattimenti, soprattutto nella fase iniziale in cui possiamo farlo senza perdere i seguaci perch\u00e9 ancora non li abbiamo) non ci vorr\u00e0 molto per raccogliere i tre punti della sapienza necessari per, come ho gi\u00e0 detto, conseguire l'epilogo migliore, e concludere il racconto.La struttura stessa della rigiocabilit\u00e0 di certi paragrafi rende di fatto inutile la scelta di skill come carisma, cos\u00ec come acquistare la costosa spada di Rickarn, che comunque, se abbiamo scelto invisibilit\u00e0, ci possiamo tranquillamente permettere dopo aver soffiato senza combattere il tesoro al drago della fenditura. Tale brando, al di l\u00e0 del bonus di combattivit\u00e0 (utile soprattutto se abbiamo sfortuna con i mostri erranti), diventa prezioso principalmente per sveltire l'operazione di reclutamento dei seguaci, ma risulta tutt'altro che fondamentale.Inoltre prendere il tesoro del drago ci consente di comprare pi\u00f9 volte la pozione di recupero dall'erborista, rendendo di fatto inutile anche la skill Robustezza. La scelta quindi si riduce tra 4 caratteristiche, una sola veramente importante, le altre 3 intercambiabili; questo elemento contribuisce a rendere abbastanza banale il nostro procedere. In pratica partiamo, con invisibilit\u00e0 visitiamo la carverna del drago senza combattere, gli soffiamo il tesoro, poi torniamo nei primi 5 paragrafi, compriamo la spada magica, giriamo finch\u00e9 non accumuliamo una ventina di seguaci e il punto della sapienza alla torre della conoscenza; a questo punto visitiamo le ville nobiliari, sacrifichiamo un paio di discepoli ed entriamo nelle grazie dei cultisti del ragno grigio; procediamo visitando l'erborista, comprando la pozione (recuperiamo punti ferita eventualmente persi dallo scontro con i mostri erranti) e guadagnando un altro punto di sapienza. Indi saliamo sulla spianata, ci facciamo riconoscere dai cultisti, che ci daranno l'oggetto che ci serve per entrare nell'osservatorio: visitandolo ci procureremo il terzo e ultimo punto di sapienza disponibile, e a questo punto non ci rester\u00e0 che recarci al paragrafo 104 e gustarci l'epilogo (o entrambi gli epiloghi se preferite).Tutto piuttosto lineare e liscio, al punto tale da lasciare un po' di amaro in bocca, soprattutto se confrontato con l'ampio e\u00a0 complesso apparato, e la grande perizia nello strutturare il racconto, che mi avevano profondamente colpito all'inizio della lettura.Lo ripeto, Invasione! resta comunque un buon racconto, perch\u00e9 ha indubbie qualit\u00e0 sia narrative che gestionali. Inoltre l'autore ha dimostrato di avere grande capacit\u00e0 nel definire un proprio mondo, corredarlo di tantissime variabili, e riuscire a mantenere comunque equilibrato il livello di godibilit\u00e0 e coinvolgimento del corto. Il tutto impreziosito da uno stile letterario fresco, divertente, coinvolgente ed evocativo (pur con qualche refuso di troppo).Tuttavia l'enorme base che aveva creato viene mortificata da un andamento e un risultato finale troppo lineari rispetto alle premesse.Mi piacerebbe sapere se ha avuto problemi di mancanza di tempo, per cui ha dovuto rinunciare a certe evoluzioni che aveva in mente, o se magari gli stessi tagli li ha dovuti fare per carenza di spazio.Invasione trasmette forte l'idea di essere un adattamento di qualcosa di molto pi\u00f9 grande e articolato, e di aver perso una parte della sua forza ludica proprio per la necessit\u00e0 di essere convertito in un racconto breve.Il giudizio finale \u00e8 comunque positivo, perch\u00e9 le qualit\u00e0 ci sono e vanno premiate, ma, proprio per i limiti strutturali che ho citato, non mi sento di considerare quest'opera tra quelle papabili per la vittoria finale, pur piazzandola idealmente nella parte alta della classifica.Voto inviato a Babacampione"
    ],
    [
        "128904",
        "Zakimos",
        "A mio avviso Invasione \u00e8 un racconto piacevole ma non eccellente che soffre moltissimo l'essere uscito dopo Il Senza Piet\u00e0, contro cui l'ho sentito in diretta competizione. In entrambi i casi abbiamo un elemento di gestione (seguaci/esercito), un'ambientazione fantasy tradizionale, un corposo apparato di regole e la stessa scelta di tema malvagio/invasione ottimamente sfruttata.Il problema \u00e8 che Il Senza Piet\u00e0 \u00e8 superiore a Invasione sotto letteralmente ogni aspetto, evidenziando i difetti di questo corto che a una lettura meno attenta sarebbero potuti sfuggire.Ma partiamo con i meriti, che \u00e8 giusto segnalare anche per rispetto al lavoro dell'autore a prescindere dalla competizione: il protagonista \u00e8 molto simpatico, le situazioni di gioco divertenti e il movimento a mappa nel sottosuolo molto piacevole. Le cose da fare inoltre sono tante senza essere ingestibili e l'idea di segnare sul registro i paragrafi da visitare solo una volta l'avevo sperimentata anche io nella prima versione di Dragowolf 3 e funziona egregiamente. Un punto in pi\u00f9 inoltre per l'uso ottimo del tema malvagio/invasione, ben integrati entrambi nella storia.A questi pregi si affiancano per\u00f2 numerosi difetti: uno su tutti un regolamento introdotto in modo pesante, massiccio, forse in certi punti perfino eccessivo, aggiungendo troppa carne al fuoco a un racconto che giocoforza non pu\u00f2 sfruttare al massimo ogni aspetto (ad esempio le \"skill\" erano davvero necessarie nell'economia del gioco? O se ne poteva fare a meno per rendere il tutto pi\u00f9 semplice?). Secondariamente una struttura a mappa che\u00a0 non fa nulla per limitare la possibilit\u00e0 di infilarsi in loop, di fatto \"rompendo\" il gioco saltando continuamente tra i paragrafi 1 e 5 (ai tempi di Brennan era una cosa che si poteva accettare, oggi esistono moltissimi modi per evitare situazioni del genere). Infine uno stile di scrittura che, pur non essendo pessimo, non \u00e8 chiaro e scorrevole da leggere come quello di altre opere in gara e che in pi\u00f9 punti abbonda di refusi.Mi sento inoltre in dovere di dare mezzo punto in meno a Invasione per il riutilizzo costante di meccaniche di gioco e ambientazioni gi\u00e0 viste in altre opere. In questa edizione del concorso tutti i partecipanti si sono sforzati di creare ambientazioni e meccaniche personali, a volte con esiti discutibili ma comunque dimostrando impegno in tal senso. L'unico caso di ambientazione fantasy oltremodo \"classica\" \u00e8 stato quello de La Prova della Negromante, scelta comunque giustificata da un certo twist. Il fatto che Invasione si\u00a0 appoggi all'abusatissima serie Forgotten Realms doveva essere nelle intenzioni dell'autore un \"tributo\", ma dal mio punto di vista \u00e8 stata solo una facile scappatoia. In fondo ci voleva davvero poco a creare un proprio microcosmo di creature sotterranee, crudeli e dai comportamenti originali senza scomodare duergar, drow e compagnia cantante: perch\u00e9 non provarci? Stesso identico discorso per le meccaniche di combattimento (e le Skill) prese di peso da Dever.In conclusione: un buon corto con i suoi pregi e difetti (quale sia la parte preponderante dipender\u00e0 dai gusti personali) che usa MOLTO bene le tematiche del concorso pur non presentando nulla di davvero originale. Voto positivo, quindi, ma non eccellente per le ragioni evidenziate.Voto inviato a babacampione"
    ],
    [
        "128905",
        "GGigassi",
        "Trovo degli spunti interessanti in entrambi gli interventi di Prodo e ZakimosIn effetti fottere i soldi ai nemici con Invisibilit\u00e0 \u00e8 una goduria!Io per\u00f2 non ho trovato la linearit\u00e0 che segnala Prodo un difetto, tutt'altro. Anzi, all'inizio ero un po' intimorito dall'eventuale complessit\u00e0 del Corto. E a me Carisma \u00e8 servito, almeno un po'. Forse perch\u00e9 ho avuto sfortuna coi dadi.Sulla scarsa fantasia dell'autore non posso che dar ragione a Zakimos, e alla luce degli avvenimenti recenti l'insistito rimando a Lupo Solitario (anche nell'incipit) sembra quasi di pessimo gusto, anche se immagino che l'autore avr\u00e0 scritto il Corto prima della dipartita. Tra l'altro mi pare che i mostri di D&D si chiamassero Kuo-Toa, non KuotanMagari provo a sviscerarlo ancora un po', ma mi sono gi\u00e0 fatto un'idea del voto da dare."
    ],
    [
        "128907",
        "Apologeta",
        "Andare a caccia di seguaci \u00e8 gratis, quindi Carisma \u00e8 inutile.Letto e giocato tutto, voterollo a breve."
    ],
    [
        "128909",
        "Pirata delle Alpi",
        "Recensione \"Invasione!\"Protagonista/TemaNonostante la bella descrizione dell'odiosa razza dei Duernar, il protagonista di questo Corto ha un non so cosa che lo rende simpatico. Mi spiego meglio: anche se ha qualche punto in comune con Hitler (nano, quindi \u00e8 di bassa statura e la sua razza pensa di essere superiore a tutte le altre. Inoltre, potremmo fare il parallelo tra il culto del Ragno Grigio e la cosidetta \u201cSociet\u00e0 di Thul\u00e8\u201d di cui sarebbe stato membro), lo trovo un cattivo fallito. Sembra appena maggiorenne (378 anni? 3+7+8=18) ed \u00e8 vittima del \u201cbullo del quartiere\u201d che lo deride palesemente. Quindi, questo Griznar mi sembra un cattivo di serie B che vuole invadere un mondo a lui sconosciuto con l'aiuto di un branco di duergar ancora meno esperti di lui (tipo \u201cL'Armata Brancaleone\u201d o \u201cFascisti su Marte\u201d). Non so se lo conoscete, ma ritrovo molto Iznogoud in questo nano dei sotterranei megalomane.Il tema dell'invasione, suggerito dal titolo, non mi pare azzeccato per niente per i motivi gi\u00e0 evocati. Per\u00f2, alla fine, ho capito che il vero tema non \u00e8 l'invasione: maSpoilerL'Apocalisse. Mi spiego: il mondo di sopra \u00e8 diventato uno sterile deserto dove la mera sopravvivenza sarebbe impossibile per un duergar. Le due nazioni di sopra se ne sono date di santa ragione e ne rimane un deserto che fa sembrare quello di Gobi per Gardaland. Complimenti amico autore, hai inventato l'Apocalisse nucleare fantasy!. Quindi, il titolo ci ha ingannati tutti e dobbiamo arrivare alla fine per capire tutto, forte!Sbaglio o la storia \u00e8 ambientata nel mondo di AD&D? Con i nani dei sotterranei, i drow, draghi di bronzo... mi ricorda delle partite caotiche-stupide ed il videogioco \u201cIcewind Dale 2\u201d.Stile/NarrazioneNiente male, l'ambientazione mi piace ed \u00e8 gradevole fare una passeggiata in questo piccolo mondo sotterraneo con interessanti approfondimenti sulla mentalit\u00e0 Duergar. Ma a volte, l'autore insiste troppo sulla cultura di questi nani, facendo precisioni tra parentesi che appesantiscono il testo. Penso che ci si immedesima bene nei panni XS di Griznar ed una volta che si pensa come un Duernar, si finisce rapidamente il Corto. Bene i PNG che hanno tutti una forte personalit\u00e0 e mi sono piaciute le interazioni tra PG-PNG.Giocabilit\u00e0All'inizio, ho fatto una smorfia vedendo i vari tipi di paragrafi, la mappa e le tabelle. Per\u00f2, mi sono buttato ed ho capito che non era cos\u00ec difficile, anzi era fluido e divertente. La struttura con la mappa non mi piace molto, ma c'\u00e8 qualcosa in pi\u00f9 di \u201cOnyrica\u201d e \u201cLucca caves and goblins\u201d che permette una migliore giocabilit\u00e0. Il sistema di vendita degli schiavi mi ha ricordato il mio caro \u201cSeas of Blood\u201d, la scelta dei poteri \u00e8 interessante, i combattimenti sono lunghi ed \u00e8 difficile sempre uscirne senza troppi cerotti. Non mi \u00e8 piaciuta la bestiaccia nella fenditura della roccia e quello che custodisce non serve molto se riesci a pensare come unvero bastardoautentico Duergar.ChiccaI soldi si chiamano \u201cGpettoni\u201d, ma cosa succede se ne abbiamo precisamente 74?ConclusioneUna simpatica avventura fantasy che ha i suoi pregi e anche i suoi difetti, ma non \u00e8 male. Mi sono divertito a leggerla ed a giocarla, calandomi bene nei panni del povero Griznar, afflitto dalla sindrome di quel topo bianco che vuole conquistare il mondo. Un bel divertimento, davvero, ma il mio voto non sar\u00e0 eccelso, senza neanche essere troppo basso.Voto inviato a Babacampione con un Lasciapassare"
    ],
    [
        "128912",
        "GGigassi",
        "Pirata delle Alpi ha scritto:Il tema dell'invasione, suggerito dal titolo, non mi pare azzeccato per niente per i motivi gi\u00e0 evocati. Per\u00f2, alla fine, ho capito che il vero tema non \u00e8 l'invasione: ma [...]Non ci avevo minimamente pensato! Grazie di avermi illuminato, in effetti \u00e8 stato un colpo di classe dell'autore di cui terr\u00f2 conto in fase di assegnazione del voto"
    ],
    [
        "128914",
        "Aloona",
        "Ehm... non so perch\u00e9, Pirata, ma qualcosa mi dice che stavolta hai preso un abbaglio da troppo sole desertico. Attento a non pietrificarti.Il tema dovrebbe essere, in effetti... proprio l'invasione! Credo che il resto sia un caso, finalizzato a farti restare impietrito dalla sorpresa."
    ],
    [
        "128915",
        "sancio",
        "Invasione! E\u2019 un corto con struttura a mappa con un regolamento ben spiegato e una vasta scelta di caratteristiche del personaggio, cosa ottima per allungare la longevit\u00e0; vi sono per\u00f2 troppi altri parametri (seguaci, oggetti, monete) da gestire, e per un corto a mio avviso non \u00e8 un bene. Si ingolfa sia la lettura che il gioco.La storia \u00e8 improntata sul fantasy classico; ho percepito influenze di D&d per quanto riguarda la tabella degli incontri casuali dei nemici e R.A.Salvatore per l\u2019ambientazione. La prosa \u00e8 appena sufficiente, non stupisce e contiene troppe ripetizioni. Purtroppo manca di mordente, si fa presto a capire che si tratta solo di esplorare tutte le zone della mappa (tra l\u2019altro ben disegnata) e basta. Lo scopo finale non si regge in piedi fin da subito, dato che si parte per la conquista del mondo con una decina di seguaci o poco pi\u00f9. Il finale \u00e8 deludente.La cosa pi\u00f9 grave comunque \u00e8 il bug del regolamento per cui si pu\u00f2 ripassare quante volte si vuole per i paragrafi dove si reclutano i seguaci. In questo modo si possono virtualmente avere seguaci infiniti e andando dal mercante di schiavi, ottenere pure soldi infiniti. In questo modo diventano inutili molte cose tra cui il check finale sui seguaci per salire in superfice.Peccato perch\u00e9 struttura, vasta scelta di abilit\u00e0 e ambientazione erano gli ingredienti giusti per un corto davvero succulento. All\u2019autore misterioso faccio gli auguri per trovare il mix giusto alla prossima occasione.Voto inviato a Babacampione"
    ],
    [
        "128916",
        "GGigassi",
        "Oltre alle regole e all\u2019introduzione molto lunghe, come nel caso diFalkensteingiocarci da pc non \u00e8 affatto semplice\u2026 io mi sono dovuto attrezzare facendomi un file Paint con la scheda del personaggio, uno con la mappa, uno con le tabelle e un file Blocco Note per raccapezzarmici con i simboli che accompagnano i paragrafi.Confermo l\u2019impressione avuta da altri: dopo il primo impatto un po\u2019 inquietante, il Corto si gioca abbastanza scioltamente, ma forse la cosa \u00e8 dovuta al fatto che ho trovato abbastanza rapidamente il percorso corretto.Lo stile di scrittura \u00e8 semplice e lineare, ma \u00e8 anche un po\u2019 prolisso, abbastanza piacevole all\u2019inizio ma finisce per diventare pesantino.Il meccanismo del ritorno in alcuni luoghi/paragrafi per me non \u00e8 male a livello di pura meccanica di gioco, ma non lo \u00e8 altrettanto a livello, diciamo cos\u00ec, \u201cletterario\u201d.Ripetere certe situazioni diventa un po\u2019 meccanico e poco realistico, come se i personaggi stessero recitando un copione fisso e immutabile indipendentemente dalla fase del gioco in cui li incontriamo: ad esempio la prima volta che ero andato dai nobili avevo notato un\u2019opzione che prevedeva di prendere un\u2019altra strada se si avevano dei seguaci, che io al momento non avevo. Una volta che ci sono ripassato di nuovo coi seguaci (che ho ceduto al vecchio) sono tornato di nuovo ai villoni ad assistere alla stessa identica scena della volta prima, quando invece avrei dovuto essere ormai un volto noto!Riconosco all\u2019autore che ha cercato di tappare queste falle per quanto possibile (alla taverna \u201cgirano sempre le stesse voci\u201d, se non compro subito la pozione dall\u2019erborista comunque ne sta facendo un\u2019altra, ecc.) ma non sempre ha funzionato.Inoltre nell\u2019armeria o si ascolta l\u2019altro duergar o si comprano armi, se ho interpretato bene, quindi se io ci fossi gi\u00e0 passato e non avessi avuto i soldi potrei comprare armi anche dopo essere andato al 12? Anche se comunque ci si pu\u00f2 sempre tornare dopo\u2026E poi, tornando allo stile di scrittura: al 21 il rampollo dei nobili, che in teoria \u00e8 pi\u00f9 giovane di noi, ci apostrofa con un \u201cgiovanotto\u201d?!Il disegno della mappa non \u00e8 granch\u00e9, quello che campeggia in basso a destra sulla biblioteca dovrebbe essere un libro? Almeno la mappa \u00e8 funzionale. Per\u00f2\u2026 l\u2019autore non poteva trovare un sistema come quello diLucca Goblins & Cavesper selezionare i paragrafi degli edifici direttamente da l\u00ec?Devo dire che all\u2019inizi il gioco \u00e8 stato molto frustrante, con parecchi giri a vuoto senza raccattare seguaci o soldi, ma una volta capito il meccanismo e intuito il percorso da fare tutti i pezzi sono andati al loro posto rapidamente. Una lettura che da blandamente piacevole come l\u2019avevo percepita all\u2019inizio \u00e8 diventata molto gradevole sia per la trovata dell\u2019autore evidenziata da Pirata Delle Alpi (checch\u00e9 ne dica Aloona) sia per la conferma nel giudizio di Sancio che l\u2019autore ha voluto agevolarci il pi\u00f9 possibile.Mi pare infine che la morale di questo Corto sia che i soldi servono sempre e che non se ne hanno mai abbastanza!Voto inviato a Babacampione."
    ],
    [
        "128924",
        "Anima di Lupo",
        "Recensione di Invasione!Come gi\u00e0 anticipato, questo racconto mi \u00e8 piaciuto, sia per come \u00e8 stato scritto sia per come \u00e8 stato strutturato.Trama e giocabilit\u00e0 si intrecciano davvero bene e l'unico problema che ho riscontrato \u00e8 lo stesso evidenziato da Prodo. Essenzialmente, una buona fetta del gioco \u00e8 stata calibrata male, invalidando parametri come carisma (+1 seguace), armi (come la parte riguardante i seguaci della Spada di Rickarn +2 comb e +2 seguaci ecc..) e bivi (ad esempio, andando al paragrafo 5, il Mercato degli Schiavi, si fa una Pescata senza alcuna azione).A cosa mi serve avere tutti questi parametri e/o paragrafi che mi consegnano uno o pi\u00f9 seguaci se posso avernea gratisquanti ne voglio (secondo il risultato della pescata, ovviamente) ogni volta che passo, ad esempio, dalla locanda di Gohenz (p. 1) o dall'alta torre della conoscienza (p.3)?Vi \u00e8 un'abbondanza di \"buonismo gratuito\" che inficia la difficolt\u00e0 generale del Corto, calibrandola decisamente verso il basso, e crea un piacevole inganno dopo aver letto il regolamentoapparentementecomplesso all'inizio.Il racconto risulta, infatti, a tratti semplice e lineare dopo aver scoperto che\"a ufo non mi stufo\"e posso ottenere tutti i seguaci che voglio senza fatica.Tutto il resto \u00e8 praticamente perfetto, compresi i bilanciamenti dei combattimenti (anche se pure a me hanno ricordato il sistema di Lupo Solitario).Favolosa la personalit\u00e0 da esaltato del protagonista, tratteggiata molto bene a mio modo di vedere, dall'autore. I suoi progetti di invasione un po' strambi e un po' megalomani sono quasi comici. Questa fantomatica armata brancaleone da tirar su tra lo scetticismo generale \u00e8 un'idea geniale e ben riprodotta (almeno in parte e tenendo in considerazione il fatto che sto leggendo un Corto).La vita dei Duergar \u00e8 credibile e l'autore \u00e8 riuscito a immergermi fin da subito nel Gran Sottosuolo. Ha analizzato nei dettagli (sempre compatibilmente con i limiti dello spazio) la loro vita, la loro storia, la Spianata, ecc...Interessante all'11 ricordare a memoria le info nella locanda, o almeno io ho preso in parola l'autore e non mi sono appuntato nulla. Mi \u00e8 subito rimasto impresso per\u00f2 il tesoro nascosto nella parete pensando che la parete fosse quella della locanda (), solo dopo ho notato la fessura nella mappa (mappa molto bella, secondo me).Tra le tante citazioni narrative che mi sono piaciute riporto il paragrafo 5 (il Mercato della Via Principale, descritto benissimo con la metafora della dentatura marcia e rovinata) e il doppio finale (paragrafi 41 e 42: molto belli e intelligenti. Esattamente ci\u00f2 che mi aspetto da un finale \"schock\", una svolta inaspettata, in entrambi i casi, bravo autore.)Non sar\u00e0 molto ma comunque ho apprezzato anche la precisione con cui sono state costruite le tabelle dei seguaci e degli incontri casuali; sotto il Ponte da Marhel al p.6, per esempio, si fanno pochi incontri perch\u00e9 mi immagino questo tizio un po' tocco e un po' antisociale evitato da tutti mentre alla riserva alimentare dove si coltivano i funghi la probabilit\u00e0 di incontrare Elfi Scuri o Kuotan sono molto pi\u00f9 alte. I Kuotan vanno a depredare queste coltivazioni, come esplicitamente scritto, e poi pi\u00f9 ci si allontana dal centro abitato pi\u00f9 alta \u00e8 la possibilit\u00e0 di incontrare creature pericolose.Tra le cose che non mi hanno convinto c'\u00e8 il fatto che gli incontri casuali sonoesclusivamentedei combattimenti. Sarebbe stato pi\u00f9 emozionante inserire anche altre tipologie.Altra cosa, in INDIETRO NEL TEMPO prima mi si \"terrorizza\" con la luce solare che ci polverizza e poi successivamente mi si dice che sotto le \"fresche frasche\" sto al sicuro? Non mi sembra coerente che un albero mi possa proteggere cos\u00ec bene dai raggi solari, no?L'atmosfera fantasy, tra le mie ambientazioni preferite, \u00e8 qui riprodotta bene, come una coperta avvolgente. Meglio rispetto all'unico altro Corto 100% fantasy del Concorso,La Prova della Negromante, seppur quest'ultimo \u00e8 bilanciato meglio e ha anch'esso molti spunti positivi.In definitiva, questo racconto \u00e8, insieme aIl Palazzinaro, quello che mi ha emozionato e coinvolto di pi\u00f9 e dunque gli assegner\u00f2 un voto simile.Complimenti all'autore!Voto inviato a Babacampione"
    ],
    [
        "128948",
        "FinalFabbiX",
        "Davvero un bel racconto!Una storia intrigante e con colpo di scena finale, personaggi davvero accattivanti e luoghi squisitamente ben caratterizzati, protagonista azzeccato e sistema di gioco abbastanza buono.Ecco, forse \u00e8 proprio su quest'ultimo che mi sorgono alcune perplessit\u00e0: il gioco, a conti fatti, \u00e8 bilanciato male (troppo facile!), alcune abilit\u00e0 sono pi\u00f9 utili di altre (l'invisibilit\u00e0 praticamente consente di vincere molto agevolmente se si segue il percorso giusto) e inoltre ho trovato stonata l'idea di usare un elemento aleatorio, soprattutto nel determinare un parametro iniziale quali i gpettoni, quando invece il gioco sarebbe potuto risultare molto pi\u00f9 raffinato e il gioco pi\u00f9 divertente visto che no\u00a0 si sarebbe stati costretti a ripassare sugli stessi paragrafi per accumulare gente. Per\u00f2 son gusti, magari a qualcuno piace un pizzico di fortuna, tanto pi\u00f9 che non \u00e8 invasiva, per cui non mi sento di penalizzare il corto per questo.Non mi sentirei di paragonarlo a Falkenstein perch\u00e9, dopo un momento di iniziale smarrimento la struttura si rivela essere decisamente pi\u00f9 semplice, e forse si capisce che il gioco avrebbe retto anche con molte meno variabili.Sull'ambientazione non giudico perch\u00e9, non conoscendo cos\u00ec bene il materiale da cui proviene (mi pare di capire che sia una forte ispirazione a classici del gdr) non so quanto sia originale e quanto no.Per quanto riguarda lo stile di scrittura, non \u00e8 un capolavoro, ma neppure tragico: approvato per un corto che si basa sul gioco e non sulla trama. Nota di merito al contenuto dei paragrafi, che \u00e8 organizzato davvero bene e non \u00e8 mai stucchevole.Che dire, anche questo corto conferma che ci troviamo in un'edizione del concorso davvero straordinaria, in cui la qualit\u00e0 media rimane elevata"
    ],
    [
        "128949",
        "Rygar",
        "Confesso subito di avere barato. Non avendo a disposizione mazzi di carte, ho letto il corto senza ricorrere all'alea, ma affidandomi al mero buon senso (\"Qui mi sa che avrei pescato un poker d'assi...\"). Non me ne voglia l'autore, ma certe meccaniche di gioco sono innovative sulla carta, ma poco praticabili nella realt\u00e0.Ci\u00f2 detto, non ho particolare amore n\u00e9 per le fan fiction, n\u00e9 per i Forgotten Realm (avendo gi\u00e0 da tempo declassato Salvatore al rango di \"Simpatico Scribacchino\"). Insomma, ho affrontato questo corto con un po' di scetticismo.Il regolamento mi \u00e8 parso un po' troppo complesso per un racconto breve, ma lo stile narrativo \u00e8 scorrevole e le informazioni fornite dall'autore aiutano a immedesimarsi in questo guerriero, rozzo e orgoglioso. Menzione di (dis)onore alla \"pozione guaritiva\" (par. 34X): amico autore, spero fosse un lapsus.Se l'invasione \u00e8 chiara, lo stesso non si pu\u00f2 dire della cattiveria. Ok, il protagonista \u00e8 un duergar, ma non mi pare faccia cose tanto riprovevoli. Mi sono per\u00f2 dovuto ricredere nel finale, con un discreto colpo di scena.Insomma, questo penultimo corto \u00e8 un lavoro solido e, andando oltre i miei suddetti pregiudizi, lo premio con un buon voto."
    ],
    [
        "128950",
        "Adriano",
        "Corto molto complesso, questo.L'ambientazione fantasy non \u00e8 niente male: la grotta, il contrasto profondit\u00e0/superficie, la stalagmite da scalare. Molto interessante.Le prime cose che mi hanno colpito positivamente sono state la complessit\u00e0 del regolamento e la struttura a mappa. C'\u00e8 da dire che le mappe associate ad un corto di meno di 50 paragrafi devono essere necessariamente strutturate in questo modo (una mappa che funge da paragrafo-base, e movimento istantaneo ad uno dei paragrafi di destinazione), cosa che per me non \u00e8 proprio il massimo, ma l'importante \u00e8 che queste strutture siano funzionali. Il regolamento, ad un primo sguardo, \u00e8 estremamente complesso (ben 8 pagine su 44), per\u00f2 non \u00e8 pesante e si digerisce abbastanza velocemente. Buona l'idea di associare i simboli ad alcuni paragrafi, e la tabella a prima vista mi ha ricordato quella di Lupo Solitario.Ben fatta anche la mappa. Quello che non mi \u00e8 piaciuto sono i Gpettoni: ok la voglia di fare una citazione, ma il nome stona abbastanza con lo stile dell'intero corto.La narrazione mi sembra abbastanza buona, solo che non riesco proprio a mandare gi\u00f9 le varie precisazioni fatte tra parentesi: brutte a vedersi, per quanto possano essere funzionali alla storia...Mi \u00e8 piaciuto molto il fatto che alla fine si scopre che il vero tema non \u00e8 l'invasione, \u00e8 stato un bel colpo di scena.Nonostante tutto l'impianto prometta bene, sembra per\u00f2 che qualche cosa avvenga in modo poco spontaneo. Sembra davvero che l'intero corto consista nel muoversi sulla mappa, cosa un po' limitante, e soprattutto non sembra ci siano del tutto i presupposti di conquista da parte del protagonista (con una decina di seguaci si pu\u00f2 conquistare il mondo? Neanche col gruppo di guerrieri di Dragon ball...).Tra l'altro, un po' di ripetizione c'\u00e8 anche quando si trovano i seguaci.Insomma, le premesse c'erano tutte, ma poi si entra in una sorta di schematicit\u00e0 e meccanicit\u00e0, che fanno un po' sfumare l'atmosfera di gioco.Ad ogni modo, un applauso all'autore per aver creato un sistema cos\u00ec snello nonostante la lunghezza del regolamento.Voto inviato a babacampione."
    ],
    [
        "129035",
        "Aloona",
        "Davvero dispiaciuta per il ritardo, causa computer in riparazione e uno sventato tentativo di invasione da parte di gnomi sbucati dal lavandino del bagno, consegno al pubblico anche i nostri giudizi.babacampione ha scritto:Invasione! \u00e8 un Corto che ha qualche buona idea, ma che genera non poche perplessit\u00e0 nel lettore.Dall'introduzione le aspettative erano tante, con un regolamento solido, che richiama quello di Lupo Solitario, e una chiara missione da compiere.Il personaggio \u00e8 tratteggiato in maniera molto caratterizzata ed \u00e8 un cattivo (poi neanche tanto), che alla fine risulter\u00e0 quasi simpatico, per quanto \u00e8 impacciato.La storia si regge sulle spalle del nano megalomane, perch\u00e9 per il resto non c'\u00e8 molto altro da ricordare (non me ne vorr\u00e0 a male l'autore).Molti dei bivi sono sostanzialmente inutili e non arricchiscono il gioco: potevano essere utilizzati meglio per creare ostacoli e difficolt\u00e0 da disseminare lunga l'autostrada per la superficie. La chiamo autostrada perch\u00e9 l'autore davvero ci d\u00e0 quasi tutte le istruzioni per completare la missione sin dall'inizio.Il Corto non \u00e8 difficile, quindi, e non mi ha stimolato ad essere riletto.La narrazione \u00e8 pulita, ma presenta qualche balbettio nella punteggiatura e con alcuni termini (es. 'popolosa' invece di 'popolata').In sintesi, un Corto che merita la sufficienza solo per averci donato un personaggio interessante che si muove in un universo comunque gradevolmente dipinto. Ma, da un Corto in gara, mi aspetto qualcosa di pi\u00f9.Hieronymus ha scritto:Il prologo di questo corto presenta un'ambientazione trita e ritrita e non mi ha entusiasmato, ma \u00e8 stata scritta in modo tale che mi ha comunque appassionato sin da subito.Regolamento curioso con l'uso dei punti esclamativi e dei seguaci, che uniti alla struttura a mappa, i mostri erranti, ecc., denota un grande impegno e un grande lavoro.Ne viene fuori un corto dove si possono fare tante cose, che all'inizio spaventa ma poi si rivela pi\u00f9 semplice del previsto.Se devo trovarci dei difetti, questi sono sicuramente l'influenza dell'alea, che personalmente odio sia nei librigioco che nei giochi da tavolo, e le abilit\u00e0 non equilibrate (alcune le trovo molto meno utili di altre).In conclusione, un corto ben scritto e strutturato, che da un tocco personale a un'ambientazione che inizialmente si presenta banale. Il protagonista per niente stereotipato (finalmente), con tratti che lo caratterizzano fortemente e ce lo rendono simpatico.Aloona ha scritto:Inizio col precisare che siamo di fronte a un \"cattivo\" borderline, che ha suscitato non poche controversie in fase di ammissione. Lo \u00e8 decisamente, in virt\u00f9 delle intenzioni malvagie e megalomani e la stessa natura oscura dei duergar, che li rende una buona via di mezzo tra nani e drow (alla faccia del disprezzo che hanno di questi ultimi), ragni compresi. A far discutere \u00e8 pi\u00f9 il suo punto di vista: non agisce, infatti, per interesse, denaro o gusto della crudelt\u00e0, ma a maggior gloria della propria gente, il che potrebbe portare a definirlo una sorta di \"patriota\"; non \u00e8 tuttavia il primo caso di opera che ponga il punto di vista dalla parte del \"mostro\", lasciandoci in parte simpatizzare, ma nulla toglie alla pratica dei fatti: la conquista e la resa in schiavit\u00f9 di qualsiasi razza considerata inferiore non \u00e8 roba per angioletti o avventurieri ordinari.La storia \u00e8 tecnicamente ben costruita e la mappa ben realizzata, anche se avrei preferito dei link direttamente all'interno (i potenti mezzi, gente, i potenti mezzi!) o quantomeno i nomi dei luoghi da visitare. Amo, comunque, i sistemi a mappa e questo \u00e8 un buon punto a favore.Peccato che l'avventura non abbia mordente e deluda ancor pi\u00f9 nel finale. Qualche buona trovata per movimentare un po' la scena c'\u00e8, qualcuna perfino surreale (cio\u00e8, abbiamo UN DRAGO\u2026 no, dico, UN DRAGO (di bronzo, pure!)\u2026 che dorme dentro la nostra montagna da secoli e ce ne accorgiamo solo ora? E una volta che l'abbiamo svegliato, non fa crollare mezza montagna sulla nostra bella citt\u00e0 soltanto alzandosi per combattere o decidendo di farsi un giro, gi\u00e0 che \u00e8 sveglio? E ancora, nessuno, dico nessuno, in tanti secoli, ha mai provato a mettere un piede nella galleria, prima di noi? Poco credibile, fosse solo qualche nanetto curioso in fase adolescenziale\u2026 E il drago non si \u00e8 mai svegliato prima, quando a noi basta mettere un piede nella tana?), ma si risolve praticamente tutta in un giro turistico alla ricerca di seguaci, armi e informazioni, lasciando la sensazione di un lungo prologo in cui si attenda continuamente l'inizio della vera avventura. E via, verso un unico colpo di scena, pi\u00f9 riuscito nella parte negativa che in quella positiva, ma che non basta a compensare la voglia di vedere anche solo uno straccio di questa agognata invasione. Un po' di colore viene offerto dai Seguaci del Ragno, anche se non \u00e8 ben chiaro perch\u00e9 ci sconsiglino un emporio il cui proprietario fa affari con seguaci del loro stesso dio/ dea (forse un trucco per tenercene lontani durante la visita dei Drow?).Riscontro alcuni errori grammaticali sparsi, dovuti, suppongo, ad una certa fretta nella revisione, dato che al nostro autore non manca propriet\u00e0 di linguaggio e ci\u00f2 \u00e8 sempre un peccato.A mancare \u00e8 invece un reale spessore nei personaggi, nonostante vi sarebbero i presupposti; si ha l'impressione di avere a che fare con classici personaggi di un gdr, dal background funzionale all'avventura e condotti da adolescenti, piuttosto che reali creature motivate da pulsioni e contrasti, inserite nel proprio mondo. E' un limite che generalmente non amo neanche attorno a un tavolo per una \"one-shot\", specialmente quando si disponga di un'ambientazione con discrete potenzialit\u00e0, tuttavia si pu\u00f2 perdonare in via di una voluta \"leggerezza\" nei toni generali.Giocabilit\u00e0 discreta: la relativa semplicit\u00e0 con cui si pu\u00f2 arrivare al finale (basta davvero un minimo sindacale di oculatezza) \u00e8 compensata dalla necessit\u00e0 di disporre di seguaci e punti saggezza a sufficienza, il che porta a dover esplorare per bene e offre materiale per due o tre riletture. Certo, c'\u00e8 da dire che la scelta del D10 non sia proprio la pi\u00f9 adatta a complicare la vita del lettore, il quale, abbinando la giusta caratteristica, pu\u00f2 letteralmente portarsi dietro una vagonata di seguaci gi\u00e0 nel primo tentativo; forse il D6 andrebbe meglio. Senza contare che possiamo facilmente fregare il drago grazie all'Invisibilit\u00e0 e acquistare col suo tesoro una spada che aggiunger\u00e0 ULTERIORI seguaci, permettendoci di perderne e sacrificarne a piacimento. In sostanza, fin troppo liscia. Do merito all'autore di aver saggiamente mascherato l'importanza cruciale dei punti Saggezza nel finale, tanto da avermi fatto finire arrosto, la prima volta."
    ],
    [
        "129144",
        "GGigassi",
        "Ovviamente molte dinamiche sono un omaggio alla saga di Lupo Solitario.Dalla visione della Tabella di Combattimento (e dal confronto con quella di Lupo Solitario, anche se la mia l\u2019ho presa dal Dever postatomico) il lettore dovrebbe capire che: 1 \u2013 il combattimento \u00e8 una rottura di palle con tutti quei colpi non andati a segno (cio\u00e8 gli 0) e 2 \u2013 che \u00e8 meglio prendersi delle abilit\u00e0 iniziali che permettano di incrementare sensibilmente le proprie possibilit\u00e0 in battaglia, o meglio ancora INVISIBILIT\u00c0. I combattimenti sono stati ideati proprio con questo spirito.Un\u2019altra fonte di citazioni e omaggi \u00e8 il mondo di Greyhawk (e non Forgotten Realms!), la mitica prima campagna mai inventata per Dungeons & Dragons. Selintan \u00e8 il nome del fiume che attraversa la citt\u00e0 di Greyhawk e se non sbaglio era anche il nome vecchio della citt\u00e0 stessa. La guerra tra maghi a cui ho vagamente accennato \u00e8 una reinterpretazione della lotta tra Baklunish e Suel (della Fratellanza Scarlatta) che si lanciarono contro la Pioggia di Fuoco Senza Colore e la Devastazione Invocata.[qui avevo messo un elenco di brani tagliati dalla versione originale di questo file, sulle donne duergar (da cui si capiva perch\u00e9 non compaiono nel Corto) e su altri aspetti dell\u2019ambientazione, ma sono una palla e li ho tolti]I Gpettoni sono ovviamente un omaggio al gioco che Gpet74 aveva ideato per vendere la sua collezione di librogame.Ho dovuto modificare il Corto in corsa a causa di un errore logico: se i duergar sono sensibili al sole sarebbe bastato uscire di notte, no? Per questo ho aggiunto in corsa le parti sulla contaminazione, che comunque si accordavano abbastanza bene col resto! Avrei dovuto togliere i commenti sulle \u201cfresche frasche\u201d, per\u00f2, come giustamente mi \u00e8 stato fatto notare.Non avrei mai immaginato che un protagonista come questo sarebbe stato oggetto di fantozziana simpatia! Ancora una volta, una conferma del fatto che il fruitore collabora alla creazione di un\u2019opera quanto e pi\u00f9 dell\u2019autore."
    ],
    [
        "129170",
        "GGigassi",
        "Comunque la mappa faceva veramente cagare, rivedendola mi sono vergognato come un ladro..."
    ],
    [
        "129196",
        "Zakimos",
        "Secondo me se avessi limitato il lavoro a questo corto e a Il Palazzinaro sarebbero venute fuori due grandi opere. Gli ingredienti c'erano tutti, \u00e8 come gli hai usati che non \u00e8 stato sempre convincente. Oddio, anche La Prova della Negromante era bello... mi spieghi come fai a scrivere cos\u00ec velocemente :-/? Usi la dettatura vocale? Hai un esercito di scimmie che batte sulla tastiera al tuo comando?"
    ],
    [
        "129203",
        "GGigassi",
        "Zakimos ha scritto:Secondo me se avessi limitato il lavoro a questo corto e a Il Palazzinaro sarebbero venute fuori due grandi opere.Beh, grazie della stima, ma siam qui per divertirci, non per far grandi opere, dai!"
    ]
]