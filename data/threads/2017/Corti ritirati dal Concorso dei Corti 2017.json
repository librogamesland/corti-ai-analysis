[
    [
        "126960",
        "Yaztromo",
        "Tutto fuorche' la PortaBerserkr (link da aggiungere - per ora a quanto parte Monpracem e' disponbile a condividere il suo corto solo in via privata, per cui contattatelo con un PM se la cosa vi interessa)Comunicazione urgente del Presidente Eletto a tutti i Nerd della TerraUltima modifica di:YaztromoFeb-10-17 13:07:56"
    ],
    [
        "126997",
        "GGigassi",
        "recensione di BERSERKR:Il Corto \u00e8 una reinterpretazione di materiale classico trattato in maniera molto interessante e approfondita, con un protagonista splendidamente caratterizzato.Lo stile di scrittura \u00e8 essenziale e spigoloso, altrove sarebbe sembrato scarno ma qui si adatta molto bene al contesto. Il lavoro grafico e \u201cconcettuale\u201d di Monpracem \u00e8 impressionante, ha racchiuso in un unico Corto un sacco di trovate e ha saputo renderle fruibili con maestria. Invito a seguire il suo consiglio di giocare a video con due istanze del Corto aperte: in effetti scorre benissimo.Simpatico il sistema del lancio della moneta, anche se in pi\u00f9 di un\u2019occasione sono stato sfortunatoMolto stuzzicante anche il sistema dei paragrafi-Memoria, anche se ne ho trovati solo 4 su 5!Il Corto non \u00e8 per\u00f2 esente da qualche difetto, o da elementi che io ho interpretato cos\u00ec. Innanzitutto non viene indicato (non sempre) che effettivamente possiamo prendere gli oggetti nei paragrafi in cui li troviamo. Il giocatore deve farsi l\u2019occhio con la pagina dell\u2019equipaggiamento e in base a quello decidere se \u00e8 lecito o meno prendere un oggetto che viene citato in un paragrafo. Io, ad esempio, nella prima partita non ho preso la Testa Mozzata perch\u00e9 non c\u2019era scritto espressamente che si poteva raccogliere.Ci sono poi diversi refusi, quasi fisiologici direi non avendo forse avuto dei beta-tester (chiss\u00e0 quanti ne scoprirete nel mio lavoro!): la parte in cui si dice \u201cagli [o \u201cdegli\u201d] nemici\u201d \u00e8 bruttina, probabilmente vestigia del termine \u201cavversari\u201d usato in una precedente stesura ma \u00e8 perdonabile proprio per il ragionamento che ho fatto in apertura. Leggere invece che un vichingo si mangia una \u201carringa\u201d, in uno dei paragrafi della memoria, aggiunge invece un tocco di umorismo involontario (mi sono immaginato degli avvocati barbuti con ascia e elmo cornuto!).Ci sono poi alcuni bug: i rimandi alle Appendici sono shiftati di 1, ovvero quando il testo mi rimanda all\u2019Appendice 1 io mi ritrovo invece sulla mappa dell\u2019Appendice 2, e quando il testo rimanda alla 2 ecco che io visualizzo la 3. Chiaramente nel secondo caso non \u00e8 un problema, perch\u00e9 il rapporto tra paragrafo e appendice non \u00e8 congruente, ma nel primo caso il buon esito dell\u2019avventura potrebbe essere compromesso, perch\u00e9 dobbiamo inserire una sequenza diversa di attacchi per vincere (sequenza che verr\u00e0 rivelata nel paragrafo a cui rimanda la relativa appendice, ovviamente).E qui arriviamo al secondo bug: nelle caselle in cui inserire la lettera/codice con la parte del corpo colpita io non sono mai riuscito a mettere altro che un pallino, indipendentemente da quali lettere o quali sequenze di lettere mettessi. Ho provato a farmi un codice mio, ad esempio con un pallino corrispondeva a B e due a O, ecc. ma il sistema non permetteva di metterne pi\u00f9 di due. Nessun problema, comunque: li ho segnati su un foglio a penna e il gioco \u00e8 proseguito normalmente.Va detto inoltre che il combattimento principale, il primo al villaggio, per quanto dimostri uno scrupoloso lavoro di architettura, \u00e8 un pochino farraginoso e non \u201cscorre\u201d fluido quanto avrei gradito, richiedendo oltretutto al lettore un piccolo sforzo per ricordarsi i nemici morti. \u00c8 vero che cristallizzando la situazione si aggiunge molta drammaticit\u00e0 (e poi cos\u00ec il lettore viene instradato nel capire che stanno per dare fuoco all\u2019olio), ma per me non si adatta proprio perfettamente al contesto considerando che \u00e8 l\u00ec che ci viene la frenesia per la prima volta.Il mio voto \u00e87,5ma se il Corto avesse partecipato al concorso gli avrei dato8per l\u2019evidente impegno che ci ha messo Monpracem.Due note a margine:1 \u2013 il tema dell\u2019Invasione \u00e8 evidente, mentre invece quello relativo al protagonista mi sfugge. Pu\u00f2 darsi che non abbia letto con la dovuta attenzione i paragrafi della Memoria, o forse quello illuminante era proprio quello che non ho trovato, ma anche qualora si fosse scoperto che Van \u00e8 stato il peggior figlio di puttana del mondo, sicuramente adesso nel contesto del Corto agisce per una giusta causa (menando gran strage con effetti a volte splatter, ma comunque giustificato).2 \u2013 belle le illustrazioni, complimenti."
    ],
    [
        "127022",
        "Seven_Legion",
        "Non tutto il male viene per nuocere: questa faccenda mi fornisce materiale ideale per trollare i novellini in futuro. Tipo:- Niubbo:ah, che bello, avete un concorso? Quasi quasi mi piacerebbe iscrivermi... su che livelli siamo, di solito?- Mod:Ecco, guarda, ti mando un esempio: un certo BERSERKR...-Niubbo:arghh, ma chi e' sto genio. Duemila codici, trucchi... e chi gli ha fatto tutti 'sti disegni: una squadra di monaci miniatori?!?- Mod:...ah, ti piace?-Niubbo:Ma scherzi?? sta roba e' una fi-- Mod:Tsk! Veramente l'ho mandato come esempio di cortonon ammessoin quanto pare non raggiunga i requisiti per il nostro concorso. ...Giusto per farsi l'idea, eh!-Niubbo:NUOOOOOOO!!!!"
    ],
    [
        "127032",
        "Aloona",
        "Raga'... come ve lo dobbiamo dire che la qualit\u00e0 del Corto non c'entra con l'esclusione?Quindi rassicura il niubbo: il motivo \u00e8 ESATTAMENTE quello che GGigassi ha notato a margine. Facilmente, sono passati anche corti molto meno di qualit\u00e0, ma che hanno azzeccato di pi\u00f9 le richieste.Capiamo che possa essere una scelta non condivisa da tutti, ma abbiamo ritenuto che questo protagonista fosse quel che si dice un \"giustiziere\" e non un \"cattivo\" nell'accezione richiesta dal concorso, cio\u00e8, per citare esattamente il regolamento:\"(...) un individuo che ha comportamenti per la maggior parte negativi, ovvero viola la legge e non si cura dei sentimenti altrui. La sua natura \u00e8 intrinsecamente, indomabilmente malvagia. Pu\u00f2 essere il destinatario dell'odio del pubblico ed \u00e8 amante della violenza (spesso gratuitamente riversata sui pi\u00f9 deboli)\"Mi spiace, ma a noi questo povero figlio \u00e8 parso tutto tranne che tale. E non ci hanno convinti della sua malvagit\u00e0 neanche le note di memoria che citano un paio di episodi di violenza \"gratuita\" inserite un po' ad arte, nella fattispecie il protagonista bambino che secca un compagnuccio perch\u00e9 gli da fastidio. Sicuramente \u00e8 gratuita, ma parliamo di un bambino non ancora addestrato, figlio di un villaggio di BERSERKER che notoriamente non sono pacifisti: viene molto pi\u00f9 da pensare che non sappia ancora ben distinguere la furia e l'omicidio \"leciti\" da quelli considerati \"illeciti\", tant'\u00e8 che si decide di non dire nulla e che sia il caso di addestrarlo. L'altro episodio \u00e8 quello del commilitone sorpreso a rubare: \u00e8 malvagio uccidere un superiore per SALVARE da morte certa un amico? Sar\u00e0 sicuramente illegale, ma se sia indice di malvagit\u00e0 se ne pu\u00f2 parecchio discutere...MOLTO indicativo \u00e8 il fatto che si possa scegliere di fermarsi per salvare gli \"innocenti\" compagni del villaggio da una morte atroce... ora, quale malvagio amante della violenza (spesso sui pi\u00f9 deboli) e che non si cura dei sentimenti altrui se ne sbatterebbe dei suoi amici (ammesso che ne avesse), fermando la sua spietata caccia per salvarli? Quale malvagio inesorabile impazzirebbe di furia alla vista dei suoi figli e di sua moglie uccisa? Scusate, ma la testa all'assassino gliel'avrei spaccata io, figuriamoci un Berserker. E non tirate fuori che io sono cattiva, perch\u00e9 non \u00e8 vero.Mi sono espressa personalmente, perch\u00e9 non crediate che siamo stati felici di escluderlo (visto che \u00e8 un ottimo lavoro), spiegando che sarebbe stato un buon background per un cattivo, ma allo svolgersi dei fatti (come anche ha fatto notare GGigassi) fosse ormai un incallito demonio che ha perso ogni sentimento e si vendicasse con chiunque delle sue passate sventure, inclusi gli innocenti. Un \"Two Faces\" di Batman, per capirci.Nel tempo dello svolgimento della storia, il comportamento \u00e8 violento (come ci si aspetta da un buon barbaro), ma perfettamente comprensibile, giustificabile, anzi... si prova solidariet\u00e0 per lui! Ricorda molto pi\u00f9 un \"V per Vendetta\" o un \"The Punisher\".Mi sarebbe piaciuto averlo come fuori concorso, ma sono scelte. Mi spiace molto che la decisione sia stata presa per lettura superficiale del corto, perch\u00e9, al contrario \u00e8 stato letto e discusso molto, come tutti gli altri. Sono felice che sia comunque qui, all'attenzione del pubblico, per essere valutato come merita un buon librogame. Concorso a parte."
    ],
    [
        "127037",
        "Yaztromo",
        "Aloona ha scritto:Raga'... come ve lo dobbiamo dire che la qualit\u00e0 del Corto non c'entra con l'esclusione?Quindi rassicura il niubboRilassati, roscia: questo concorso ti sta innervosendo troppo senza motivo!Adesso non capisci nemmeno piu' le battute di Seven e parti immediatamente con un superpistolotto, invece di riderci su... un abbarccio."
    ],
    [
        "127046",
        "monpracem",
        "GGigassi ha scritto:i rimandi alle Appendici sono shiftati di 1, ovvero quando il testo mi rimanda all\u2019Appendice 1 io mi ritrovo invece sulla mappa dell\u2019Appendice 2In una parola: Open office! (uno strazio... ho provato e riprovato a sistemare la cosa, senza successo). Alla fine ho lasciato perdere, dato che tutto sommato ti portava in appendice, e le appendici sono comunque numerate quindi non si rischia di sbagliare...GGigassi ha scritto:nelle caselle in cui inserire la lettera/codice con la parte del corpo colpita io non sono mai riuscito a mettere altro che un pallinoQuesto \u00e8 strano... a me non da questo errore!Aloona ha scritto:la qualit\u00e0 del Corto non c'entra con l'esclusione?... ma infatti Seven ha detto:Seven_Legion ha scritto:materiale ideale per trollare i novelliniNon avrei voluto discutere pi\u00f9 dell'esclusione del corto, ma alla fine il discorso salta fuori.Innanzi tutto ribadisco: mi conformo con la decisione, certamente non fatta alla leggera... il dado \u00e8 tratto e alla fin fine i corti esclusi ci sono sempre, senza che per questo ci sia demerito da parte degli autori o dei giudici!Il tema \"cattivo\" \u00e8 spinoso e soggettivo... speravo in una maggiore elasticit\u00e0 nell'interpretazione del bando, onestamente, perch\u00e9 non avevo proprio voglia di fare il \"solito\" cattivo. Ho preferito creare un personaggio combattuto, diviso tra bene e male, che alla fine sceglie il male per compiere il suo destino e la sua vendetta... Errore mio.Il problema sta nel fatto che si utilizzano spesso dei clich\u00e9 per valutare le cose, senza considerare altre implicazioni; aggiungiamoci anche che riguardo al \"bene-male\" vi sono molteplici filosofie, ecco che l'argomento diventa di difficile soluzione... ed \u00e8 per questo che il concorso ha tre organizzatori: a loro spetta decidere cosa fare in questi casi ambigui e la loro decisione non dovrebbe essere messa in discussione ufficialmente, ma al massimo in via personale (per amore della giustizia e del libero pensiero, diciamo).Detto questo, non resisto a dire la mia (ri-ribadisco: esclusivamente a titolo di pensiero PERSONALE):GGigassi ha scritto:menando gran strage con effetti a volte splatter, ma comunque giustificatoOo... insomma: basta essere giustificati e improvvisamente le azioni malvagie diventano buone? Questa per me \u00e8 una grave confusione: al massimo diventano \"giustificabili\", il che non cancella il loro essere comunque malvagie. Se non fosse cos\u00ec tanti \"mostri\" della nostra storia dovrebbero essere riabilitati...Aloona ha scritto:\u00e8 amante della violenza (spesso gratuitamente riversata sui pi\u00f9 deboli)Aloona ha scritto:episodi di violenza \"gratuita\" inserite un po' ad arte??? perch\u00e9 ad arte? Perch\u00e9 \"gratuita\" tra virgolette? Ma se \u00e8 esattamente quello che chiede il bando? -_-Aloona ha scritto:figlio di un villaggio di BERSERKERQuando in via privata ti ho detto che secondo me mica l'avevi letto attentamente 'sto corto (e ti sei pure arrabbiata), forse pensavi che l'avessi detto per rabbia o chiss\u00e0 che... beh, invece \u00e8 a causa di frasi come quella sopracitata... MA QUALE VILLAGGIO DI BERSERKER?... che racconto hai letto? ahaha.... dai, scherzo.Si tratta di un normalissimo villaggio nordico... non ci sono berserker al villaggio tranne la famiglia del protagonista.Aloona ha scritto:tant'\u00e8 che si decide di non dire nulla e che sia il caso di addestrarloMa no... il consiglio del villaggio lo ESILIA ed \u00e8 il padre che decide di mandarlo da Olaf, il maestro dei berserker... LONTANO dal villaggio.Aloona ha scritto:\u00e8 malvagio uccidere un superiore per SALVARE da morte certa un amico?Non era morte certa... li avevano pescati a rubare e quindi non li avrebbero di certo ammazzati. Comunque si, \u00e8 malvagio uccidere quando non si \u00e8assolutamentecostretti.Aloona ha scritto:MOLTO indicativo \u00e8 il fatto che si possa scegliere di fermarsi per salvare gli \"innocenti\"Qua mi cascano MOLTO le braccia. Essendo un librogame, esistono le scelte... quindi \u00e8 normale che io abbia lasciato la scelta al giocatore. Il fatto \u00e8 che, con la fretta di liquidare la faccenda, nessuno pare aver notato che a tutti gli effetti la scelta di salvare i compagni \u00e8 SBAGLIATA.... perch\u00e8?1) ottieni meno oggetti, tra cui la testa mozzata (a proposito... non \u00e8 per nulla malvagio usare una testa mozzata come palla da bowling...) e l'otre d'olio che sono essenziali.2) Non ottieni la \"runa dell'epos\" relativa, il che significa che giunto alla fine della storia non sarai in grado i ottenere il massimo punteggio.Aloona ha scritto:Ricorda molto pi\u00f9 un \"V per Vendetta\" o un \"The Punisher\".La vendetta \u00e8 un sentimento malvagio (o almeno, lo \u00e8 per molti). The punisher \u00e8 sicuramente cattivo, pur essendo un giustiziere._______________________Ok. Preferirei non doverne parlare pi\u00f9, sinceramente. Tra l'altro, sebbene sia estremamente contento di discutere del mio corto, penso sia meglio aspettare la fine del concorso prima di riprendere l'argomento, per non pestare i piedi ai corti in gara, che meritano la precedenza."
    ],
    [
        "127048",
        "GGigassi",
        "Molto interessante l\u2019intervento di Monpracem a cui mi permetto di aggiungere solo una chiosa: il genere letterario in cui si inserisce il tuo Corto \u00e8 l\u2019epopea, cio\u00e8 la rivisitazione di un\u2019epoca storica filtrata attraverso il Mito, il folklore e la stratificazione letteraria che ha avuto nei secoli. Quindi per goderne appieno bisogna calarvisi dentro con lo sguardo che si suppone avessero i protagonisti, o comunque basandosi sugli stereotipi che sono il fulcro della narrativa avventurosa (altrimenti, per dire, tutto il western classico dovrebbe fare ribrezzo perch\u00e9 celebra lo sterminio degli indiani, lo stesso per i film coi legionari, ecc.): la vendetta \u00e8 un tema molto forte e universalmente riconoscibile, ed \u00e8 oltretutto uno dei motori narrativi pi\u00f9 immediati e coinvolgenti. Per cui secondo me, e secondo la narratologia, \u00e8 giustificatissima nel contesto di Berserkr. Non possiamo certo filtrare le situazioni di una ambientazione mitica (i tuoi vichinghi portano elmi cornuti come da iconografia classica, e va benissimo cos\u00ec, ma nella realt\u00e0 non li hanno mai portati) con lo sguardo di oggi.Ma secondo me tu queste cose le sai benissimo (sia dai tuoi Corti che dai tuoi interventi si intuisce la tua intelligenza e la tua cultura) e quindi ho come il sospetto che il tuo commento fosse solo una provocazione in cui sono cascato in pieno!Approfitto quindi dell\u2019occasione per dire che questo \u201cContro-Festival\u201d \u00e8 stata una bella idea visto che permette di leggere subito nuovi Corti, e che raccogliendoli qui permette di snellire la scaletta del concorso ufficiale, con cui andremo fino alle Calende Greche e oltre."
    ],
    [
        "127050",
        "Yaztromo",
        "GGigassi ha scritto:\u201cContro-Festival\u201dMi permetto solo di ribadire che in questa discussione non c'e' nulla che sia \"contro\", ma e' solo un modo pratico per fare riferimento ai corti che sono statitrombatiritirati dal concorso, per poterli leggere con calma quando si ha tempo."
    ],
    [
        "127052",
        "GGigassi",
        "Yaztromo ha scritto:GGigassi ha scritto:\u201cContro-Festival\u201dMi permetto solo di ribadire che in questa discussione non c'e' nulla che sia \"contro\", ma e' solo un modo pratico per fare riferimento ai corti che sono stati ritirati dal concorso, per poterli leggere con calma quando si ha tempo.S\u00ec, certo, l'atmosfera sanremese mi ha un po' preso la mano. Oltre al fatto che quando organizzarono il Contro-Festival una rivista musicale (penso Il Mucchio) fece notare che a partecipare erano comunque gli stessi che partecipavano al festival abitualmente o erano transitati anni prima per Sanremo, tipo la Zanicchi!Un po' \u00e8 cos\u00ec anche qua, no?"
    ],
    [
        "127055",
        "Lunargento",
        "Uhm...Vichinghi barbuti e muscolosi, incazzati e violenti, sudati e coperti di sangue??Voglio leggerlo!!"
    ],
    [
        "127063",
        "Yaztromo",
        "Berserkr l'ho betatestato, per cui non so se riusciro' ad essere super partes nel mio commento.Soprattutto mi e' piaciuta molto la meccanica di combattimento che permette di fare scelte tattiche interessanti, per andare a colpire nelle zone piu' scoperte degli avversari. Bello anche che queste cose siano collegate alle immaginiMi e' anche molto piaciuta la struttura del corto, con le memorie, i vari punteggi finali stile Nome in codice: Assad (che ti \"premiano\" se sei piu' \"cattivo\" e non aiuti la tua famiglia che sta andando a fuoco!) e una serie di parole in codice, trucchi e barbatrucchi incrociati... certo che anche in questo caso si arriva a ben cento paragrafi, piu' due appendici (!)... sara' anche tutto secondo regolamento, ma io fatico a definirlo un \"corto\"!"
    ],
    [
        "127144",
        "GGigassi",
        "recensione del Corto di Yaztromo:Ci ho riprovato dopo averci dato un\u2019occhiata a suo tempo ma mi arrendo: il gioco \u00e8 troppo colto e raffinato per me. Spero di aver capito almeno il meccanismo: a seconda di un filo logico che va scoperto (la data di pubblicazione delle opere di Salgari, come suggerito nel post originario?) bisogna andare nei relativi paragrafi, che contengono lettere scritte con un carattere diverso o altre anomalie che una volta sommate formano la parola/frase misteriosa, col rischio per\u00f2 di trovarne un\u2019altra di senso compiuto che non \u00e8 quella giusta. Come questo sia verificabile non l\u2019ho capito, probabilmente sar\u00e0 evidente una volta risolto il Corto.Lo stile \u00e8 molto piacevole e sia come piglio che come stile mi ha ricordato Douglas Adams, ma per me il Corto \u00e8 semplicemente ingiocabile: nel mio caso \u00e8 impossibile da risolvere senza competenze specifiche o una connessione internet sotto mano (e anche cos\u00ec non ci sono riuscito!). Mi consolo comunque producendo gadget.Il mio voto \u00e89,5perch\u00e9 \u00e8 stato grazie a una risposta che Yaztromo diede anni fa in un thread su come si mettono i collegamenti ipertestuali in un documento Word che ho capito come si fa. Non gli do il massimo perch\u00e9 in quella discussione lui spiegava solo come metterli a partire dall\u2019introduzione (come chiesto dall\u2019utente) e non in generale, quindi ho dovuto un minimo lavorarci sopra da solo.Ci\u00f2 detto, i motivi dell\u2019esclusione del Corto (se effettivamente \u00e8 stato escluso dal concorso) non mi sono chiari. L\u2019invasione c\u2019\u00e8, o meglio ci sar\u00e0 ma \u00e8 incombente. Il protagonista potrebbe anche non rivelarsi un nerd alla fine, ma gi\u00e0 il fatto di postare un Corto del genere in un forum di librogame \u00e8 indicativo della tipologia di pubblico/protagonista che aveva in mente l\u2019autore. Forse ricorda pi\u00f9 un lungo paratesto che non un vero e proprio racconto: alla fine c'\u00e8 ben poco di narrativo se non la situazione di partenza."
    ],
    [
        "127148",
        "Aloona",
        "Sinceramente, non capisco perch\u00e9 sembri un male discutere del Corto, ma mi rimetto all'autore.Una precisazione, per\u00f2, concedimela: quando ho scritto il post andavo A MEMORIA e questo periodo ho letto un fottio di corti; resta che, se anche nel post precedente ho ricordato male dei dettagli, il giudizio su questo punto \u00e8 stato di tre persone all'unanimit\u00e0. In ogni caso, non \u00e8 importante se il ragazzino viene addestrato al villaggio o allontanato, \u00e8 figlio di Berserker, fosse anche solo la sua famiglia. E' dotato, per questo, di un potere di furia i cui confini tra lecito e illecito sono comprensibilmente difficili da distinguere a quell'et\u00e0 o fino ad addestramento concluso. Per questo ho usato \"gratuita\" tra virgolette. Altrettanto ci \u00e8 parso \"gratuito\" (tra virgolette) l'omicidio del superiore, in quanto unico modo di salvare il compagno. A me non sembra gratuita una cosa simile. Gratuito sarebbe stato ammazzarlo perch\u00e9 disturbava la digestione.E non mi sembra neanche un problema di elasticit\u00e0 o clich\u00e9, visto che dal primo corto abbiamo gi\u00e0 ricevuto polemiche riguardo la trattazione \"troppo a filo di rasoio\" di personaggi e temi. In questo caso, l'esperimento \u00e8 solo andato troppo fuori dai canoni richiesti per il personaggio. Vedo ora le stesse osservazioni da parte di un lettore... che vi devo dire, nessuno l'ha capito (il che, di solito, porta bene a tutte le opere in genere), amen.Yaztromo: non preoccuparti, sono rilassatissima e le battute le capisco ancora. Ho solo voluto chiarire un paio di cose col pubblico. Discutere delle decisioni della giuria, per me, \u00e8 fattibilissimo (tanto il verdetto \u00e8 quello), ma abbiamo diritto e piacere di spiegare.Credo che i motivi di esclusione di \"Tutto fuorch\u00e9 la porta\" siano evidenti. In questo caso non abbiamo nessuna tipologia di protagonista richiesto.Quanto al corto di Yaztromo, a noi \u00e8 parso fosse abbastanza chiaramente un corto di tutt'altro genere, non sappiamo se scritto prima, dove \u00e8 stata solo posta un'introduzione \"a tema\".Nessuno contesta che l'opera sia buona o anche ottima, ma ragazzi... cos\u00ec potevate farlo tutti. Non ci \u00e8 parso corretto nei confronti di chi ha dovuto inventare un corto adeguato da capo. Yaztromo ha compreso, ma ha preferito (da quel che abbiamo capito) sottoporre subito il corto a un betatesting, senza passare dal concorso."
    ],
    [
        "127150",
        "Yaztromo",
        "Cara Roscia, io non mi sono mai sognato di contestare il vostro giudizio (tanto meno di polemizzare! ci sono altre cose nella vita che mi fanno venire voglia di polemizzare), ma ho deciso che non mi piacciono i corti fuori concorso quando si possono pubblicare corti sul sito tutti i santi giorni e quindi mi sono preso avanti per proporre il gioco e secondo me il confronto con gli altri utenti e' stato un toccasana per la mia comprensione di quello che passa per la testa dei leggiocatori.SpoilerapericenaComunque se ti interessa era un corto pensato escrittocopincollatoapposta per il concorso. Non era qualcosa di gia' pronto che ho adattato.Pero' sono convinto che, se volessi, riusciresti a risolverlo, davvero"
    ],
    [
        "127170",
        "Aloona",
        "Infatti, ho specificato che hai compreso, ma hai preferito non dover aspettare per un betatesting/giudizio.Scelta legittima e sacrosanta. Quanto al resto, sinceramente lo sembrava molto, ma se cos\u00ec non \u00e8... non bastava l'introduzione, la storia doveva essere sviluppata attorno ai temi e ai protagonisti richiesti.Purtroppo il protagonista non era nelle categorie e l'avventura era un'avventura alla Salgari, quindi, in buona sostanza, c'entrava come i cavoli a merenda (anche se cucinati ottimamente).Anche ammesso che sia stato pensato per il concorso - e, se me lo dici, ci credo - altri avrebbero potuto prendere una storia di qualsiasi genere, magari gi\u00e0 fatta da anni, e piazzarci una semplice introduzione che chiedesse a tutti i nerd (o robot o cattivi) della terra di risolvere il libro o addio mondo. Mi pare un po' troppo facile cos\u00ec, non trovi? Chi si \u00e8 scervellato per creare una storia ad arte avrebbe giustamente chiesto le nostre teste.Parlando del Corto in s\u00e9, invece, \u00e8 sicuramente bello: anzi, io gliela leverei proprio quell'introduzione, che stona, lasciando prevalere il racconto prettamente Salgariano o creandone una omogenea con il resto della storia. Sto ancora cercando di capire come si risolve, ma \u00e8 pur vero che non ho avuto tempo di mettermici realmente, ancora. Prometto che ci provo. Alle brutte, cercher\u00f2 di estorcere la soluzione."
    ],
    [
        "128788",
        "GGigassi",
        "Riuppo questo thread nel caso qualcuno se lo fosse perso.Dai, spremetevi le meningi e provate a risolvere il Corto di Yaztromo."
    ],
    [
        "128806",
        "Zakimos",
        "Li affronter\u00f2 tutti a concorso finito(compreso il tuo)."
    ],
    [
        "128940",
        "sancio",
        "Giudizio e votoBerserkr \u00e8 un ottimo corto, ambientato in un immaginario freddo nord all\u2019epoca dei vichinghi. E proprio un vichingo impersonifichiamo, ex combattente, ora umile artigiano in seguito ad una battaglia sfortunata che lo ha pure privato del rispetto dei suoi compaesani. L\u2019invasione che sar\u00e0 costretto a fronteggiare gli restituir\u00e0 l\u2019onore perduto? Dipender\u00e0 da noi.La prima cosa che mi ha colpito \u00e8 stata la grafica delle schede, del personaggio e delle mappe; bellissima, non so come si potrebbe fare di meglio.Il regolamento \u00e8 molto breve ma funzionale. Ho apprezzato la trovata delle ferite suddivise nelle parti del corpo (braccia, gambe, tronco, testa), che possono sopportare ciascuna un diverso numero di colpi e possono anche essere protette se troviamo gli oggetti giusti nel corso dell\u2019avventura. I combattimenti sono leggermente macchinosi ma non annoiano.Nel testo \u00e8 possibile ricavare paragrafi nascosti anche se a mio avviso, un p\u00f2 troppo facilmente. La narrazione serrata rende bene l\u2019idea delle azioni e delle vicende che si svolgono e tengono il lettore sempre attento e impaziente di proseguire la lettura.Ottima anche l\u2019idea e la gestione delle rune che si conquistano in base alle azioni del protagonista e che porteranno infine ad un punteggio, un titolo onorifico e ad epiloghi diversi. Oltre che a renderlo pi\u00f9 longevo.Complimenti Mompracem, il miovoto \u00e8 8"
    ],
    [
        "129012",
        "Zakimos",
        "E' il momento di valutareBerserkr. Il mio giudizio quando l'ho letto per la prima volta mesi fa \u00e8 stato positivo ma con riserve. I punti di forza del racconto, su tutti l'ottima struttura a bivi, il sistema di punteggio e il coraggio di osare con le meccaniche di gioco, erano stati parzialmente oscurati da una storia che non mi aveva entusiasmato pi\u00f9 di tanto e da uno stile che, seppur assolutamente perfetto per un LIBRO sui vichinghi, mi ero sembrato eccessivamente prolisso e pesante per un libroGAME sullo stesso argomento.A distanza di mesi e a mente fredda posso dire che Berserkr \u00e8 uno dei racconti meglio scritti e strutturati dell'intero concorso. Perch\u00e9 fa qualcosa che nessun altro corto ha fatto, a parte forse Falkenstein (che per\u00f2 ha esagerato in senso opposto): ossia presentare continuamente novit\u00e0 in corso d'opera senza annoiare mai.E' un pregio che diventa alla lunga anche un difetto perch\u00e9 non tutte queste novit\u00e0 funzionano a dovere. Il primo combattimento \"multiplo\" \u00e8 davvero troppo farraginoso. Il secondo invece \u00e8 un'idea splendida che coniuga colpo d'occhio e ottimizzazione. Il sistema di ferite \u00e8 troppo simile a quello di Robin Hood e non sono sicuro sia tarato alla perfezione; quello dei flashback invece \u00e8 originale e gestito con perizia, spezzando il ritmo di gioco sempre nelle occasioni giuste (il paragrafo con la scritta doppia io per\u00f2 non l'ho ancora trovato!! :-D ).Inoltre Berserkr \u00e8 un corto corposo ma a differenza di altri \"mastodonti\" come Il Senza Piet\u00e0, Falkenstein e Invasione! non mi ha creato problemi a giocarlo e finirlo al 100% in una settimana. Ho aspettato finora a giudicarlo solo perch\u00e9 essendo fuori concorso ho voluto approfittarne e valutarlo in un'ottica il pi\u00f9 globale possibile. E vogliamo parlare della chicca di poter modificare il pdf? Non sapevo neppure che fosse possibile farlo (anche se non credo che avrebbe rispettato i dettami del bando).Veniamo alla storia e all'uso dei temi: premetto che non impazzisco per l'epica nordica, anche se l'autore ha cercato di dare un taglio il pi\u00f9 \"storico\" possibile alla narrazione, e che come ho detto lo stile \u00e8 a mio avviso un po' troppo pesante da assimilare anche tenuto conto del tema trattato: \u00e8 indubbio che si tratti di una delle storie pi\u00f9 curate e interessanti dell'intero concorso. Questo, va detto, pi\u00f9 per demeriti degli altri partecipanti che per meriti propri di Berserkr, dato che tutti gli autori si sono\u00a0 concentrati pi\u00f9 sull'aspetto ludico che su quello prettamente letterario, salvo poche eccezioni (mi viene in mente giusto Il Palazzinaro, scivolone finale escluso).Punto dolente: mi dispiace per Monpracem ma sono d'accordo con i giudici, il protagonista di questo corto non \u00e8 un \"malvagio\" per come la vedo io. L'errore che l'autore ha commesso \u00e8 stato scegliere di usare questo archetipo in una storia realistica: l'unico modo per cavarsela sarebbe stato ribaltare i ruoli, mettendoci nei panni dell'invasore e uccisore di innocenti invece che in quelli del vendicatore dalla famiglia sterminata; e sarebbe stata un'impresa difficilissima da compiere senza cadere nel cattivo gusto.Mi dispiace anche perch\u00e9 altri autori se la sono \"cavata\" usando l'archetipo del robot ma senza poi aggiungere nulla nel corto che giustificasse appieno questa scelta. Purtroppo con il \"malvagio\" questo non era possibile, perch\u00e9 un malvagio che si dichiara tale ma poi non fa nulla per dimostrarlo semplicemente non \u00e8 malvagio.Peccato, Monpracem, e peccato anche per quel primo combattimento multiplo davvero sconclusionato. L'idea era buona ma ci sarebbero voluti molti pi\u00f9 paragrafi per creare qualcosa che funzionasse come volevi. Per questo motivo e per le altre riserve accennate non credo che avrei candidato Berserkr per la vittoria, anche se di certo un posto sul mio podio personale se lo sarebbe meritato.Il mio voto se il corto fosse uscito quando calendarizzato sarebbe stato7e avrei sbagliato di brutto, perch\u00e9 questo corto merita almeno un8."
    ],
    [
        "129014",
        "GGigassi",
        "Permane il mistero sul Corto di Yaztromo"
    ],
    [
        "129224",
        "monpracem",
        "Ora che \u00e8 terminato il concorso, ecco il link al mio corto:http://chispen.com/Berserkr.pdfInvito chi mi ha espresso il parere privatamente (e chi non lo ha ancora fatto) a farsi avanti e commentare."
    ],
    [
        "129228",
        "Anima di Lupo",
        "Yaztromo ha scritto:Tutto fuorche' la PortaBerserkr (link da aggiungere - per ora a quanto parte Monpracem e' disponbile a condividere il suo corto solo in via privata, per cui contattatelo con un PM se la cosa vi interessa)Comunicazione urgente del Presidente Eletto a tutti i Nerd della TerraQuindi mi confermate che sono 3?Nei prossimi giorni li legger\u00f2 e poi scriver\u00f2 un commento."
    ],
    [
        "129476",
        "GGigassi",
        "La soluzione del Corto di Yaztromo, poi, qual'era?"
    ],
    [
        "129542",
        "GGigassi",
        "GGigassi ha scritto:La soluzione del Corto di Yaztromo, poi, qual'era?"
    ],
    [
        "129627",
        "monpracem",
        "Mi sa che quello rimarr\u00e0 un mistero!"
    ],
    [
        "129629",
        "GGigassi",
        "monpracem ha scritto:Mi sa che quello rimarr\u00e0 un mistero!Comincio a pensarlo anch'ioin caso ci potremmo scambiare ipotesi in merito (o meglio voi mi dite le vostre, ch\u00e9 io non sono riuscito a elaborare niente)"
    ],
    [
        "129731",
        "Anima di Lupo",
        "Ma veramente nessuno ha ancora risolto il Corto di Yaztromo?Non ci voglio credere, gente che si \u00e8 bevuta True Path e La Nebbia in una settimana avr\u00e0 certamente scovato la soluzione, magari senza postarla sul forum.Io invece mi aggiungo alla lista dei perdenti.Tutto bene finch\u00e9 non ho dovuto trovare il filo logico tra i paragrafi e tra i paragrafi e le lettere.Probabilmente, il fatto che la soluzione siaesternaal racconto complica le cose. Va ricercata o direttamente negli scritti di Salgari o in altri libri della Letteratura Italiana dopo aver capito l'aggancio con i brani di Salgari riportati nel Corto.Yaztromo ci ha suggerito che la soluzione non \u00e8 matematica ma logico/letteraria, da ricercare nella Letteratura Italiana, quindi non necessariamente bisogna essere un fan di Salgari?Dopo aver scoperto i titoli degli estratti (anch'io, come Zak, googolando non ho trovato il 4\u00b0 paragrafo perch\u00e9 non contiene nomi propri di persona. Qua ci vuole un vero fan di Salgari per risalire al volume! Parla di elefanti quindi direi come ambientazione Africa o Asia..) sono andato a guardarmi le trame dei libri e ho scoperto cose interessanti ma senza alla fine trovare il filo logico.1 Le Tigri di Mompracem/La Tigre della Malesia2 Al Polo Nord3 Le Figlie dei faraoni4 difficile da trovare se non si \u00e8 un appassionato di Salgari5 La Gemma del fiume rosso6 La Scotennatrice7 Gli Ultimi filibustieri8 Una sfida al Polo9 Il Corsaro Nero10 La Favorita del Mahdi11 La Tigri di Mompracem/La Tigre della Malesia12 Le Stragi della Cina13 Le Avventure di un marinaio in AfricaP.1a\"in quella sala cos\u00ec stranamente arredata\"P.2s\"cos'\u00e8 questo rumore\"P.3senza letteraP.4c\"fiutare il nemico\"P.5e\" da un folto cespuglio e si era attestata\"P.6g\"si era accostato al lord che sagrava come un marinaio\"P.7senza letteraP.8senza letteraP.9e\"vivide e animate da un lampo tale\"P.10senza letteraP.11n\"gli uomini salivano e scendevano\"P.12o\"la scomparso dell'astro diurno\"P.13i\"se questo ordine brutale\"Trame:1 liberazione da olandesi e inglesi Sandokan caccia e combatte contro gli invasori ma rischia per Amore: Perla di Labuan2 Invasione del Polo Nord (2 uomini, Sandoe e Mac-Doil, cacciatori di lontre russo americani) ancora sconosciuto all'epoca della stesura. Avventura al 100%. NO Amore. No liberazione se non intesa come la Natura che vuole liberarsi dell'uomo. Sansoe muore e Mac-Doil si salva e il paragrafo probabilmente descrive proprio il suo risveglio dopo il recupero da parte della nave3 liberazione dal faraone usurpatore: Mirinri \u00e8 il legittimo Faraone ed erede ma il paragrafo lascia intendere un sentimento forte\u00a0 (Amore?) con questa \"faraona\" (sorella o sposa reale o entrambe?) Nitokri.4 NON ANCORA TROVATO Ciclo della Malesia?5 Ancora una storia a tre.Sun-Pao e King-Lung sono i capi delle famigerate bande che si contendono il Tonchino. Entrambi sono innamorati della bellissima Sai-Sing, detta \"Gemma del Fiume Rosso\", a sua volta innamorata di Lin-Kai, un giovane prigioniero delle bande. La contesa dell'ambita preda provoca una terribile sfida, in cui Sun-Pao e King-Lung trovano la morte, mentre i due giovani potranno ritrovarsi.6 liberazione delgi invasori bianchi da parte degli indiani americani7 liberazione dagli usurpatori Neala \u00e8 la legittima erede del Cacico e Regina!8 due uomini si sfidano al Polo per Amore di una donna9 tre uomini corsaro nero rosso e verde e una donna impossibile da avere (Honorata, la figlia del cattivo)10 liberazione dagli inglesi, rivolta/Amore, tre uomini si sfidano per Amore di una donna impossibile da avere (Fatma, la danzatrice)11 liberazione da olandesi e inglesi Sandokan caccia e combatte contro gli invasori ma rischia per Amore: Perla di Labuan12 liberazione dagli europei, rivolta dei boxer13 liberazione dall'oppressione, dall'ingiustizia/NO AmoreQuindi un possibile filo comune \u00e8 laliberazione. L'altro \u00e8l'amore impossibile. Un altro \u00e8 ilM\u00e9nage a trois.Collegamento \"Liberazione dagli usurparori\": 3, 7Nessun Collegamento con gli altri paragrafi: 2 avventura selvaggiaCollegamenti \"Liberazione dall'invasore\" 1, 6, 11, 12Collegamento \"Liberazione dell'ingiustizia\" 13Collegamento \"M\u00e9nage a trois\": 9, 5, 10Collegamento \"Amore impossibile\": 1, 11, 8Come collegare le lettere per\u00f2 non saprei, e dopo diversi giorni, dove l'entusiasmo si \u00e8 alternato alla frustrazione, mi sono un po' stufato e ho deciso di passare ad altro."
    ],
    [
        "129733",
        "GGigassi",
        "troppo oltre le mie possibilit\u00e0"
    ]
]