[
    [
        "127814",
        "babacampione",
        "Cari amanti della letteratura interattiva, come ogni venerd\u00ec, anche oggi siamo pronti a farvi leggere il nuovo racconto in concorso. Si tratta de La Prova della Negromante e potrete giudicarlo e votarlo da oggi fino a domenica 19 Marzo alle 23.59.Vi ricordo che il quinto racconto in gara (Il Palazzinaro) \u00e8 ancora disponibile per i vostri giudizi e voti fino a domenica 12 Marzo alle 23.59.Vi rammento il regolamento per i giudizi e i voti:Il giudizio va espresso su questo thread.Il voto numerico (da 4 a 10) va inviato via Messaggio Personale a uno qualsiasi degli Organizzatori: Aloona, Babacampione, HieronymusAi fini del calcolo della media per decretare il vincitore del Concorso, occorre votare (e giudicare) almeno 4 dei Corti in gara.E ora fatevi sotto con La Prova della Negromante.##La Prova della Negromante##Ultima modifica di:babacampioneMar-17-17 04:43:30"
    ],
    [
        "127815",
        "Prodo",
        "Taglio pi\u00f9 classico a giudicare dalle prime righe. Non mi dispiace dopo tanti racconti fuori dagli schemi."
    ],
    [
        "127816",
        "Seven_Legion",
        "Grazie babacampione,\u00a0 utile ripetere le modalita' di voto ogni volta: ma mi ricordi anche come sono le regole dei mezzi punti?-----------------Prodo ha scritto:Taglio pi\u00f9 classico a giudicare dalle prime righe.Vedo, vedo... incipit che piu' \"classico\" non si puo', eh?SpoilerOh, ragazzi... pero' se un corto avesse avuto il coraggio di esordire con un:tu sei il grande Pdor, figlio diNerd, difensore delle terre dell'Apocalissedall'InvasionedeiCattivik...penso gli avrei dato 10 senza neppure leggere il resto!"
    ],
    [
        "127819",
        "Zakimos",
        "AAAAAAAAAAH sono morto al terzo livello, dopo essermi fatto uccellare stupidamente e aver sprecato incantesimi controSpoileril nanetto multicopia99 su 100 alla seconda partita lo finisco, per\u00f2 posso gi\u00e0 dire che l'idea \u00e8 carinissima, un bel modo per applicare logiche da \"true path\" nascondendolo alla vista e rendendolo pi\u00f9 gradevole. Dopo aver letto il prologo avevo i sudori freddi (dio solo sa quanto odio D&D e AD&D), invece giocando tutto viene subordinato all'azione, permettendo di divertirsi anche a un anti-fantasy come me. Sembra davvero di essere in un videogioco. Complimenti, autore!Peccato per la prosa un po' zoppicante. Tra le altre cose\u00a0 \"ovvero\" non vuol dire \"ossia\", ma \"o\" (Questo \u00e8 un errore che ho trovato in quasi tutti i corti per cui penso che ormai sia sdoganato del tutto).EDIT: vittoria facile facile al secondo tentativo con un bel po' di incantesimi avanzati (per cui non c'\u00e8 true path). E' anche vero che non ho mai sentito il bisogno di usare due volte per lo stesso, per cui ho qualche dubbio sulla longevit\u00e0: devo verificare se affrontando gli avversari in un ordine o nell'altro cambia qualcosa nell'economia del gioco.Non ho colto la citazione/allucinazione finale, ma mi sono comunque divertito :-)."
    ],
    [
        "127821",
        "GGigassi",
        "Zakimos ha scritto:(Comunque \"ovvero\" non vuol dire \"ossia\", ma \"o\"! Questo \u00e8 un errore che ho trovato in quasi tutti i corti per cui penso che ormai sia sdoganato del tutto).Autunno 1994: sto dando l'esame scritto della patente (all'epoca c'erano una trentina di affermazioni di cui bisognava selezionare quali frasi collegate fossero vere e false).Leggo \"L'isola pedonale \u00e8 una parte rialzata della carreggiata ovvero dipinta a raso sulla carreggiata\": \u00e8 senza dubbio falso, o \u00e8 rialzata o \u00e8 dipinta!Sbagliato: al momento della correzione l'istruttore mi spiega che, come da dizionario, \"ovvero\" non ha solo valore di specificazione ma anche avversativo. Eh, son traumi... per fortuna quello fu solo il mio terzo errore, su un\u00a0 massimo di 4 consentiti, e l'esame lo superai lo stesso.Anche il mio vecchio Garzanti riporta come primo significato di \"ovvero\": \"ossia, cio\u00e9\".Detto questo, 'sta storia del true path mascherato non \u00e8 che mi sconfinferi molto, sar\u00e0 che sono gi\u00e0 morto un paio di volte...EDIT: Zakimos, emb\u00e8, \u00e8 un true path o no? E come diavolo ti fanno ad avanzare tanti incantesimi?!?!"
    ],
    [
        "127822",
        "Prodo",
        "Zakimos ha scritto:avanzati (per cui non c'\u00e8 true pathIn realt\u00e0 una sorta di true path c'\u00e8:SpoilerPer uccidere i \"boss\" bisogna usare degli incantesimi \"fissi\", per cui se si \u00e8 deciso di impiegarli altrove si \u00e8 condannati alla sconfitta. Nello specifico sono Tocco di Morte per l'Elfo (peritandosi di trovare un modo di arrivare nella sua stanza senza essere individuati: se lo troviamo ad attenderci con la spada in pugno siamo morti), Evoca Non-Morti per il Ladro e Fulmine Magico per il Guerriero. Fatti salvi questi tre poteri, gli altri possono essere impiegati a piacimento per superare le varie sfide (anche se ce ne sono almeno un altro paio che vogliono a loro volta un potere specifico)."
    ],
    [
        "127823",
        "Zakimos",
        "GGigassi ha scritto:EDIT: Zakimos, emb\u00e8, \u00e8 un true path o no? E come diavolo ti fanno ad avanzare tanti incantesimi?!?!C'\u00e8 e non c'\u00e8. Dopo un paio di altre partite \"di corsa\" confermo ci\u00f2 che dice Prodo: gli incantesimi per sconfiggere i boss sono fissi. Per gli altri ostacoli viene lasciata ampia libert\u00e0.Il gioco per\u00f2 non \u00e8 facile come mi \u00e8 sembrato all'inizio. Sono stato fortunato a evitare sin da subito una certa trappola che rende impossibile finirlo, in puro stile Jackson :-D. Va detto che avendo una discreta esperienza con questo tipo di giochi ho intuito la sua presenza non appena l'ho vista.Confermo che affrontare i nemici in un ordine o nell'altro non \u00e8 vincolante, anche se l'uso di un incantesimo in una certa zona ovviamente ne preclude l'uso in un'altra (ma basta leggere attentamente le descrizioni e decidere in anticipo cosa usare in che punto. L'autore \u00e8 stato molto bravo a diversificare le diverse zone, suggerendo implicitamente di seguire un determinato approccio oppure un altro).Ma soprattutto: visto la presenza di una piccola influenza Jacksoniana, volete scommettere che quei segni \"senza senso\" tanto \"senza senso\" poi non sono :-D?"
    ],
    [
        "127825",
        "GGigassi",
        "Trovo comunque pregiudizievole l'uso che viene fatto della negromante, che \u00e8 \"cattiva\" solo in quanto tale come nei pi\u00f9 triti stereotipi del genere. L'autore sembra volerci ammannire la sua conoscenza di AD&D, ma evidentemente gli \u00e8 sfuggito il Complete Wizard's Handbook dove vengono descritti anche i negromanti \"bianchi\" sfatando il mito che per forza un negromante deve essere cattivo. Come se ce ne fosse bisogno, fra l'altro."
    ],
    [
        "127826",
        "Zakimos",
        "Senza spoilerare: tutto torna, in realt\u00e0. Anche l'uso stereotipato dei personaggi."
    ],
    [
        "127827",
        "Rygar",
        "babacampione ha scritto:Vi ricordo che il quarto racconto in gara (Il Palazzinaro) \u00e8 ancora disponibile per i vostri giudizi e voti fino a domenica 12 Marzo alle 23.59.Ma non era il quinto? O qualcuno nel frattempo \u00e8 finito fuori concorso?"
    ],
    [
        "127828",
        "Seven_Legion",
        "E' chiaramente un lapsus, d'altra parte la sequenza dei racconti e' chiarissima nella sezione delforum, qui"
    ],
    [
        "127829",
        "babacampione",
        "Rygar ha scritto:babacampione ha scritto:Vi ricordo che il quarto racconto in gara (Il Palazzinaro) \u00e8 ancora disponibile per i vostri giudizi e voti fino a domenica 12 Marzo alle 23.59.Ma non era il quinto? O qualcuno nel frattempo \u00e8 finito fuori concorso?Errore mio.Gi\u00e0 sistemato in prima pagina"
    ],
    [
        "127832",
        "Yaztromo",
        "Rygar ha scritto:babacampione ha scritto:Vi ricordo che il quarto racconto in gara (Il Palazzinaro) \u00e8 ancora disponibile per i vostri giudizi e voti fino a domenica 12 Marzo alle 23.59.Ma non era il quinto? O qualcuno nel frattempo \u00e8 finito fuori concorso?Secondo me Mornon adesso sta tremando al pensiero di poter perdere a breve il titolo di Precisino Della Fungia del sito..."
    ],
    [
        "127834",
        "Rygar",
        "Bene, l'ho finito verso il quinto o sesto tentativo e ho anche individuato l'autore misterioso. Un'ambientazione pi\u00f9 \"classica\" \u00e8 un toccasana, dopo tutta una serie di scenari poco convenzionali.Per tornare al dibattito sul true path, io ne ho riscontrato uno nel senso pi\u00f9 ampio del termine: fare certe scelte (ovverononfarne altre) pregiudica il successo dell'avventura.Adesso voglio giocarci un altro di paio di volte per valutarne l'eventuale flessibilit\u00e0, ma sono gi\u00e0 pronto a esprimere un giudizio."
    ],
    [
        "127835",
        "Aloona",
        "Io l'ho finito al primo colpo. Come si vede che sono parte della TRIADE."
    ],
    [
        "127867",
        "Ubik",
        "Finalmente un po' di quota rosa fra i cattivoni!Bella l'idea di una signora ex-buona che si trova ad affrontare i suoi ex-compagni di party. Tutto molto meta-gioco, mi piace!Buffo che nell'introduzione alle regole si parta da ci\u00f2 che non occorre fare... Ma finalmenta si passa al libro degli incantesimi. Cio\u00e8, una negromante abituata a limonare duro con le pi\u00f9 alte gerarchie infernali avr\u00e0 tipo... 12 incantesimi!? Va be' dai, facciamo finta di niente e subito il testo indica che l'avventura pu\u00f2 terminare per mancanza di scelte, senza manco un mezzo-paragrifino di consolazione. Dopo 5 pagine (!) di descrizione degli incantesimi, due belle note che distolgono un po' troppo l'immedesimazione siamo pronti per spaccare un po' dei nostri ex-compagni.E qui il tutto scricchiola pi\u00f9 forte. Leggendo il regolamento il meccanismo di gioco mi pareva comunque interessante, invece il motore \u00e8 solo uno \"scegli l'incantesimo fra questi, se scegli quello giusto procedi (ma magari ti servi\u00e0 obbligatoriamente dopo...) oppure muori\". E non tutte le scelte sono dettate dalla logica.Inoltre, i nostri ex-amici sono arrivati nelle nostre terre, nei nostri palazzi e hanno fatto i comodi porci loro riempiendoli di trappole mentre noi eravamo a... boh? Comunque, quando loro hanno finito di sistemare tutto, pronti via per gettarci di persona nelle trappole che hanno predisposto.Credo che una trama del genere possa funzionare in un testo ironico, dove si prendono palesemente in giro gli stereotipi di certi fantasy."
    ],
    [
        "127868",
        "Prodo",
        "La prova del Negromante mi \u00e8 piaciuto.E' un racconto semplice e abbastanza lineare, che non ha pretese di introdurre chiss\u00e0 quali novit\u00e0 e soprattutto rifugge dalla complicazione e da situazioni eccessivamente contorte.L'idea \u00e8 quella di offrire una storia che sia avvincente e che riesca a introdurre delle dinamiche ludiche senza ricorrere alla sorte legata al lancio di dadi o a meccaniche arzigogolate.Siamo dei cattivi quasi stereotipati tanto ricadiamo nei canoni dei GDR pi\u00f9 classici, ma questo, da vecchissimo giocatore di D&D prima edizione, non solo mi \u00e8 piaciuto, ma mi ha aiutato a immedesimarmi di pi\u00f9 nell'atmosfera.La meccanica \u00e8 ben studiata: si rif\u00e0 a quella lineare di alcuni volumi di Compact, ma al contrario del taglio che troviamo nei suddetti volumi (in cui troppo spesso le decisioni e i bivi sono affidati alla sorte e non regolati da nessuna logica) in questo caso l'autore \u00e8 stato bravo a dettagliare, nel lungo prologo e nell'imprescindibile manuale, le caratteristiche dei singoli incantesimi, consentendo al lettore che si \u00e8 dedicato con pazienza a scorrere i paragrafi introduttivi, di scegliere quale potere impiegare e come comportarsi in determinati bivi sempre con cognizione di causa.Questo approccio mi \u00e8 piaciuto particolarmente: forse sar\u00f2 stato fortunato ma ho finito il racconto al primo tentativo, e ogni volta che ho ragionato su determinate situazioni la logica impiegata, basata appunto sulla lettura del prologo e del libro di magia, si \u00e8 rivelata sempre azzeccata.Faccio degli esempi:SpoilerHo scelto di affrontare come primo avversario il guerriero, e quando mi sono trovato di fronte alla possibilit\u00e0 di utilizzare il rivela magia o il rivela invisibilit\u00e0 ho deciso di soprassedere rifacendomi al fatto che nei giochi di ruolo classici i guerrieri detestano le arti magiche. la scelta si \u00e8 rivelata azzeccata. Affrontando poi Boris ho optato per il Fulmine Magico; \u00e8 chiaramente spiegato che nel corpo a corpo siamo scarsi, e ho cercato di impiegare l'incantesimo che potesse colpire dalla distanza un avversario forte nella mischia e allo stesso tempo salvaguardare la mia incolumit\u00e0: altra scelta che si \u00e8 rivelata vincente. Nel prosieguo la donna-demone di Bistrinia, inespressiva e capace di mutarsi, improvvisamente e senza prevviso, mi ha messo in allerta immediatamente, e ho pensato si trattasse di un'illusione: da qui l'idea di usare il rivela-magie. Al momento di affrontare il ladro, trovandomi di fronte a 13 specchi, ho cercato di ricorrere a un potere che mi consentisse di colpirli tutti insieme, quindi un attacco multiplo. Dardo incantato sarebbe stato insufficiente per distruggerli tutti, gli altri disponibili poco utili, da qui l'idea di evocare i non morti.Pi\u00f9 avanti, nella roccaforte dell'Elfo, ero consapevole della potenza della spada del mio ex-compagno e della necessit\u00e0 di non affrontarlo con il suo brando in pugno. Ho optato quindi per il passaggio segreto seguendo questa logica e provando a sorprenderlo, quindi ho deciso di volare superando Forester senza combatterlo, in modo da non allarmare Leon con il rumore dello scontro e di non perdere tempo, e, una volta arrivatogli alle spalle e scopertolo intento in una sorta di rituale al cospetto della sua spada demoniaca, ho deciso di colpirlo con tocco di morte per ucciderlo rapidamente e non dargli il tempo di impugnare l'arma. Tutte scelte perfettamente razionali e desumibili da una lettura attenta del prologo e del manuale come gi\u00e0 accennato.Mi \u00e8 piaciuto, inoltre, anche il modo in cui lo scrittore ha approcciato il concetto di true path. Esistono delle scelte obbligate, ma sono molto logiche: allo stesso tempo ha lasciato discrezione al giocatore di decidere, in diverse occasioni, come superare le avversit\u00e0. Un ottimo equilibrio tra libert\u00e0 di azione e necessit\u00e0 di scovare il percorso giusto, che, a mio parere, risulta impegnativo senza essere frustrante, e costituisce un valore aggiunto per l'opera.Mi \u00e8 piaciuta anche l'ironia di fondo e la caratterizzazione dei personaggi, classica fin quasi alla macchietta ma che ben si sposa con l'atmosfera del lavoro. La protagonista \u00e8 piena di s\u00e9 fin quasi a scoppiare, in perfetto stile personaggio nero caotico del D&D. Non solo si considera potente e superiore agli altri, ma anche una \"strafica\" per cui gli uomini perdono la testa. Addirittura nell'antro del ladro si specchia volentieri rimirando le sue superbe forme. Ironico e molto adatto al personaggio. E lo stesso si pu\u00f2 dire per il potente e poco intelligente, anche se fine stratega in battaglia, guerriero, per il mellifluo e inafferrabile ladro, e per il misterioso e temibile elfo. E per alcuni artefatti che la nostra si porta addosso: chi non ha sognato almeno una volta di possedere il potente talismano catastale, in grado di svelare la planimetria e il valore in euro di qualsiasi immobile al solo sguardo?Passiamo ai lati negativi: purtroppo ce ne sono e sono anche determinanti.1) La prosa non \u00e8 delle migliori. Alcune frasi sembrano abbastanza improbabili (e non mi riferisco agli indizi per l'epilogo \"alternativo\" disseminati qui e l\u00e0 e solo apparentemente insensati), non mancano certi errori sintattici, un paio di link saltati e in generale alcune scelte a livello di periodi e concetti che risultano poco felici. Si tratta comunque di difetti assolutamente minori che cito pi\u00f9 che altro per completezza.2)La struttura prescelta se da un lato \u00e8 stata ben gestita dall'altro ha creato una situazione poco adatta a un corto. Il racconto si ramifica in tantissimi bivi, nessuno dei quali introduce variazioni reali rispetto alla direttrice principale o alternative determinanti. La maggior parte semplicemente ci rimanda a scelte errate nella selezione dei poteri che ci portano alla morte, o a dover compiere una nuova scelta perch\u00e9 l'incantesimo usato ha cristallizato la situazione senza risolverla. Questo taglio di fondo secondo me \u00e8 completamente inadatto a un lavoro cos\u00ec breve. Si \u00e8 costretti a \"sacrificare\" moltissimi paragrafi sull'altare della struttura di gioco senza poterli impiegare altrimenti. Il racconto risulta per questo fin troppo breve e poco approfondito, e lascia un bel po' di amaro in bocca perch\u00e9 introduce tanti elementi senza, di fatto, scavarne a fondo, anche minimamente, quasi nessuno.3)In nome della semplicit\u00e0 e dell'immediatezza l'autore ha probabilmente presentato un racconto che \u00e8 piacevole e divertente, ma che non da mai l'impressione di potersi davvero elevare a livelli eccelsi. La struttura, la profondit\u00e0 delle situazioni e delle ambientazioni, l'intreccio narrativo, le scelte in campo ludico: \u00e8 tutto gradevole e coinvolgente, ma tutto \"limitato\". Questa linearit\u00e0 di fondo lo rende un provvidenziale intermezzo tra opere pi\u00f9 complesse e seriose, e talvolta anche ben pi\u00f9 noiose, ma allo stesso tempo lo condanna in partenza a non avere i mezzi per potersi imporre come miglior racconto. Io credo che l'autore questo lo sapesse bene quando si \u00e8 iscritto e abbia partecipato soprattutto con l'intento di ben figurare, consapevole che difficilmente sarebbe riuscito a raggiungere la vetta della classifica.Qualche parola a parte merita il finale \"easter egg\", a cui approdiamo dopo aver colto di tanto in tanto dei rimandi lungo il nostro percorso che ci fanno capire che l'avventura fantasy che stiamo vivendo non esaurisce completamente la vicendaSpoilerLa nostra controparte infatti si scopre essere una ragazza sotto osservazione psichiatrica, che si \u00e8 alienata completamente dal mondo e ha deciso di vivere nella realt\u00e0 virtuale scaturita dalle sue campagne di Dungeons & Dragons. Alcune frasi lasciate l\u00ec in mezzo, apparentemente distaccate dalla vicenda che stiamo vivendo, costituiscono gli indizi per comprendere certe implicazioni della storia, implicazioni che vengono definitivamente svelate al paragrafo 18 (numero che si ottiene sommando le X che troviamo scritte nel testo, apparentemente senza troppo senso, dopo aver battuto ognuno dei tre boss). Devo dire che questo elemento aggiuntivo, che introduce l'argomento nerd nel racconto, altrimenti assente, non mi ha entusiasmato pi\u00f9 di tanto. Il colpo di scena finale mi ha blandamente stupito, ma non ha cambiato l'essenza di quello che mi aveva trasmesso La Prova del Negromante, n\u00e9 l'ho trovato cos\u00ec rivoluzionario da ribaltare l'opinione che mi ero fatto sul racconto fino a quel momento, o modificare le sensazioni provate\u00a0 e quanto mi aveva trasmeso, in positivo e negativo, la narrazione. Lo considero un tocco di classe aggiuntivo, che modifica poco il valore complessivo dell'opera: continuo a considerare la riproposizione di una tematica fantasy classica e \"pura\" il suo lato miglioreConcludendo, La Prova del Negromante merita un buon giudizio perch\u00e9 complessivamente \u00e8 un buon racconto. Gli manca qualcosa per\u00f2 per competere per i primissimi posti della graduatoria.Voto inviato a Babacampione"
    ],
    [
        "127871",
        "Pirata delle Alpi",
        "Recensione di \"La prova della negromante\"Protagonista/TemaIn vari anni a viaggiare nei vari mondi fantasy, non ho mai incontrato una negromante: sembrava che fosse un circolo privato da uomini brutti e calvi, psicopatici con la lunga barba sporca, tipi loschi con i sai neri ammuffiti o scheletri alti 3 metri con lo sguardo infuocato\u00a0 (chi ha riconosciuto l'ultimo?). Ma no, c'\u00e8 almeno una ragazza che ha intrapreso il viaggio senza ritorno della negromanzia, ma non si conoscono le ragioni. Forse voleva diversificare i suoi poteri con la negromanzia bianca (visto che siamo in un ambiente di D&D) ma ha sentito il richiamo del Lato Oscuro? non si sa bene, ma non importa perch\u00e9 \u00e8 diventata una cattiva con tutti i crismi: ha diritto di vita e di morte su quasi tutto il continente, ha migliaia di sudditi (con tanta di materia prima per i sacrifici), un arsenale magico da far piangere Gandalf e la classica \"Sindrome di Vegeta\" di molti cattivi (ossia \"Io sonoEr Pi\u00f9, tu non vali niente\"). Purtroppo, nonostante questo profilo interessante della nostra negromante, c'\u00e8 qualcosa che non va: visto che ha un potere assoluto, dovrebbe avere dei subalterni che potrebbero fare il lavoro sporco per lei, no? ci sono tre rimbambiti che hanno preso tre citt\u00e0, allora perch\u00e9 non inviare un battaglione appoggiato da demoni o non-morti, visto che lo potrebbe fare? dopotutto Sauron non va fare la guerra alla Terra di Mezzo da solo, Nagash aveva dei discepoli e dei generali, Freezer inviava i Saian per devastare i pianeti in nome suo, Blofeld ha tutti i soldati dello S.P.E.C.T.R.EAvete capito dove voglio arrivare? la negromante (che mi fa sempre pensare a Malefica) mi sembra troppo potente per questo tipo di missione ed \u00e8 un peccato. Inoltre, il suo elenco d'incantesimi non \u00e8 adatto per una maga del suo livello: vista la sua descrizione, potrebbe far schiantare la Luna sul suo pianeta quando vuole. conoscer\u00e0 allora pi\u00f9 di 12 incantesimi!Questo tipo d'invasione \u00e8 classico, ma funziona bene: \u00e8 da tempo che volevo leggere un fantasy classico e questo Corto \u00e8 capitato a fagiolo!Stile/NarrazioneNon ho molto da dire sullo stile: \u00e8 semplice, efficace e descrive bene le varie situazioni ed il pensiero della Protagonista, sottolineando la sua essenza caotica-malvagia (o caotica-neutrale? mi perdo sempre con questi concetti...). Quando ho letto questo Corto, ho fatto un viaggio nel tempo: mi sono ritrovato ragazzino a leggere i miei primi LG fantasy o, un po' pi\u00f9 tardi, le avventure \"solitarie\" della buona vecchia scatola rossa di Dungeons&Dragons... questo mi \u00e8 piaciuto molto: trappole, nemici da sconfiggere non soltanto con la forza, oggetti magici che ti avvertono del pericolo al momento giusto... \u00e8 stato bello.Peccato la presenza di frasi che sembrano senza senso (al Paragrafo 6, se non erro, con \"Sono la veste azzurra\" che non ho capito molto) nuoce alla narrazione.Giocabilit\u00e0Quasi nessun regolamento, niente dadi, niente combattimenti... ma \u00e8 un fantasy? ah, s\u00ec c'\u00e8 un elenco di incantesimi! ancora una volta, un tuffo nel passato : rileva magia, levitazione, dardo incantato (Fire*Wolf, te l'hanno fregato!)... tutta la mia giovent\u00f9! peccato che non ci sia il disco volante (sempre della scatola rossa) o la Ragnatela (troppo forte!). Gli incantesimi sono al centro della storia e dobbiamo pensare come un vero mago: ognuno ha la sua utilit\u00e0 e deve essere utilizzato bene. Infatti, \u00e8 cos\u00ec: si tratta pi\u00f9 di un Corto di logica che di fantasy. Non si pu\u00f2 parlare di un vero True Path, ma dobbiamo scoprire il giusto utilizzo di ogni incantesimo per vincere. E se fosse questo questa \"Prova della negromante\"? \u00e8 facile ottenere potere con dei mezzi discutibili (patti infernali e compagnia bella), avere un potere assoluto, ma utilizzare bene questo potere, possederlo senza farsi possedere da lui... \u00e8 tutta la difficolt\u00e0. Anche se il Corto esaurisce il suo interesse una volta che abbiamo capito come fare, offre varie possibilit\u00e0 di partite divertenti che ci ricordano i nostri primi passi nel mondo del gioco. Una durata di vita media, ma un buon divertimento.Conclusione\"La prova della negromante\" \u00e8 un buon corto di taglio classico che spezza il ritmo di quest'edizione dei Corti nella quale gli autori si sono scervellati per sfornare delle ambientazioni originali e/o uniche. Una protagonista come quelle una volta, una trama con il tema del dungeon incorporato in quello dell'invasione ed un regolamento semplice ma efficace che mi ricorda il buon vecchio tempo... un buon lavoro tradizionale... oppure no?SpoilerAmico autore, ti faccio davvero i miei complimenti! pensavi di averci fregato facendoci credere che si trattasse solo di un Corto fantasy? mi \u00e8 piaciuto l'avvertimento sulla salute mentale della negromante: mi ha messo la pulce all'orecchio. Inoltre, gli indizi che hai seminato sono originali e bastava seguire ibreadcrumbsper arrivare all'enigma ed avere il vero finale... bravo, questo mi \u00e8 piaciuto molto ed ha aumentato il mio voto per questo tuo lavoro: anche se la negromante odia gli illusionisti, ma tu autore, fai parte di loro! bravissimo!"
    ],
    [
        "127875",
        "Prodo",
        "Pirata, mi hai fatto tornare in mente una parte del commento che mi ero mentalmente preparato e che ho poi dimenticato al momento della \"recensione\" di scrivere. L'ho integrata adesso nella mia valutazione. Ti ringrazio per l'imbeccata involontaria."
    ],
    [
        "127885",
        "Zakimos",
        "La Prova della Negromante \u00e8 il primo racconto in gara a centrare davvero l'obiettivo. Dir\u00f2 di pi\u00f9: \u00e8 il primo corto in gara ad essere davvero un \"corto\" e non un librogame in misura ridotta per venire incontro ai limiti imposti dal concorso. Difficile immaginarlo ampliato in qualcos'altro, difficile pretendere qualcosa di pi\u00f9 dal poco (ma buono) che offre. O forse no? Vediamo.STILE: Partiamo con uno dei due elementi negativi che penalizzano il racconto: lo stile di scrittura non \u00e8 il massimo. Non si pu\u00f2 dire che questo racconto sia scritto male, allo stesso tempo non si pu\u00f2 sostenere il contrario. La narrazione \u00e8 molto amatoriale e non sempre scorre come dovrebbe. Non sarebbe un problema cos\u00ec grave, anche grazie all'impianto di gioco all'altezza, se si trattasse di un piccolo corto a bivi in un blog sconosciuto; ma vista la partecipazione a un concorso (che vanta un certo standard qualitativo) \u00e8 un difetto che non pu\u00f2 essere trascurato.STORIA: Sorprendentemente mi \u00e8 piaciuta non poco, perch\u00e9 nella sua semplicit\u00e0 \u00e8 FUNZIONALE al gioco. Mi spiego meglio: quando dico che non sopporto fantasy e fantascienza voglio dire che reggo a fatica l'inserimento di elementi fantastici \"tanto per\", per dare un senso di \"esotico\" alla narrazione o (peggio!) per far rientrare la storia nelle fredde gabbie di un genere prestabilito. In questo caso ogni elemento della storia \u00e8 addirittura necessario per portare a compimento la missione: il prologo non \u00e8 la classica sbrodolata da \"s\u00ec, sono anche uno scrittore oltre che un autore di giochi, beccatevi quanto so introdurre bene la mia storia\" ma \u00e8 parte integrante del gioco/narrazione, e il fantasy un modo per dotare la nostra protagonista di un arsenale semplice e chiaro da gestire sin dalla prima partita.GIOCABILITA': da tempo sogno la possibilit\u00e0 di creare un sistema \"senza dadi\" che NON si basi sulla ripetizione/costanza/ottimizzazione (come nel caso di Realt\u00e0 Virtuale, per intenderci) bens\u00ec sulla strategia a lungo termine. In questo concorso ne ho trovati addirittura due: Sistema Enigma: Londra, declinato pi\u00f9 come investigativo, e La Prova della Negromante, l'unico librogioco che abbia letto a dover essere affrontato in modo strategico, e non solo tattico!La scelta di ogni singolo incantesimo non \u00e8 dipesa soltanto da una valutazione su ci\u00f2 che poteva essere utile in quel momento, ma anche pensando a ci\u00f2 che mi sarebbe servito DOPO, progettando in anticipo un percorso che mi avrebbe permesso di ottimizzare le mosse sulla base delle informazioni in mio possesso.A questo punto avrei voluto inserire il mio percorso nella prima e seconda partita per farvi capire cosa intendo, ma ho visto che \u00e8 stato lo stesso identico di Prodo (abbiamo solo invertito il ladro con l'elfo), per cui evito di ripeterlo. Vi basti sapere che raramente mi sono sentito cos\u00ec coinvolto in una scelta, perch\u00e9 raramente in un lg ho avuto la possibilit\u00e0 di muovermi in modi diversi dall'andare a tentoni, specie nelle prime partite.E questo \u00e8 un pregio davvero notevole, anche se porta con s\u00e9 un limite inevitabile: una longevit\u00e0 molto ridotta. Ma che importa, nel momento in cui quel poco che si gioca \u00e8 divertente, coinvolgente e lascia pienamente soddisfatti?USO DELLE TEMATICHE: Tutto rosa e fiori a parte lo stile, quindi? Purtroppo no. Se da un lato l'uso del personaggio \"cattivo\" \u00e8 apprezzabile, l'\"invasione\" non si percepisce quasi per nulla. E dire che sarebbe bastato cos\u00ec poco: far invadere alla nostra protagonista i tre regni governati dagli ex compagni, uno dopo l'altro in puro stile videogioco. O qualche altra idea balorda, magari tirando a mezzo l'Apocalisse o l'Europa: insomma, abbiamo un soggetto di pura fantasia e l'autore pensa di cavarsela con cos\u00ec poco? Mi spiace dirlo, ma fino ad ora soltanto Sistema Enigma: Londra e Apocalisse! hanno saputo costruire qualcosa intorno alle loro tematiche obbligatorie. Gli altri corti le hanno inserite a forza accanto al protagonista, costruendo la struttura solo intorno a quest'ultimo; La Prova rientra purtroppo nella seconda categoria.IN DEFINITIVA: Ho giocato dal primo all'ultimo paragrafo con il sorriso sulle labbra. Ho vinto al secondo tentativo per abilit\u00e0 e non per fortuna, perdendo al primo per una mia mancanza. Il mio giudizio \u00e8 molto positivo, al netto dei pochi difetti riscontrati.Sulla questione \"spoiler\"SpoilerIl finale nascosto mi ha fatto sorridere, pi\u00f9 per l'uso dell'archetipo nerd che per il resto. Mi \u00e8 piaciuto in particolare che sia stato inserito come \"chicca\" nascosta e non come finale ufficiale: nel secondo caso avrebbe rischiato di dare al tutto un sottotesto moraleggiante poco adatto a un racconto di questo tipo.Voto inviato a babacampione."
    ],
    [
        "127888",
        "GGigassi",
        "Mah, finirete per farmelo apprezzare. Per il momento, per\u00f2, sto solo trovando errori pi\u00f9 o meno fastidiosi:Il paragrafo 30 dovrebbe rimandare al 19 e non al 63 (errore grave ma non gravissimo perch\u00e9 lo story-arc in cui si viene rimandati \u00e8 lo stesso ed \u00e8 facile ricostruire il percorso).Il link dal 51 al 2 non funziona.C\u2019\u00e8 un mezzo loop nell\u2019incontro con Forester:Spoilerse dopo aver lanciato INVOCA NON-MORTI si usa DARDO INCANTATO invece che FULMINE MAGICO, si pu\u00f2 tornare \u201cin carreggiata\u201d e incontrare Leon senza che si accorga di noi, quando invece dalla descrizione al paragrafo 75 \u00e8 evidente che l\u2019intenzione dell\u2019autore non fosse questa.Lo stile usato dall\u2019autore \u00e8 un po\u2019 ingannevole: si riferisce ai nomi degli incantesimi anteponendo sempre (o spessissimo, non ho controllato) l\u2019articolo indeterminativo, cosa che potrebbe rivelarsi appunto ingannevole: \u201cun\u201d DARDO INCANTATO sono in realt\u00e0 pi\u00f9 dardi magici, \u201cun\u201d EVOCA NON-MORTI ne invoca ovviamente pi\u00f9 di uno. Pu\u00f2 sembrare una cosa da poco ma in alcuni frangenti la cosa pu\u00f2 aver condizionato il mio giudizio nella conseguente scelta.Ci sono poi degli errori di altro tipo, diciamo logici: il sacerdote ci viene descritto con una barba in cui i peli neri sono ancora pi\u00f9 numerosi di quelli grigi (o una cosa cos\u00ec). Ma in realt\u00e0 i peli \u201cgrigi\u201d non esistono: sono un risultato percettivo dell\u2019alternarsi di bianco e nero sui capelli e le barbe.Cosa ben pi\u00f9 grave: durante l\u2019incontro conSpoileril demone-minotauro all\u2019inizio del Corto, l\u2019evocazione di un demone \u201cnostro\u201d tramite l\u2019incantesimo non sortisce l\u2019effetto che avrebbe dovuto avere, almeno secondo me. Il nostro nemico \u00e8 un\u2019illusione, non un vero demone: perch\u00e9 il nostro demone non lo attacca facendoci morire? Forse gli effetti dell\u2019illusione sono cos\u00ec potenti da infinocchiare anche un demone? Se fosse cos\u00ec l\u2019autore avrebbe dovuto scriverlo.Mi riservo ancora un po\u2019 di tempo prima di giudicarlo, con la recondita speranza che gli errori che ho elencato siano anche in questo caso dovuti alla conversione da Word a Pdf (soprattutto quello dei peli grigi)."
    ],
    [
        "127892",
        "gabrieleud",
        "GGigassi ha scritto:Ma in realt\u00e0 i peli \u201cgrigi\u201d non esistono: sono un risultato percettivo dell\u2019alternarsi di bianco e nero sui capelli e le barbe.Credo che questo ti valga il nobel per il PDF"
    ],
    [
        "127895",
        "GGigassi",
        "gabrieleud ha scritto:GGigassi ha scritto:Ma in realt\u00e0 i peli \u201cgrigi\u201d non esistono: sono un risultato percettivo dell\u2019alternarsi di bianco e nero sui capelli e le barbe.Credo che questo ti valga il nobel per il PDFMa prima ero in formato Word. Vedi le conversioni cosa fanno?"
    ],
    [
        "127912",
        "Ubik",
        "GGigassi ha scritto:Ci sono poi degli errori di altro tipo, diciamo logici: il sacerdote ci viene descritto con una barba in cui i peli neri sono ancora pi\u00f9 numerosi di quelli grigi (o una cosa cos\u00ec). Ma in realt\u00e0 i peli \u201cgrigi\u201d non esistono: sono un risultato percettivo dell\u2019alternarsi di bianco e nero sui capelli e le barbe.Se in quest'ambientazione esistono i demoni, perch\u00e9 non possono esistere anche i peli grigi?"
    ],
    [
        "127915",
        "monpracem",
        "Avrei dato 10 a questo corto, ma dato che ha detto \"peli grigi\" credo che il mio voto caler\u00e0 parecchio!"
    ],
    [
        "127916",
        "GGigassi",
        "Ubik ha scritto:GGigassi ha scritto:Ci sono poi degli errori di altro tipo, diciamo logici: il sacerdote ci viene descritto con una barba in cui i peli neri sono ancora pi\u00f9 numerosi di quelli grigi (o una cosa cos\u00ec). Ma in realt\u00e0 i peli \u201cgrigi\u201d non esistono: sono un risultato percettivo dell\u2019alternarsi di bianco e nero sui capelli e le barbe.Se in quest'ambientazione esistono i demoni, perch\u00e9 non possono esistere anche i peli grigi?Annosa questione: in un\u2019opera fantastica o fantascientifica sono programmaticamente concesse delle deroghe alle normali leggi della Fisica (i giganti non potrebbero avere forma umanoide perch\u00e9 per la legge cubo/quadrato si spezzerebbero le vertebre, gli insetti giganti non possono esistere perch\u00e9 la trachea diverrebbe inservibile o dannosa, ecc.) ma i dettagli \u201cmondani\u201d saltano subito agli occhi. \u00c8 una sospensione dell\u2019incredulit\u00e0 di secondo livello, diciamo cos\u00ec.Poi \u00e8 ovvio che non \u00e8 certo questo dettaglio il difetto pi\u00f9 grave di tutto il Corto, e in ogni caso sono sicuro che \u00e8 stato generato in fase di conversione da Word a Pdf."
    ],
    [
        "127917",
        "monpracem",
        "GGigassi ha scritto:gli insetti giganti non possono esistere perch\u00e9 la trachea diverrebbe inservibile o dannosaMeno male che lameganeura monyidel carbonifero non sapeva di avere la trachea inservibile, altrimenti non sarebbe mai riuscita a sopravvivere."
    ],
    [
        "127918",
        "GGigassi",
        "monpracem ha scritto:GGigassi ha scritto:gli insetti giganti non possono esistere perch\u00e9 la trachea diverrebbe inservibile o dannosaMeno male che la Meganeura monyi del carbonifero non sapeva di avere la trachea inservibile, altrimenti non sarebbe mai riuscita a sopravvivere.Visto? Non \u00e8 riuscita a sopravvivere."
    ],
    [
        "127919",
        "monpracem",
        "comunque, a parte gli scherzi, oggigiorno gli insetti non possono superare certi limiti di grandezza proprio a causa dei problemi respiratori citati da Ggrassi ma questo non \u00e8 per forza vero in tutti i tempi (infatti nel carbonifero gli insetti giganti c'erano eccome) e ancor pi\u00f9 in un mondo fantasy.Chiedo scusa per la digressione.Tornando al corto, una delle cose che mi ha stonato leggermente, dopo aver letto la premessa che ci avverte della palese ispirazione al mondo di D&D, \u00e8 proprio il fatto che il libro di incantesimi in qualche modo si \"consumi\" impedendoci di utilizzare pi\u00f9 volte la stessa magia. Certo, la si pu\u00f2 vedere diversamente, ossia: il mago in questione ha \"caricato\" una sola copia di ogni magia presente nel libro, ma anche questo stona un po, dato che in questo caso la cosa giusta sarebbe lasciare al lettore la scelta di quali incantesimi caricare. Rimanendo nell'ottica di D&D, sarebbe bastato considerare il protagonista come \"stregone\" e tutto sarebbe stato risolto.Postmetto che in fondo questo genere di dettagli lo ritengo comunque alquanto irrilevante nella valutazione complessiva!"
    ],
    [
        "127921",
        "Rygar",
        "Pirata delle Alpi ha scritto:scheletri alti 3 metri con lo sguardo infuocato\u00a0 (chi ha riconosciuto l'ultimo?)Nagash...?"
    ],
    [
        "127931",
        "Pirata delle Alpi",
        "Rygar ha scritto:Nagash...?Bravo!hai vinto un viaggio per due a Naghashizzar! una meta dove si va con un biglietto di sola andata!Mi scuso con l'autore e con il BAH per questo stupidissimo OT"
    ],
    [
        "127936",
        "GGigassi",
        "Un Corto banale sin dal titolo, che offre ben poco in termini di inventiva e originalit\u00e0 rispetto a quanto visto in precedenza. L\u2019ambientazione, l\u2019atmosfera e anche la situazione di base sono identiche a quelle di miliardi di altri prodotti (romanzi, film, avventure per gdr) simili.L\u2019uso della \u201cinvasione\u201d \u00e8 velleitario e non ha nessuna rilevanza particolare: se il tema fosse stato \u201cle spade magiche\u201d o \u201ci meccanismi di teletrasporto\u201d il Corto avrebbe potuto benissimo essere presentato cos\u00ec com\u2019\u00e8.Difatti l\u2019autore, bont\u00e0 sua, ci ricorda ossessivamente all\u2019inizio che \u00e8 in corso questa benedetta invasione (tre persone bastano a fare un\u2019invasione? Boh) per poi perdersi per strada e non citarla pi\u00f9.Ma questo discorso per me vale anche perCuore di Ferro, in cui l\u2019elemento relativo all\u2019invasione non l\u2019ho proprio colto: solo che qui anche la tipologia di protagonista non mi sembra proprio l\u2019esempio pi\u00f9 calzante di \u201ccattiva\u201d. Ci viene detto che \u00e8 una negromante (classe che oltretutto non \u00e8 necessariamente votata alla malvagit\u00e0, volendo essere pignoli) e poi ci vengono accennate alcune turpitudini che avrebbe perpetrato nelle sue terre, per\u00f2 in ultima analisi l\u2019avventura si riduce semplicemente a limitare l\u2019assalto dei nemici.Lo stile di scrittura \u00e8 po\u2019 moscetto, non decolla. Ok, in alcuni punti mi sono pure divertito (come quando un demone guarda perplesso la negromante prima che questa muoia), ma non sono sicuro che fosse questo l\u2019intento dell\u2019autore. La protagonista stessa \u00e8 piuttosto scialba e poco approfondita. Ma d\u2019altra parte posso capire che lo spazio era quello che era e immagino che curare l\u2019\u201carchitettura\u201d dei bivi (mi pare che TUTTI i paragrafi permettano almeno una scelta) abbia determinato una minore cura della parte narrativa.Ecco, la struttura del Corto\u2026Il gioco che ci propone l\u2019autore \u00e8 quello di studiarci gli effetti degli incantesimi, confrontandoli con le descrizioni degli ambienti e dei nemici per capire quale sia la soluzione pi\u00f9 adatta per affrontare le singole prove. Al di l\u00e0 del puro e meccanico nozionismo, l\u2019idea pu\u00f2 anche avere un suo aspetto simpatico e gratificante per il lettore che ha \u201cfatto i compiti\u201d, solo che l\u2019autore (checch\u00e9 ne dica Prodo) \u00e8 stato disonesto e in almeno due occasioni non abbiamo nessun elemento per determinare come uscire da una data situazione: mi riferisco all\u2019incontro col demone/donna che in realt\u00e0 \u00e8 un\u2019illusione (ideato forse per farci consumare incantesimi utili?) e pi\u00f9 in generale agli inviti a usare gli incantesimi di individuazione, che in realt\u00e0 sono utili soloSpoilercol mago invisibile, \u201ccheckpoint\u201d in cui DOBBIAMO avere l\u2019individuazione dell\u2019invisibilit\u00e0 per procedere \u2013 ma potremmo benissimo averlo usato all\u2019inizio di uno degli altri due percorsi. Ripensandoci, le motivazioni addotte da Prodo per l\u2019uso degli incantesimi giusti nei punti giusti non fanno una grinza, ma evidentemente Prodo ha un punteggio di Saggezza di 18 e io non posso dire altrettanto!Che sia stretto o largo, manifesto o nascosto, per me non cambia molto: questo Corto \u00e8 pur sempre un fottuto true path, e presenta anche il peggior difetto che per me pu\u00f2 avere un librogame, ovvero un \u201cramo\u201d della storiaSpoiler(arrivare dall\u2019elfo \u201cannunciati\u201d)in cui si muore sempre e comunque nonostante le finte scelte che ci vengono proposte.Anche la rivelazione del paragrafo nascosto non \u00e8 poi questa gran cosa, rientra in quell\u2019ottica di banalit\u00e0 che avvolge tutto il Corto (sar\u00e0 che un sistema del genere lo usa anche Yaztromo nel suo Corto fuori concorso, anche se l\u00ec non sono riuscito a venirne a capo). E comunqueSpoilerEtlidam non \u00e8 neppure l\u2019esatto contrario di Matilde\u2026Per finire segnalo ancora come un oggetto magico che si chiama \u201cAnello Catastale\u201d sia il top del ridicolo (anche qui, umorismo volontario?) e che secondo me l\u2019autore ha creato i nomi dei demoni pigiando tasti a caso sulla tastiera.voto inviato a Babacampione"
    ],
    [
        "127950",
        "monpracem",
        "GGigassi ha scritto:Corto banaleGGigassi ha scritto:offre ben pocoGGigassi ha scritto:stile di scrittura \u00e8 po\u2019 moscettoGGigassi ha scritto:\u201cAnello Catastale\u201d sia il top del ridicolo (anche qui, umorismo volontario?)GGigassi ha scritto:banalit\u00e0 che avvolge tutto il CortoOra, a rischio di polemizzare, ti dico che questo genere di commenti andrebbe risparmiato: non ha senso rischiare di insultare l'autore, ne in caso si tratti di una specie di rivalsa sui corti in concorso ne che si tratti di puro ed onesto sentimento di repulsione per il corto.Cerchiamo di usare un linguaggio pi\u00f9 rispettoso dei corti, degli autori e del pubblico, ma soprattutto: quando ci lanciamo in commenti denigratori su soggetti opinabili, sarebbe bello avere la buona grazia di aggiungerci un \"a mio parere\" o \"secondo me\"."
    ],
    [
        "127952",
        "GGigassi",
        "Beh, mi scuso con l'autore se l'ho offeso (eventualmente sar\u00e0 lui a dircelo) ma \u00e8 implicito che ogni commento in un thread, tanto pi\u00f9 se si tratta di una recensione, va letto con un grande IMHO.E poi alcune frasi le hai espunte dal contesto (come disse Homer Simpson quando Bart fece vedere un filmato in cui Homer lo inseguiva brandendo una mazza ferrata e urlando \"Adesso ti ammazzo, bacarospo!\")"
    ],
    [
        "127958",
        "Aloona",
        "Pirata delle Alpi ha scritto:(...) dovrebbe avere dei subalterni che potrebbero fare il lavoro sporco per lei, no? ci sono tre rimbambiti che hanno preso tre citt\u00e0, allora perch\u00e9 non inviare un battaglione appoggiato da demoni o non-morti, visto che lo potrebbe fare?Come si vede che non sei donna... ma \u00e8 chiarissimo: uno dei tre \u00e8 un suo EX! Quale donna al mondo si perderebbe l'occasione di ammazzarlo con le proprie mani??"
    ],
    [
        "127963",
        "Anima di Lupo",
        "Recensione de La Prova della NegromanteRegolamentoSemplice da capire e da applicare.Longevit\u00e0 e TramaIl Corto non \u00e8 longevo e tutto si porta a termine in poco tempo. La trama \u00e8 carina e ho apprezzato lo sforzo dell'autore di cercare di caratterizzare meglio possibile i personaggi. Lo stile \u00e8 semplice e scorrevole mentre l'ambientazione non mi ha colpito. Mi aspettavo di pi\u00f9 come atmosfera. Ho percepito poco la malvagit\u00e0 della Negromante.Giocabilit\u00e0 e Difficolt\u00e0L'unica abilit\u00e0 richiesta \u00e8 collegare gli indizi sugli incantesimi ai tre nemici da abbattere. Ci\u00f2 \u00e8 carino e moderatamente stimolante. Avendo una lista limitata di incantesimi, bisogna spulciare di volta in volta quello utilizzato e tenendo in considerazione che molto probabilmente non potr\u00e0 essere riutilizzato.TotaleUn buon Corto. Complimenti all'autore.Voto inviato a Baba"
    ],
    [
        "127964",
        "Prodo",
        "Aloona ha scritto:Come si vede che non sei donna... ma \u00e8 chiarissimo: uno dei tre \u00e8 un suo EX! Quale donna al mondo si perderebbe l'occasione di ammazzarlo con le proprie mani??Ma pure se lo ha usato a suo piacimento e poi lo ha scartato come un guanto vecchio? Dopo tutto questo ha pure bisogno di ucciderlo con le sue mani?"
    ],
    [
        "127979",
        "Adriano",
        "Nel complesso questo \u00e8 un bel corto: assolutamente divertente nel suo sistema di gioco, che ho apprezzato tantissimo, trovandolo molto adatto al mio stile di gioco. L\u2019idea di \u201cpianificare\u201d l\u2019uso di incantesimi, e di basare la parte game del corto sull\u2019attenzione a certi dettagli che risulteranno poi utili a scegliere l\u2019incantesimo migliore, mi \u00e8 piaciuta molto. Il rovescio della medaglia \u00e8 che, capito il meccanismo e quali opzioni sono migliori incerti frangenti, la rigiocabilit\u00e0 ne risente. Ma poco male: le partite sono state tutte belle e combattute.Il true path \u201clogico\u201d non mi \u00e8 dispiaciuto, anzi, \u00e8 sempre bello vedere una sorta di true path \u201ccamuffato\u201d non basato sulla pura fortuna (vai a destra: muori): qui ci sono dei ragionamenti da fare, e un regolamento da leggere con estrema attenzione (un po\u2019 come avveniva in Sortilegio) prima di iniziare a giocare.Scendendo nei vari aspetti del corto, per\u00f2, sembra che qualcosa non torni.PARTE GAMEBasare tutto il gioco solo sulla gestione di incantesimi mi sembra un po\u2019 poco. Magari un altro parametro avrebbe ampliato un po\u2019 il gioco. Da qui una domanda alla quale l\u2019autore non ha dato risposta: perch\u00e9 le magie si consumano? Cos\u2019\u00e8 che causa l\u2019impossibilit\u00e0 a ripetere un incantesimo? Ecco, dare una risposta a questa domanda avrebbe potuto aiutare con il secondo parametro. Cos\u00ec come ce la pone l\u2019autore, sembra un po\u2019 forzata come cosa. Il problema \u00e8 che troppo spesso una singola scelta di una magia sbagliata determini la morte (es: quello che succede al paragrafo 2 se si sceglie RIVELA MAGIA): ok che con la logica ci si arriva, ma magari si poteva fare ferire la protagonista (esempio di secondo parametro da utilizzare), facendola morire alla seconda ferita. Insomma, cos\u00ec le cose avvengono troppo a bruciapelo.I nemici spesso sembrano comparire in maniera arbitraria, e dopo un colpo finisce tutto (o muori tu o muoiono loro): magari un minimo di background o la costruzione di retroscena articolati avrebbero potuto dare pi\u00f9 struttura a certe scene, che altrimenti sembrano troppo \u201ctrovi-colpisci-ammazza-non se ne sa pi\u00f9 nulla\u201d.REGOLAMENTOMi \u00e8 piaciuto molto nella sua semplicit\u00e0, l\u2019unica cosa che non ho apprezzato \u00e8 quando l\u2019autore introduce il mancato possesso di tutte le facolt\u00e0 mentali per giustificare alcune probabili incongruenze del testo. Magari in alcuni casi \u00e8 costruito anche bene, ma appena l\u2019ho letta mi \u00e8 venuto da pensare \u201cIl testo magari porta a loop e/o rimandi incongruenti con quanto appena accaduto, quindi introduco il mancato possesso delle facolt\u00e0 mentali per metterci una pezza\u201d. Ripeto, magari non \u00e8 cos\u00ec, ma mi ha dato questa impressione.ASPETTO REALISTICOTroppo spesso i combattimenti sono privi di spiegazioni, dialoghi, ragionamenti; potrebbe andar bene in un dungeon in cui ti compare davanti il mostro di turno, non ragiona e vuole solo ammazzarti, ma qui si affrontano persone che si conoscevano, che alla fine ti attaccano a testa bassa senza fare altro. Del tipo: Emirical parte a testa bassa e attacca, possibile che non abbia niente da dire, minacce, controproposte, o altro? No, testa bassa e gi\u00f9 botte.Per quanto io possa avere amnesie, possibile che non ci sono spiegazioni di dettaglio sul talismano felino? Cos\u2019\u00e8? Da dove viene? Che poteri ha?Mi accodo ai ragionamenti sulla protagonista e sui limiti dei suoi poteri (solo 12 incantesimi?) e sull\u2019assenza di subalterni (3 citt\u00e0 di un regno, in effetti dove sono gli eserciti?).Probabilmente \u00e8 sfuggito a me, ma perch\u00e9 alcune parole hanno le lettere ripetute? Ad esempio: DdDdDemone, rifleeeeeesse. Sono errori o ci sono spiegazioni inerenti al gioco?In conclusione, una parte ludica che mi ha fatto davvero divertire e scervellare nell\u2019utilizzo degli incantesimi, ma alcuni aspetti di contorno perfettibili.Voto inviato a Hieronymus."
    ],
    [
        "127991",
        "sancio",
        "La prova della negromante e' un corto di fantasy classico molto buono; il regolamento e' semplice e comprende una sola caratteristica, le magie a nostra disposizione, finite le quali non potremo pi\u00f9 proseguire. Sar\u00e0 necessario quindi scegliere bene quando e quale usare.E' facile morire, ma date le molte scelte nel corso della storia e la rapidit\u00e0 con cui si pu\u00f2 ricominciare, si rigioca volentieri svariate volte. La difficolt\u00e0 \u00e8 ottimamente bilanciata, l'ho finito al settimo tentativo.Apprezzabile la scelta di creare un protagonista femmina, in cui ci si immedesima bene anche essendo dell'altro sesso. Sar\u00e0 perch\u00e9 \u00e8 cattiva.La prosa scorre bene ed e' godibile, ma senza picchi o accellerate di ritmo che la rendano veramente eccitante.I punti deboli sono nella caratterizzazione dei personaggi, non proprio memorabili e dei fatti che fanno da contorno alla vicenda principale; sembrano un po' buttati l\u00ec. E l'anello catastale non si pu\u00f2 proprio leggere!In conclusione lo ritengo un ottimo lavoro che mi ha divertito. I miei complimenti all'autore.Voto inviato a Hieronymus"
    ],
    [
        "127996",
        "GGigassi",
        "sancio ha scritto:La difficolt\u00e0 \u00e8 ottimamente bilanciata, l'ho finito al settimo tentativo.Grazie, mi rincuori, visti i commenti degli altri pensavo di essere l'uinco a non averlo finito al primo o secondo colpo!"
    ],
    [
        "128014",
        "Rygar",
        "Rygar ha scritto:Adesso voglio giocarci un altro di paio di volte per valutarne l'eventuale flessibilit\u00e0, ma sono gi\u00e0 pronto a esprimere un giudizio.Odio quando la vita reale si intromette nel mondo di fantasia (tanto per restare in tema).Allora, come accennavo un racconto \"classico\" dopo tante sperimentazioni \u00e8 un vero toccasana. Qui nel forum siamo tutti pi\u00f9 o meno nerd anni '70/'80 e abbiamo passato ore col vecchio D&D, quindi le citazioni e strizzatine d'occhio non vengono mai sprecate. L'autore ha deciso di giocare \"in casa\", scelta rispettabile.L'atmosfera \u00e8 classica che pi\u00f9 classica non si pu\u00f2, ma non la vedo come una debolezza, perch\u00e9 si percepisce in tutto il racconto un'ironia di fondo: il nostro scrittore misterioso (che forse tanto misterioso non \u00e8) sta di proposito riproponendo tutti gli stereotipi del fantasy classico, non certo per mancanza di fantasia.La meccanica di gioco senza dadi funziona bene e, eccezion fatta per i tre \"checkpoint\" (usare un determinato incantesimo), viene concessa al lettore una discreta libert\u00e0 di azione. Le scelte non vengono effettuate mai a caso, ma richiedono sempre un ragionamento logico, obbligando a leggere quindi il manuale all'inizio.Il problema con questo approccio, per\u00f2, \u00e8 che molti paragrafi devono essere utilizzati per descrivere l'esito di varie scelte \"sbagliate\": ci\u00f2 va benissimi in libri lunghi (\"La Corona dei Re\" non a caso ha 800 paragrafi), stona un po' in un corto.Il tema dell'invasione \u00e8 senz'altro ben gestito, un po' meno quello della \"cattiveria\", visto che si tratta di un attributo raccontato e non mostrato. Ok, la nostra eroina sa di essere malvagia e ricorda volentieri cose brutte che ha fatto, ma poi nella narrazione questo non ha alcun peso e il racconto avrebbe senso anche con la maga bianca che sconfigge gli invasori barbari.Per finire, l'easter egg finale (scoperto grazie a Prodo) mi ha fatto piacere, oltre a spiegare il nome della protagonista: un mezzo punto in pi\u00f9 se lo \u00e8 meritato per questo."
    ],
    [
        "128015",
        "Still",
        "Una volta terminato il corto - al primo colpo! - ne ho riletto diverse parti per testare i vari bivi: qui di seguito il mio giudizio.CONTRO1) ...c'ho pensato un po' e sinceramente non ho trovato dei \"contro\" veramente significativi. Anche quelli che ho letto nelle recensioni precedenti non mi hanno convinto per niente: mi sembra che si \"accusi\" il corto di non essere qualcosa che semplicemente questo corto NON voleva e NON poteva essere.Non mi interessa ovviamente \"contestare\" le critiche che ho letto fino ad ora, diciamo semplicemente che non ne condivido quasi nessuna.Questo non significa che sia perfetto - non lo \u00e8 - ma nonostante la mia pignoleria grossi difetti non ne ho trovati.PRO:1) Il regolamento \u00e8 veramente ECCELLENTE e ben si adatta a un \"corto\" (lo dico anche per chi ha criticato i \"soli\" 12 incantesimi...metterne 200 per qualche decina di paragrafi non credo avrebbe avuto molto senso!)2) A livello di struttura il tutto \u00e8 molto molto ben bilanciato tra libert\u00e0 d'azione e true path (che ogni tanto ci vuole, perch\u00e8 un librogame un pochino deve anche far incazzare) e molte delle scelte si possono fare usando la logica, come ben evidenziato da Prodo nella sua recensione3) Veramente OTTIMO livello di scrittura: sar\u00e0 che per una volta non ho visto il solito orrendo \"sciame\" di virgole messe completamente a caso, ma l'ho trovata un paio di spanne sopra la media - e ho trovato strano che in molti abbiano invece bocciato all'unisono questo elemento4) Non male la \"semplicit\u00e0\" di fondo della storia che mi ha vagamente ricordato i gdr per PC \"de na vorta\" (quelli cartacei non li ho mai giocati), quando non c'era bisogno di n-mila spiegoni o chiss\u00e0 quali intrighi per avere un buon motivo per andare in giro a spaccare teste. Lo si faceva e basta!Non dico che non possano esistere anche cose ben pi\u00f9 complesse, anzi, ma fa piacere ogni tanto vedere un po' di sana \"old school\".5) Carino il finale \"nascosto\": mi ha riportato alla mente il secondo Legend of Grimrock che prevedeva anch'esso un finale nascosto veramente ma veramente difficile da trovareForse inizia solo ad essere un po' noioso questo continuo indicare come \"nerd\" qualsiasi ragazza/donna che giochi al pc/gdr/ecc. - cosa presente in almeno un altro corto.Il mio giudizio nel complesso \u00e8 molto positivo, lo ritengo il migliore tra i 4 corti che ho valutato.Sia chiaro, non \u00e8 che non si potesse \"fare di meglio\" - si pu\u00f2 sempre fare di meglio - ma diciamo che se tutti i corti fossero cos\u00ec ci metterei la firma.Voto inviato a Babacampione"
    ],
    [
        "128017",
        "GGigassi",
        "Still ha scritto:perch\u00e8 un librogame un pochino deve anche far incazzare"
    ],
    [
        "128019",
        "FinalFabbiX",
        "\"La prova del Negromante\" \u00e8 un librogame che si rif\u00e0 ad alcune meccaniche care a sortilegio (mi pare anche ad un Golden Dragon ambientato ad Atlantide, anche se ora mi sfugge il titolo) in un'ambientazione che \u00e8 la pi\u00f9 classica possibile.La trama \u00e8 molto semplice (una negromante che deve sconfiggere tre eroi avversari + chicca finale): un vero e proprio pretesto per il gioco, che consiste nel capire quale l'incantesimo fra quelli a disposizione della protagonista \u00e8 il pi\u00f9 adatto per la situazione.Sicuramente sulla storia si poteva fare meglio, perch\u00e9, essendo un pretesto, l'autore aveva molta libert\u00e0: sono quindi ingiustificabili le ingenuit\u00e0 come il fatto che il protagonista vada da solo pur essendo il capo di un impero, e non abbia alcun sottoposto o alcuna risorsa al di fuori da oggetti ed incantesimi. Altra pecca il fatto che, a differenza degli incantesimi, che vengono giustamente spiegati prima dell'avventura, il lettore abbia un vuoto assoluto su talismani protettivi e simili in possesso della negromante, oggetti che in alcuni casi appaiono come un fulmine a ciel sereno diventando a tutti gli effetti \"Deus ex machina\".Il gioco, che \u00e8 ci\u00f2 su cui il corto punta pi\u00f9 che in ogni altro aspetto, funziona, ma non sempre \u00e8 perfetto e ci si ritrova a storcere il naso per le conclusioni di alcune situazioni e inoltre, a mio gusto personale, gli incantesimi fra cui scegliere di volta in volta sono decisamente troppi: sarebbe stato meglio limitarli a un numero inferiore stile sortilegio o comunque organizzarli in modo pi\u00f9 accattivamente anzich\u00e8 elencarli ogni volta.Le ID, tante e disseminate in gran numero ad ogni paragrafo, sono tutte abbastanza spiritose, il che \u00e8 un grande punto a favore considerando che diminuiscono la frustrazione dovuta alle ripetute morti.Lo stile non \u00e8 male, ma non \u00e8 neppure bene, nel complesso accettabile.Il tema \u00e8 abbastanza centrato, ma anche qui si poteva fare di meglio (la storia dell'invasione \u00e8 resa in modo farragginoso da morire); come al solito ribadisco che non basta far compiere azioni scorrette per essere cattivi, oltretutto considerando che andiamo ad uccidere gente che non \u00e8 molto meglio di noi (un ladro che \u00e8 diventato ricco a furia di rubare e ingannare, un elfo che combatte con un potere demoniaco e un cavaliere che usa la forza per risolvere i problemi). Su due piedi, mi verrebbe da dire che bastava cambiare l'incipit e scrivere \"Sei una negromante e sei stata assoldata da un tiranno per eliminare i re confinanti al suo dominio con la magia in cambio di vile denaro e del sacrificio di 40 innocenti\" e met\u00e0 dei problemi erano risolti.Certo le cose teoricamente cambiano una volta letto il finale, ma non abbastanza da riconsiderare tutto il resto.La conclusione della vicenda per chi, come me, ha l'occhio di falco del complottista, si intuiva (come si intuiva che quelle X non erano messe a caso, anzi) ma mi ha fatto piacere, molto piacere, perch\u00e9 \u00e8 scritta in modo leggero e coerente con l'opera, cosa che francamente non mi aspettavo."
    ],
    [
        "128082",
        "Aloona",
        "Sempre in ritardo... ecco i nostri giudizi!babacampione ha scritto:La Prova del Negromante \u00e8 un buon Corto che si inserisce nel classico filone fantasy, cosa che peraltro lo stesso autore non nasconde nell\u2019Introduzione del racconto stesso.Ne ho apprezzato l\u2019atmosfera e il tentativo di rendere la protagonista una vera cattiva, che prova sentimenti di invidia e odio, con una sfumatura di timore, anch\u2019esso caratteristico di colui/colei che guarda il mondo con occhi velati. A tale riguardo, tale Corto mi ha ricordato per certi versi il film Franklin, uscito qualche anno fa, e, forse, non pienamente apprezzato dalla critica.L\u2019autore scrive con buona propriet\u00e0 di linguaggio, ma talvolta si fa prendere dalla foga di raccontare, trascurando la descrizione dei fatti.E\u2019 un peccato. Noi Organizzatori sapevamo che rendere i pensieri di un \u201ccattivo\u201d \u00e8 molto pi\u00f9 complesso di quelli di un \u201cbuono\u201d e la nostra sfida agli autori era proprio in questo.L\u2019autore misterioso ha provato a farlo, senza per\u00f2 riuscirvi appieno e, forse proprio per la voglia di non rischiare l\u2019esclusione dal Concorso per scarsa aderenza del personaggio principale alla tipologia prescelta, usa delle perifrasi che stonano molto con la narrazione.L\u2019avventura, per il resto, \u00e8 divertente e mi sembra un grande true path, cosa che comunque non penalizza la fruibilit\u00e0 dell\u2019opera che, anzi, gode di una longevit\u00e0, per scoprire tutte le possibili strade che ci conducono al traguardo.?Ci\u00f2 \u00e8 facilitato anche dalla struttura non troppo complessa del racconto, che non giudico n\u00e8 positivamente n\u00e8 negativamente. L\u2019autore ha scelto cos\u00ec e il racconto scorre via senza problemi.Il regolamento \u00e8 un punto forte: semplice, tale da non richiedere quasi di segnarsi nulla.Davvero piacevole anche il rompicapo con i tanti frammenti di indici lasciati nei vari paragrafi e che conducono al paragrafo nascosto. A tal proposito mi ricorda forse il pi\u00f9 grande capolavoro della storia del Concorso dei Corti (La luce del Buio), senza per\u00f2 averne la forza immaginifica e folle di.In definitiva, assegno un'ampia sufficienza ad un\u2019opera che non mi ha esaltato, ma che ha molti spunti interessanti e che serve come incoraggiamento all\u2019autore per proseguire nella sua passione di scrittore.Hieronymus ha scritto:Titolo e introduzione mi han dato subito l'idea di un'opera poco originale ma il fantasy \u00e8 sempre il fantasy e ho pregustato qualcosa di coinvolgente.Regolamento ben fatto, si riconosce l'impegno per la creazione degli incantesimi ma per un corto mi sono sembrati eccessivi.Lo stile narrativo si adatta all'ambientazione, cos\u00ec come le parti descrittive le ho trovate troppe e troppo lunghe, cos\u00ec come i paragrafi, e questo rallenta il ritmo e porta a qualche facile sbadiglio.Di interessante e originale ho trovato la protagonista (di maghi cattivi ne avevamo piene le scatole, lasciamo spazio alle stronz... alle donne).La struttura del corto \u00e8 stata ben studiata, trovo molto equilibrio e anche se le scelte ricadono quasi esclusivamente sull'uso degli incantesimi, abbiamo la sensazione finale di aver usato la testa per arrivare all'epilogo. Epilogo che si raggiunge con difficolt\u00e0 (io al quarto tentativo) e che lascia sorpresi. I contenuti ironici si discostano dal resto del testo e questo non \u00e8 per forza un male.Durante la lettura pi\u00f9 che la sensazione di leggere un librogioco ho avuto quella di leggere la sceneggiatura per uno scenario di un gdr classico. C'\u00e8 stato un effetto nostalgia, che mi ha riportato agli anni '80 e '90, ma questa \u00e8 un'altra storia...In conclusione, un corto sufficiente ma che non fa gridare alla novit\u00e0. Lodo l'impegno che trasuda da ogni paragrafo.Aloona ha scritto:Bene, bene, un altro tentativo di corruzione di giuria, grazie ad una bella cattiva\u2026 tranquillo, autore, ho gradito e non ti denuncer\u00f2 (per stavolta). ;DConfesso che se, in un primo momento, la femminilit\u00e0 della protagonista mi \u00e8 apparsa piuttosto ininfluente, nel corso della storia recupera un certo spessore, grazie ad alcune sottigliezze: l'abbondanza di monili magici dal gusto tutto femminile (adorabile il Talismano Felino), le\u00a0 considerazioni nella sala degli specchi e quelle in presenza del nostro ex amante; apprezzabile l'ironia con cui la nostra eroina si conferma intelligente anche nella scelta dei compagni, se \u00e8 vero il detto\u2026 ma soprattutto \u00e8 apprezzabile il ruolo, che una volta tanto esula dalla solita spalla o eroina romantica e che finora, ammettiamolo, \u00e8 stato \"osato\" fin troppo poco anche nel corso delle varie edizioni dei Corti.Ma passiamo agli aspetti pi\u00f9 tecnici: giocabilit\u00e0 ben equilibrata, grazie a un sistema snello e veloce, corredato da un \"libro degli incantesimi\" che mette d'accordo sia gli amanti del \"diceless\" che quelli del classico \"D&D\" e si rivela perfettamente adatto a un Corto. Un po' di amarezza, sempre, per lo scarso sfruttamento dei \"potenti mezzi\" di Word, che avrebbero consentito di creare una tabella editabile direttamente nel Corto, risparmiando al lettore di ricopiarsela altrove, al fine di cancellare man mano le magie.La padronanza di scrittura non manca, anche se lo stile \u00e8 troppo \"spiccio\" per i miei gusti e i personaggi decisamente troppo tagliati con l'accetta. L'intento dell'autore non \u00e8 chiaramente creare del vero \"drama\" e ritengo voluta la mancanza di complessit\u00e0 psicologica (specialmente in virt\u00f9 del paragrafo nascosto \"rivelatore\" di cosa siano realmente), ma si poteva forse andare un pizzico oltre. Non \u00e8 tuttavia imperdonabile: in fondo non ci \u00e8 dato conoscere l'et\u00e0 della \"paziente giocatrice\" e da giovani siamo passati tutti per i classici personaggi standard.Difficolt\u00e0 complessiva: fattibile, ma non tanto eccessiva da rendere scontati gli esiti. La scelta degli incantesimi richiede una certa oculatezza e un'accurata lettura dei loro effetti \u00e8 realmente utile, soprattutto al fine di non sprecare quelli che contro certi nemici potranno rivelarsi addirittura gli unici possibili a salvarci la pelle.Note dolenti: a parte gli aspetti puramente stilistici gi\u00e0 menzionati, l'idea di base \u00e8 simpatica, ma non particolarmente incisiva. La scoperta del paragrafo segreto consente, appunto, di rivalutare sotto nuova luce lo stile scelto per l'avventura e i suoi protagonisti; ma c'\u00e8 da considerare anche l'ipotesi che non venga scoperto e, anche quando ci\u00f2 avvenga, non si grida al miracolo, al massimo alla maggior simpatia."
    ],
    [
        "128085",
        "Charles Petrie-Smith",
        "Era gi\u00e0 venuto fuori anni fa, \u00e8 stato presente nella mia firma per un certo tempo:VROZANDACK \u00e8 un volgare ladro, un vagabondo che nella vita si \u00e8 fatto strada con le sue doti di borseggiatore e diinfingardoSi \u00e8 fatto strada con le sua dote di pigro? E perch\u00e9 io, che quanto a pigrizia potrei battere chiunque al mondo, non mi sono fatto strada e sono un misero fallito? Una vera ingiustizia!"
    ],
    [
        "128089",
        "Seven_Legion",
        "Ehy, questa faccenda del vocabolo \"infigardo\" che non e' quel che sembra(*) s'era gia' affrontata a suo tempo!(*)infigardo: soggetto \"infido\" e armato di spingarda!"
    ],
    [
        "128090",
        "Rygar",
        "Seven_Legion ha scritto:Ehy, questa faccenda del vocabolo \"infigardo\" che non e' quel che sembra(*) s'era gia' affrontata a suo tempo!(*)infigardo: soggetto \"infido\" e armato di spingarda!Repetita iuvant."
    ],
    [
        "129111",
        "GGigassi",
        "Il Corto nasce come una sorta di omaggio scherzoso a una campagna di D&D Classico (il BECMI, per capirci) a cui gioco circa due volte all\u2019anno quando viene a trovarci un amico che fa il Matematico in Francia. Tutti i personaggi a parte la protagonista sono proprio i nostri personaggi, di cui ho ripreso alcuni tic: io ad esempio sono Forester, un forester (appunto) tratto dal Gazetteer di Alphatia e Thyatis. Alcuni dei personaggi sono rimasti esclusi dal Corto e alcuni miei amici mi hanno presentato le loro rimostranze in tal senso, ma lo spazio era quello che era.Lue e Chram sono una cittadina e un mondo di campagna che avevo ideato rispettivamente per i giochi di ruolo Tunnel & Troll e Advanced D&D Seconda Edizione. Le Sette Terre Verdi non so da dove mi siano venute. Etlidam \u00e8 il nome di un personaggio non-giocante (una matrona drow) di una campagna che portavo avanti con un amico.In origine il Corto avrebbe dovuto intitolarsi \u201cKibu, vostra signora\u201d, in omaggio al Philip K. Dick di \u201cUbik, mio Signore\u201d, ma non mi suonava bene e il nome mi sembrava ridicolo. Considerando che proprio con l\u2019inizio di questo concorso dei Corti si sarebbe iscritto un utente di nome Ubik, sarebbe stato invece un bel colpo di serendipit\u00e0!Bistrinya \u00e8 la trasposizione fantasy della frazione in cui abito, cos\u00ec come Holy Cross lo \u00e8 della frazione in cui ha abitato un mio amico. Sukyskin \u00e8 invece l\u2019avamposto delle terre selvagge dove si svolge buona parte dell\u2019avventura B10 \u201cL\u2019Oscuro Terrore della Notte\u201d che \u00e8 quella che stiamo giocando da alcuni anni. Non preoccupatevi per eventuali questioni legali relative all\u2019utilizzo del nome: quello corretto, e comunque sicuramente non registrato, \u00e8 Sukiskyn con la I e la Y invertite rispetto alla grafia che ho usato io. Gli episodi riportati sono basati su situazioni avvenute nella campagna.Ho usato i giocatori come playtester, specificando (vedi sotto) che questo \u00e8 il tipo di librogame che mi piace di meno e che avrei capito se non avessero voluto sviscerarlo fino in fondo.Credo che tutti quelli che hanno letto le NOTE all\u2019inizio abbiano capito che il riferimento a eventuali elementi strani nei paragrafi andava inteso come invito a cercare informazioni segrete, che in questo caso conducevano al paragrafo segreto 18. In qualsiasi ordine si siano svolte le missioni il risultato dell\u2019operazione che ne sarebbe risultata (3x3x2 o 3x2x3 o 2x3x3) era lo stesso.Nel dettaglio i paragrafi in cui si trovavano questi indizi nascosti erano 2 \u2013 8 o 9 \u2013 55 \u2013 68 (percorso di Vrozandack), 11 o 12 \u2013 29 o 34 o 37 \u2013 53 \u2013 62 (percorso di Leon) e 4 \u2013 54 \u2013 65 \u2013 76 (percorso di Boris).S\u00ec, non molto raffinato come giochetto, ma almeno era molto semplice. Inizialmente pensavo di non mettere tutte quelle x ma inserire ossessivamente nel testo dei paragrafi la parola \u201cmoltiplicare\u201d sarebbe stato ancora meno raffinato! (oltre il fatto che si sarebbe mangiato un po\u2019 di spazio).Non ricordo chi aveva notato che le X sarebbero proprio 18 come il numero del paragrafo segreto! \u00c8 un puro caso, giuro.Come anticipato, questo tipo di librogame \u201ctrue path\u201d \u00e8 quello che mi piace di meno: \u00e8 solo una sfida dell\u2019autore e la parte letteraria passa in secondo piano. Da bambino c\u2019ero rimasto malissimo la prima volta che avevo giocato a La Rocca Infernale e non potevo andare avanti perch\u00e9 non avevo trovato l\u2019informazione giusta\u2026 Perlomeno, non mi piace per niente quando lo gioco: idearne uno e immaginare quanto gli altri ne sarebbero rimasti frustrati \u00e8 stato abbastanza divertente! Anche se vecchie volpi come voi non hanno avuto assolutamente problemi a finirlo, spesso al primo o secondo colpo.\u201cmestruo di sacerdotessa drow\u201d: questo \u00e8 un rimando a un\u2019altra campagna di Greyhawk che portavo avanti con un amico, la sua nipotina e una compagna di classe della nipote: all\u2019epoca della scrittura del Corto era ambientata nell\u2019Underdark e i personaggi erano drow.I drow, se qualcuno non li conoscesse, sono elfi scuri cattivissimi. Vivono in una societ\u00e0 matriarcale paranoica in continua lotta fra di loro per il potere. Il ruolo di sacerdotesse \u00e8 riservato alle femmine, e le sacerdotesse drow costituiscono la crema della cattiveria di questa razza. Il mio amico interpretava una drow maga che per una concomitanza di motivi (si \u00e8 trovato a partire con 0 monete d\u2019oro, ha come familiare un pipistrello che si illudeva di poter utilizzare come mantello, voleva fare lo spiritoso) se ne va in giro nuda per grotte e caverne. Questo ha portato le ragazze a fare delle battutacce: \u201cMa quando ti viene il ciclo lasci una scia di sangue ed \u00e8 facile seguirci!\u201d, \u201cQuando hai il ciclo senza protezioni attirerai con l\u2019odore mostri erranti!\u201d.Il che tra l\u2019altro ci ha portato a disquisire sulla possibilit\u00e0 o meno che le drow, e le elfe in generale, abbiano il ciclo mestruale: da tutta \u2018sta storia l\u2019origine della battuta in bocca a Boris, che rimanda comunque a una simile nel fumetto Udo di Acquascura di Giuseppe Ferrandino."
    ],
    [
        "129131",
        "Zakimos",
        "Mi sento in profondo imbarazzo per due ragioni:1) Per me questo \u00e8 il miglior corto dell'intero concorso, miei compresi, nessuna questione. E' l'unico che mi abbia divertito SUL SERIO mentre lo giocavo, l'unico a essere davvero un corto e non qualcosa di pi\u00f9 massiccio ridotto a forza per venir incontro ai limiti del concorso. Oddio, probabilmente anche uno dei miei mi avrebbe divertito dall'altra parte della barricata ma facciamo finta di nulla. Sapere che per l'autore \u00e8 stato un prodotto cos\u00ec cos\u00ec, uno dei tanti corti da lui buttati fuori in questa edizione mi fa pensare a cosa sarebbe potuto venir fuori se GGigassi si fosse concentrato solo su questo, magari riducendo ancora di pi\u00f9 il (poco) true path esistente e sviluppando maggiormente il concetto di invasione. Non gli ho dato il massimo possibile solo per via dei vari refusi e qui andiamo al secondo motivo di imbarazzo.2) Questo racconto \u00e8 talmente pieno di storture verbali che ho pensato alla prima lettura fosse stato scritto da una persona che non parla italiano come prima linguaNon \u00e8 scritto COSI' male, chiariamoci, ma la presenza del Pirata tra gli autori in gara mi ha fatto subito pensare a lui. So che il Pirata vive in Francia ma non ho la minima idea non conoscendolo se sia francofono o italiano d'origine: fatto sta che ho ritenuto giusto nel dubbio non penalizzare troppo il corto, nel timore di far pesare all'autore un difetto a lui poco imputabile. Tutto bellissimo, se non fosse che cos\u00ec facendo mi sono ritenuto libero di massacrare tutti gli altri racconti per il loro stile di scrittura - primo su tutti Fermate Monna Lisa!, ossia il vero racconto scritto dal PirataQuesto dimostra che quanto detto da Anima da Lupo nel topic principale \u00e8 sacrosanto: ho commesso un grave errore a cercar di \"personalizzare\" i voti sulla base del possibile autore, errore che ho commesso pi\u00f9 volte ma che per fortuna non porter\u00e0 danni per quanto attiene alla vittoria finale. Non avrei comunque dovuto farlo e mi scuso con tutti gli autori coinvolti."
    ],
    [
        "129165",
        "Pirata delle Alpi",
        "Zakimos ha scritto:2) Questo racconto \u00e8 talmente pieno di storture verbali che ho pensato alla prima lettura fosse stato scritto da una persona che non parla italiano come prima lingua\u00a0 \u00a0Non \u00e8 scritto COSI' male, chiariamoci, ma la presenza del Pirata tra gli autori in gara mi ha fatto subito pensare a lui.Vorrei sottolineare una cosa importante: \u00e8 vero che faccio errori all'orale o allo scritto (e con i Corti \u00e8 ancora peggio visto che \u00e8 difficile scrivere una storia interattiva in cos\u00ec poco tempo). Ma anche degli utenti LGL italiani fanno degli errori quando stendono i loro Corti o scrivono i loro post. Inoltre anche i giornalisti della stampa cartacea (il Giornale, il Corriere Adriatico), dei siti d'informazione (news di Yahoo, MSN) e anche la redazione dei TG della RAI o della Mediaset fanno errori. E anche i politici: l'italiano parlato da Antonino di Pietro, quello di Antonio Razzi e compagnia bella. Questi sono al senato, vi rappresentano e non sanno parlare correttamente. Penso sia sbagliato pensare che un testo con refusi sia stato scritto da me, perch\u00e9 sbagliate anche voi. Anche Il Corto vincente di questa edizione \u00e8 stato\u00a0 criticato per l'uso errato di alcuni termini.Zakimos ha scritto:So che il Pirata vive in Francia ma non ho la minima idea non conoscendolo se sia francofono o italiano d'origine: fatto sta che ho ritenuto giusto nel dubbio non penalizzare troppo il corto, nel timore di far pesare all'autore un difetto a lui poco imputabile.Sono francese e vivo in Italia da anni. Sono appassionato di scrittura ed ho scelto di sfidarmi scrivendo in italiano. So che con i Corti non valgo molto, ma me la cavo meglio con la narrativa \"classica\". Ma in ogni caso, non devo assolutamente avere un trattamento di favore: i miei errori valgono quanto quelli degli altri utenti. Allora non esitare: critica in un modo intelligente e costruttivo, come lo hai fatto con gli altri!Zakimos ha scritto:Tutto bellissimo, se non fosse che cos\u00ec facendo mi sono ritenuto libero di massacrare tutti gli altri racconti per il loro stile di scrittura - primo su tutti Fermate Monna Lisa!, ossia il vero racconto scritto dal PirataB\u00e8, la giustizia \u00e8 stata resa! GGigassi deve ringraziarmi allora! accetto la Visa, MasterCard, American Express..."
    ],
    [
        "129167",
        "Zakimos",
        "Allora non ho capito proprio un cazzo, oltre ad aver sbagliato ad attribuire il testo a qualcuno sulla base di semplici sensazioni :-D. Chiedo di nuovo scusa, a te in particolare. Il mio commento a ben vedere \u00e8 anche offensivo senza volerlo essere."
    ],
    [
        "129169",
        "GGigassi",
        "Pirata delle Alpi ha scritto:Sono francese e vivo in Italia da anni.Accidenti, mi dispiace per teEri tu l'utente a cui avevo risposto via PM dicendo che non avevo nessun Corto in gara? Se vuoi al prossimo concorso ne scriviamo uno insieme!(vale anche per Zakimos)"
    ],
    [
        "129265",
        "Still",
        "Complimenti GGigassi, non ho letto tutti i corti (solo 6-7) ma questo per me era il migliore, nonch\u00e9 l'unico voto 10 che ho assegnato!"
    ]
]