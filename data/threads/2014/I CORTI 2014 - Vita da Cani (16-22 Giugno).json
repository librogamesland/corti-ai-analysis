[
    [
        "83077",
        "gpet74",
        "Ciao a tutti!Ecco l'ottavo Corto di quest'anno.Vita da CaniLe votazioni per questo Corto si chiuderanno alle 23:59 di domenica 22 giugno.Buona lettura!Ultima modifica di:gpet74Giu-15-14 23:08:59"
    ],
    [
        "83084",
        "gabrieleud",
        "Evviva!"
    ],
    [
        "83096",
        "Aloona",
        "Bene bene, ottimo esempio di come poteva essere sfruttata meglio l'idea dell'avventura nei panni di un cane.Lo ammetto, sono partita con molto entusiasmo; il racconto \u00e8 molto carino e scorrevole, l'idea assai disneyana e i personaggi ben delineati. L'azione non manca ed \u00e8 anche ben resa: avvincente l'incontro/scontro col molosso dello sfasciacarrozze, bella l'avventura delle fogne, commovente l'incontro con Manto Grigio. La barboncina mi ha fatto sorridere, specialmente nel giocare in forma di \"Topocane\", ricordandomi la \"divina barboncina\" di \"Oliver & company\" alle prese col rozzo chiwawa.Purtroppo, per\u00f2, non posso andare oltre il 7. Vorrei dare 7- a dire il vero, ma non posso e quindi scelgo (tra 6,5 e 7) il 7 come \"premio\" per la maggior inventiva a parit\u00e0 di soggetto con altri Corti, la presenza di una storia vera e propria ed anche l'ottima resa dello spirito randagio, la simpatia ed il \"concept\" dei personaggi.Il voto (e vorrei prendere a schiaffi l'autore per questo) cala molto per colpa di errori totalmente evitabili, a mio parere, alcuni leggeri, ma altri anche pesantucci. Riporto le mie osservazioni:1) Innanzitutto, molti paragrafi potrebbero essere sviluppati meglio, troppo brevi e buttati via. Esempio: la ricerca di cibo nelle fogne: autore, sprecati a mettere due righe in pi\u00f9 per descrivere cosa troviamo e come. Fa colore.Altro esempio, la casa sulla Collina: non la vediamo nemmeno. Incontriamo la barboncina, come si dice\u2026ta-ta\u2026senza un minimo di descrizione della casa, che invece dovrebbe essere un momento chiave, magari ispirare qualcosa in noi (soggezione, invidia, snobismo\u2026 insomma, poteva riagganciarsi benissimo a quella introduzione \"contro\" i cani altolocati. Invece non viene sfruttata per nulla e bastava pochissimo.Altro esempio ancora, il par. 11: ci vorrebbe una descrizione minima di cosa c\u2019\u00e8 a destra o sinistra, altrimenti non ho elementi che mi ispirino una scelta piuttosto che l'altra. Qui mi fermo, ma ho avuto pi\u00f9 volte l'impressione che sprecare due righe in pi\u00f9 per la \"scena\" non avrebbe fatto male. Capisco lo stile diretto, ma in alcuni momenti \u00e8 addirittura trascurato e troppo sbrigativo.2) Paragrafi sprecati: esempio principe, la prima scelta (se ricucire con Lupo Rosso o seguire la barboncina), che porta ad esito esattamente identico. Poteva essere risparmiato per qualche opzione in pi\u00f9 in altri casi, ad esempio tentare di salvare manto Grigio o dare un'opzione di \"rischio\" in pi\u00f9 alla scena del custode del canile, prevedendo ad esempio di poter venire scoperti. O qualsiasi altra cosa.Per restare al Canile, segnalo un'altra cosuccia che, pi\u00f9 che un errore, \u00e8 (secondo me) un'occasione mancata: in tutto il nostro tentativo di ingresso la nostra taglia non pesa affatto; eppure c\u2019\u00e8 da arrampicarsi (a sinistra) o da passare attraverso una rete strappata in un solo punto. Ci si aspetterebbe che essere un Topocane o un Cerbero conti qualcosa nella \"mission impossible\".3) Par 10: \u00e8 MOLTO difficile non prendere la scelta giusta, salvo non si sia dei kamikaze o si voglia fare i finti tonti perch\u00e9 davvero onesti dentro. Inoltre, sappiamo cosa siano le rotaie; sappiamo addirittura che portano in citt\u00e0 e avremo quindi sicuramente visto dei treni passarvi sopra, sappiamo ADDIRITTURA che a rischiare di trinciarci \u00e8 un \"treno merci\"\u2026 poi non ne riconosciamo il vibrare, scambiandolo per un temporale?4) Di nuovo i \"dialoghi macchietta\"= il soliloquio del custode. Perch\u00e9, dico, dovete fare 'ste cose? Non le sopporto nemmeno con questa atmosfera disneyana. Qualsiasi altro escamotage si poteva trovare: ascoltare una telefonata, vedere i nuovi padroni della cagnetta mentre la portavano via e poi seguire le tracce, rubare al custode un registro con gli indirizzi dei cani comprati e poi, con affinit\u00e0 umana, farsi aiutare da qualcuno a cenni (anche se ci\u00f2 avrebbe comportato una diversa disposizione delle scelte). Qualsiasi cosa era MEGLIO del soliloquio del custode con la bottiglia. E' gi\u00e0 improbabile che uno parli con la bottiglia ad alta voce se non per bestemmiare, guarda caso parla DELLA NOSTRA CAGNETTA appena noi siamo l\u00ec per ascoltare dietro la finestra e non si limita a riflettere su come siano fortunati i cani a volte, ma ci da PURE i dettagli della casa. Non giustificatemela con \"\u00e8 un racconto per l'infanzia\" (a parte che in questo caso mi sembra un racconto per tutti) o \"anche i cani che si parlano sono surreali\" perch\u00e9 vi mozzico: i cani parlano tra loro in una loro \"lingua\" e sono plausibilissimi da quel punto di vista, esternamente si comportano come cani normalissimi. E i dialoghi tra i cattivi de \"la carica dei 101\" sono esempi di come si pu\u00f2 gestire molto meglio il dare informazioni utili senza sfociare nella bruttura.Ah, poi, parliamo della Collina: ok, il custode parla di una bella casa e di una Collina\u2026 ma chi ci dice che \u00e8 proprio QUELLA vicino al Canile? Siamo in citt\u00e0, \u00e8 l'unica casa in collina? Magari il cagnolino (o cagnolone) pu\u00f2 anche ritenere sia quella che ha visto dietro al Canile, ma andiamo con assoluta certezza mentre invece le informazioni sono molto vaghe. E, guarda caso, ci azzecchiamo a pieno. Siamo cagnolini/oni molto fortunati.5) Logica: mi lascia perplessa quella del punto nel Canile in cui ascolto il suddetto soliloquio: se ho \u201caffinit\u00e0 animale\u201d capisco tutto, se non ce l\u2019ho capisco lo stesso dove andare (quindi che cambia?), ma paradossalmente, averla mi svantaggia. Il fatto che porti ad un finale positivo rispetto l\u2019altro mi sembra molto tirato a caso e senza una logica vera dietro.6) Attenzione: errore clamoroso al paragrafo delle fogne: si dice di andare al par. 2 se NON si ha fiuto e al 26 se si ha fiuto\u2026 ma il risultato \u00e8 l\u2019opposto.\u00a0 Infatti \u00e8 al 2 che ci gettiamo sugli \u201cinconfondibili odori di\u2026\u201d e andiamo sicuri, mentre al 26 andiamo avanti senza certezza. Questo falsa tutto il resto e purtroppo \u00e8 il classico, evitabile errore da non rilettura o rilettura frettolosa. Gran peccato, grandissimo.Last but not least: sbaglio o per finire l\u2019avventura con la barboncina l\u2019UNICA via \u00e8 avere fiuto o non c\u2019\u00e8 alcuna alternativa? Ci vorrebbe almeno UN percorso parallelo, magari pi\u00f9 complesso e rischioso, che ci permetta di terminare la nostra vera missione anche avendo altre caratteristiche. Forse l'autore non ha in mente un \"vero finale\" e, se vogliamo, per me \u00e8 molto migliore quello con Stella; c'\u00e8 da dire che sono comunque finali di \"consolazione\", che non centrano la missione a pieno. E' quindi un errore, sempre secondo me, condannare il giocatore a non arrivarci SE NON prendendo una certa caratteristica iniziale e basta.Ora so che il Saggio arriver\u00e0 e mi sveler\u00e0 che in realt\u00e0 c'era un altro modo e io l'ho mancato pur avendo giocato il libro tre volte con diverse caratteristiche incrociate. Quindi metto subito le mani avanti e sottolineo l'iniziale \"sbaglio o\", in attesa di conferme."
    ],
    [
        "83101",
        "monpracem",
        "Devo ammettere che leggere \"enclave di cani\" mi ha fatto ridere."
    ],
    [
        "83110",
        "Aloona",
        "A me \u00e8 piaciuta l'epica introduzione al territorio del branco."
    ],
    [
        "83126",
        "Charles Petrie-Smith",
        "Uffa, al primo tentativo sono morto; e per un motivo che non ritengo giustificato.SpoilerHo trovato la barboncina (della quale, io umano, ho da subito diffidato) nella nuova casa, mi ha mandato a spasso e non avevo \"ululato\" a questo punto mi viene detto che \"Ormai non te la senti di tornare al Branco e ti arrendi a girovagare per le strade\" - mentre \u00e8 esattamente quello che avrei fatto io - e, non avendo \"occhi di triglia\", sono stato ammazzato dai ragazzini (cosa per altro molto inverosimile, ero un \"cerbero\" e per quanto crudeli difficilmente i ragazzi sono cos\u00ec stupidi da attaccare un randagio di grossa taglia: anche se armati di bastoni e quindi sicuri di prevalere presto o tardi possono nel frattempo rimediare dei morsi molto pericolosi). Io odio quando il testo di un librogame prende una decisione al posto tuo: non c'era nulla nella situazione che mi costringesse a non tornare dal branco, quindi rifiuto che le cose vadano in questo modo. In sede di giudizio questo abbasser\u00e0 il mio voto di almeno mezzo punto se non di un punto intero."
    ],
    [
        "83136",
        "Charles Petrie-Smith",
        "Dopo un paio di riletture mi trovo a concordare profondamente con Aloona per quanto riguarda gli errori che ha individuato, li quoto tutti.SpoilerPer altro, se per arrivare al finale positivo con quella profumiera della barboncina si deve aver per forza \"fiuto\", per quello positivo con la molto migliore Stella \u00e8 obbligatorio avere \"ululato\", quindi la scelta della \"dote canina\" predetermina la compagna con la quale si pu\u00f2 finire.Tutto ci\u00f2, unito a quanto scritto sopra, fa s\u00ec che il mio voto sia solo6,5, nonostante il tono generale mi sia piaciuto."
    ],
    [
        "83138",
        "abeas",
        "Devo dire la verit\u00e0, questo corto non mi \u00e8 piaciuto affatto.SpoilerLa caratteristica che salta subito all'occhio \u00e8 che qui i cani sono umanizzati. Parlano, usano nomi, hanno sentimenti umani (e fin qui ok, ci pu\u00f2 stare), sono in grado di capire parole articolate (par 7), sono superstiziosi (\"buona fortuna\"),preganoaddirittura (par. 11)! Manca solo che ballino e cantino e sarebbero i protagonisti di un cartone Disney!La prosa \u00e8 asciutta, asciuttissima, fin troppo. Molte frasi sono contorte e implorano l'uso di una virgola o una riformulazione; es.: par 1 \"la capacit\u00e0 di interrompere fastidiosamente i tuoi pensieri di Stella \u00e8 unica\"; \"'Senti Stella Bianca', questo \u00e8 il completo nome del Branco di Stella\" (???).L'avventura scorre senza alcuna logica dall'inizio alla fine. Le tempistiche sono sballate: da quando la barboncina viene rapita dagli accalappiacani (\u00e8 sera inoltrata, par 50, e la barboncina \u00e8 appena stata raccolta, successivo par 46) a quando si arriva al canile quanto tempo passa? Un'ora? Non pu\u00f2 essere trascorso molto tempo, eppure quando si arriva al canile (a sera pi\u00f9 che inoltrata) la barboncina \u00e8 gi\u00e0 stata adottata. Che rapidit\u00e0!L'aspetto gioco \u00e8 ridotto all'osso. I primi sei paragrafi sono ininfluenti, qualsiasi cosa si faccia la prima vera scelta \u00e8 al par 28. La maggior parte delle scelte si riducono a un check se si possiede o meno una caratteristica. Ho contato i paragrafi in cui la scelta \u00e8 libera e non condizionata dall'avere una caratteristica: sono 12, ma in realt\u00e0 si riducono a soli 8 effettivi (un sesto del totale), perch\u00e8 i par 11-9-21 e i par 28-19-23 sono concatenati e si rimandano a vicenda. Tra questi paragrafi a scelta libera, solo in un caso (par 18) vengono offerte tre alternative tra cui scegliere, in tutti gli altri ci si limita a scegliere tra due alternative, quasi sempre alla cieca (\"vai a destra o a sinistra?\")Perfino i tre finali sono raggiungibili solo possedendo una specifica caratteristica: \"ululato\" per arrivare al 29, \"occhi da triglia\" per arrivare al 24 e \"fiuto\" per arrivare all'8. Senza una di queste si arriva a una ID, perch\u00e8 \"ormai non te la senti di tornare al branco\" (ma perch\u00e8 mai poi???)Paradossale il par 12, in cui viene chiesto se si ha \"ululato\": peccato che al 12 si arrivi solo e soltanto avendo \"fiuto\", che \u00e8 alternativo a \"ululato\". Erroraccio causato dal copia-incolla e da una scarsa revisione del corto.Altro errore al par 43, in cui i rimandi all'uso di fiuto o meno sono invertiti!Il soliloquio infodump del custode al par 7 \u00e8 grottesco, cos\u00ec come il fatto che il cane sappia trattenere il respiro (ma tanto tutto \u00e8 possibile, \u00e8 un cartone!)Le caratteristiche: la scelta della taglia viene chiesta 3 volte, sopravvivenza 2 volte (\"randagiosit\u00e0\" viene chiamato \"randagismo\" al par 17!), giocoleria (ma non sarebbe stato pi\u00f9 appropriato \"giocosit\u00e0\"?) 2 volte, doti canine 6 volte, empatia umana 2 volte. Forse si poteva ridurre il numero di caratteristiche e dare pi\u00f9 influenza a ciascuna scelta, o lasciare pi\u00f9 scelte libere.In definitiva un corto sballatissimo senza capo n\u00e8 coda.Non me ne voglia, l'Autore, del voto che gli assegner\u00f2, non \u00e8 un voto alle sue capacit\u00e0, che sono sicuro siano superiori a quanto offerto da questo corto, \u00e8 solo un voto al risultato di questo racconto, forse (o almeno spero) scritto in fretta e senza ispirazione negli ultimi giorni disponibili prima della scadenza e funestato da numerosi errori. A dare di pi\u00f9 farei un torto agli altri Autori che hanno profuso un impegno nettamente maggiore nella loro opera.Voto finale: 2."
    ],
    [
        "83139",
        "Charles Petrie-Smith",
        "SpoilerVorrei far notare che \"fiuto\" e \"ululato\" si escludono a vicenda e quindi uno dei due lo si possiede di sicuro, dunque la possibilit\u00e0 di finire con una delle due cagnoline \u00e8 comunque garantita. Piuttosto, \u00e8 la combinazione di \"fiuto\" con \"affinit\u00e0 umana\" (come nella mia prima partita) che condanna a morte certa, infatti se al canile si va a sinistra e si ascolta e comprende il monologo umano (\"affinit\u00e0\"), una volta che si arriva dalla smorfiosa che si \u00e8 sistemata nella nuova casa, il possesso di \"fiuto\" esclude quello di \"ululato\" e quindi la possibilit\u00e0 di ritrovare il vero amore in Stella, e quello di \"affinit\u00e0 umana\" esclude \"occhi di triglia\" che permette almeno una vita satolla; e anche se si incontra Manto andando a destra le uniche possibilit\u00e0 di salvezza sono legate al possesso di \"ululato\" e \"occhi di triglia\".L'autore avrebbe dovuto almeno garantire la possibilit\u00e0 del finale positivo con la stronzissima cagnetta anche a chi fosse arrivato alla sua nuova casa per aver capito il borbottio dell'accalappiacani.A questo proposito volevo far notare un'altra cosa: al par. 31 un nostro comportamento (fermarsi a osservare o correre chiamando a gran voce) determina un cambiamento in una situazione che dovrebbe essereprecedente e indipendente(se Barbie si sia trovata bene o no nella nuova casa); era il genere di cose che non sopportavo in Avventure stellari o nei pochi SLTA che ho sfogliato."
    ],
    [
        "83146",
        "Mornon",
        "Bene bene... un altro bel corto, purtroppo effettivamente non eccellente come altri finora apparsi in concorso.L'atmosfera disneyana non mi dispiace e neanche la missione.Anche la scelta delle \"abilit\u00e0\" e l'uso in gioco \u00e8 molto divertente, anche se effettivamente si poteva equilibrare meglio le possibilit\u00e0 delle singole varianti e trovare in alcuni casi dei nomi migliori (ma topocane non si batte).I testi sono pi\u00f9 corti della media degli altri, ma anche questo non mi dispiace. In questo modo, si gioca e rigioca velocemente e la storia non \u00e8 appesantita da eccessive descrizioni. Azione! Scelte!Tuttavia, le varianti della storia, i percorsi e qualche trovata potevano essere resi meglio. In generale un bel corto, che ha ancora un certo margine di miglioramento.Voto: 8"
    ],
    [
        "83159",
        "Heimdall di Bifrost",
        "Raccontare i cani, versione 2.0. In questo 'Vita da cani' interpretiamo un cane decisamente antropizzato per il quale l'aggettivo 'disneyano' \u00e8 forse abusato ma calzante.GiocoSiamo in presenza di un regolamento oltremodo semplice, che nondimeno ha comportato qualche criticit\u00e0 nella gestione dei bivi, forzando alcune scelte e imprimendo di volta in volta alla narrazione degli indirizzi oggettivamente non prevedibili e, se pure non siamo in presenza di veri e propri 'true path', dobbiamo comunque mettere in conto che la scelta di una caratteristica compiuta inizialmente potr\u00e0 influenzare lo svolgimento dei fatti molto oltre la nostra volont\u00e0.Soprattutto, le caratteristiche, entrano in gioco solo una per volta: come \u00e8 gi\u00e0 stato evidenziato, sarebbe stato forse pi\u00f9 opportuno tenerne conto non solo alla fine del paragrafo, per determinare la scelta di una prosecuzione piuttosto che un'altra, ma anche nel corpo del testo, segnatamente le considerazioni legate alla nostra taglia (difficile che un 'Cerbero' venga attaccato a cuor leggero da una banda di teppistelli o che possa intrufolarsi nel buco di una rete).Al di l\u00e0 di queste magagne, in realt\u00e0, mi pare che l'incastro permetta una certa rigiocabilit\u00e0, e sia possibile tentare diverse combinazioni per arrivare a finali diversi: un lavoro ancora acerbo, ma con delle potenzialit\u00e0.Il mio voto alla giocabilit\u00e0 \u00e8 7,5.NarrazioneLo stile \u00e8 spigliato e sfizioso: mi ha divertito molto la gestione dei vari personaggi che, pure essendo sostanzialmente delle macchiette - in linea col tenore generale quasi da cartone animato - mi sono apparsi meno stereotipati di altri, forse pi\u00f9 pretenziosi, coprotagonisti di altri racconti. I dialoghi, sia pure spesso brevi, sono sbarazzini ed estremamente adeguati al contesto. Alcune frasi dalla sintassi intricata e la mancanza di qualche virgola di troppo denunciano la mancanza di una dettagliata opera di revisione, ma non mi pare che nel complesso si registrino errori di particolare gravit\u00e0.Per quanto riguarda il mio particolare gusto - ma questo non incide sul mio giudizio finale - apprezzo maggiormente il fatto che un librogame si muova in una realt\u00e0 in cui lo sfondo e gli avvenimenti di contorno mantengono una certa coerenza senza che lo scenario muti radicalmente in base alle nostre scelte: in uno dei finali invece, a seconda che si possieda o no una determinata caratteristica, ci troviamo di fronte, in alternativa, ad una Barbie gi\u00e0 comodamente e sdegnosamente accasata oppure a una cagnolina desiderosa di seguirci di nuovo verso la libert\u00e0.Questo ed altri elementi (uno su tutti la scansione cronologica abbastanza approssimativa: in quanto tempo si svolge il tutto?) d\u00e0nno in effetti la sensazione che l'autore, pi\u00f9 che aderire al classico modello 'librogame', abbia voluto realizzare un epigono degli 'Scegli la tua avventura': in fondo, nulla di male, se il gioco \u00e8 ben condotto.Il mio voto alla parte narrativa \u00e8 8.GiudizioDopo l'elegante corto 'Cuore di cane', in cui il punto di vista iperrealista del piccolo protagonista era mantenuto con coerenza e perizia sino in fondo, qui siamo di fronte a una prospettiva ribaltata di 180 gradi: proviamo sentimenti articolati, facciamo ragionamenti, deduzioni, imbastiamo strategie. Anche in questo caso, per\u00f2, l'esperimento mi sembra ben riuscito, per quanto meno cesellato dell'altro, con uno stile adeguato agli intenti.\u00c8 stata una lettura divertente, per quanto rapida. Per questo motivo, a fronte di una media matematica di 7,75, alzoil mio voto finale a8."
    ],
    [
        "83169",
        "Charles Petrie-Smith",
        "E io che mi sentivo troppo generoso a dare 6,5..."
    ],
    [
        "83176",
        "Aloona",
        "Charles Petrie-Smith ha scritto:Spoileral par. 31 un nostro comportamento (fermarsi a osservare o correre chiamando a gran voce) determina un cambiamento in una situazione che dovrebbe essereprecedente e indipendente(se Barbie si sia trovata bene o no nella nuova casa); era il genere di cose che non sopportavo in Avventure stellari o nei pochi SLTA che ho sfogliato.E' quel che dicevo anche io alla voce: \"logiche\".Va beh, noi siamo quelli \"cattivi\", ma almeno non siamo spietati come abeas."
    ],
    [
        "83181",
        "Yaztromo",
        "Questo corto e' decisamente simpatico e carino, chiaramente al di fuori dei canoni realistici e (non sono il primo a notarlo e non saro' certamente l'ultimo) piu' addentro nei canoni \"carone animato\". La cosa in se' non e' ne' un male ne' un bene, ma una degna scelta stilistica (anche se forza un po' le regole del concorso, ma giusto un po'...).Quello che non mi va molto bene e' che, una volta scelta la strada (dignitosissima!) dei cartoni animati per ragazzini, si inseriscano scene cruente e di sangue. In un cartone animato con lo spirito che pervade la maggior parte di questo corto, per esempio i cani non si sarebbero sgozzati tra di loro in un lago di sangue allo sfasciacarrozze, ma il perdente se la sarebbe semplicemente filata con la coda tra le gambe gridando Kai Kai. Secondo me in certi passaggi l'autore ha perso di vista il suo stesso spirito.Anche il riferimento a Stella Bianca -> Stella Grigia -> Oberon (in Italiano) si sarebbe potuto evitare: non aggiunge niente di veramente interessante alla storia.Si intravede anche qua e la' che il corto non e' stato proprio testato e riletto alla perfezione, ma su questi aspetti sono piu' di manica larga.Dal punto di vista rilettura / rigiocabilita' questo corto se la cava bene e arrivati (con celerita' e leggerezza) ad un finale, viene naturale ricominciare la lettura con differenti caratteristiche.Secondo me con poco di piu' si sarebbe potuto mettere insieme un corto molto ma molto migliore, cosa che ovviamente nessuno vieta all'autore di fare e, anzi, potrebbe essere una buonissima occasione per produrre un nuovo LibroNostro!Cosi' com e', pero', lo valuterei 6,5"
    ],
    [
        "83185",
        "Charles Petrie-Smith",
        "Yaztromo ha scritto:Quello che non mi va molto bene e' che, una volta scelta la strada (dignitosissima!) dei cartoni animati per ragazzini, si inseriscano scene cruente e di sangue. In un cartone animato con lo spirito che pervade la maggior parte di questo corto, per esempio i cani non si sarebbero sgozzati tra di loro in un lago di sangue allo sfasciacarrozze, ma il perdente se la sarebbe semplicemente filata con la coda tra le gambe gridando Kai Kai. Secondo me in certi passaggi l'autore ha perso di vista il suo stesso spirito.Su questo punto non sono d'accordo, basta ridefinire l'aggettivo di riferimento: anzich\u00e9 disneyana l'atmosfera \u00e8bluthiana. In Brisby e negli altri suoi film di animazione le scene cruente non mancano."
    ],
    [
        "83186",
        "monpracem",
        "Ma si... \"dysneyano\" o \"bluthiano\" e via discorrendo, sono aggettivi che non portano a molto... alla fine \u00e8 la visione dell'autore non di dysney o altri. Comunque l'ho solo sfogliato un po, ma devo dire che salta agli occhi un modo di scrivere quantomeno curioso... non so quanto sia efficace, per\u00f2. Comunque la storia sembra carina e poi mica si pu\u00f2 essere tutti dei Dostoevsky... ehmm... volevo dire... Dever."
    ],
    [
        "83188",
        "Jhongalli",
        "Una FAQ del bando dice che:USER ha scritto:Esso quindi pu\u00f2 essere un animale con parziali atteggiamenti/azioni da umanoPer cui direi che il tema \u00e8 pienamente rispettato.Il principale difetto del corto \u00e8 la scarsa interattivit\u00e0: una volta decise le abilit\u00e0 del protagonista i bivi in cui \u00e8 richiesta una scelta autonoma del lettore sono davvero pochi. I bivi iniziali in cui si arriva allo stesso paragrafo indipendentemente dalla scelta sono un'altra pecca: assieme alla prosa via via\u00a0 pi\u00f9 asciutta mi fa pensare che l'autore sia partito con una bella idea in testa ma poi non abbia avuto tempo o voglia di realizzarla come si deve, riempiendo cos\u00ec alla bell'e meglio paragrafi che potevano essere destinati ad altro.Le citazioni da Dever (ne ho contate 3)\u00a0 sono un po' fuori luogo ma possono avere un senso in accordo col tono umoristico che si \u00e8 voluto dare alla vicenda. Tale tono \u00e8 ben presente all'inizio (simpaticissime le descrizioni delle abilit\u00e0) ma si perde col procedere della narrazione.Nel complesso ho apprezzato la storia e l'idea di fondo, peccato per la realizzazione soltanto abbozzata.Voto finale: 6, 5"
    ],
    [
        "83201",
        "Aloona",
        "Scusa Yaz, ma sono d'accordo con Charles: non credo sia giusto che le scene cruente pesino sulla valutazione, in quanto \"non disneyane\". Qui si \u00e8 definito \"disneyano\" lo stile per via dei cani che parlano, ma ci sono miliardi di favole per bambini con momenti cruenti e ci sono stati autori di cartoni per bambini che non hanno problemi a inserire anche quelle; Charles cita giustamente Don Bluth, che \u00e8 l'esempio principe."
    ],
    [
        "83362",
        "Anima di Lupo",
        "Sono alla prima partecipazione (sia come votante che come scrittore) ma gi\u00e0 mi sono innamorato del Concorso dei Corti. Mi mancher\u00e0 tutto questo.Comunque...Un altro bel racconto che si legge volentieri: dinamico, sintetico e ben organizzato.Ottimo regolamento, ben pensato e altrettanto ben applicato; le qualit\u00e0 sono distribuite in maniera omogenea e sono originali e divertenti.Paragrafi asciutti che pi\u00f9 asciutti non si pu\u00f2, davvero al minimo.\u00a0 Questo fatto invoglia la rilettura e rende la giocabilit\u00e1 eccellente. In pochi minuti ho finito la storia e mi sono ributtato sul testo dall'inizio.Il mio impegno intellettuale \u00e8 stato ai minimi storici ( ti ringrazio autore misterioso,\u00a0 ne avevo bisogno) grazie alla trama semplice (ma carina) e ai paragrafi corti.Belli, molto belli, i finali. Anche se lasciano un'interpretazione (forse) troppo libera sul finale positivo/negativo/neutro.La cosa che pi\u00f9nonmi \u00e8 piaciuta \u00e8 rappresentata dai dialoghi e dagli atteggiamenti troppo umani di Bracco Solitario. Anche se a tratti \u00e8 stato divertente mi ha pesato constatare questa eccessiva \"umanit\u00e0\" in un racconto dove il protagonista non doveva avere niente di umano.Capisco che l'autore abbia impostato il Corto proprio in questa maniera ma personalmente non mi ha convinto e tolgo mezzo punto per questo motivo.Anche il richiamo a Lupo Solitario non l'ho gradito in un contesto in cui il fantasy non c'entra niente.Giudizio complessivo:buonoVoto:6,5"
    ],
    [
        "83437",
        "PaxTharkas",
        "decedutoamaramente nelle fogne alla prima lettura...cmq il corto \u00e9 carino!! voto un 6,5."
    ],
    [
        "83449",
        "firebead_elvenhair",
        "Non per fare il rompiscatole PaxTharkas, ma per regolamento il voto deve essere accompagnato da un articolato commento, altrimenti \u00e8 probabile che gli organizzatori non ne tengano conto."
    ],
    [
        "83475",
        "babacampione",
        "E' inevitabile confrontare questo corto con Cuore di Cane. Tuttavia non lo trovo del tutto corretto, per via delle premesse stesse al racconto. In Cuore di Cane affrontavamo un giorno qualunque della vita dell'animale, mentre in questo caso abbiamo una vera e propria avventura con una missione che prende consistenza nel corso dei primi paragrafi.La mia riflessione su questo corto sar\u00e0 quindi il pi\u00f9 possibile non condizionata dalla precedente lettura.Ebbene, quello che mi \u00e8 piaciuto di Vita da Cani \u00e8 il regolamento fatto di scelte a priori che permettono una grande longevit\u00e0 e rigiocabilit\u00e0. Questo \u00e8 stato il corto che pi\u00f9 di tutti gli altri ho avuto voglia di rileggere, per esplorare tutte le vie e i finali (raggiungibili attraverso strade differenti, anche questo \u00e8 un elemento positivo).L'applicazione del regolamento mi ha invece lasciato un po' perplesso. Non l'ho analizzato a fondo, ma credo che alcune abilit\u00e0 abbiano un uso preponderante rispetto ad altre. Il bilanciamento forse non \u00e8 stato curato a dovere, anche se a dirla tutta le stesse abilit\u00e0 dovrebbero guidare a fare le scelte opportune (es. Apnea dovrebbe spingerci ad andare alle fogne).Anche l'antiteticit\u00e0 delle abilit\u00e0 \u00e8 un po' forzata, ma non cos\u00ec tanto da farmi storcere il naso.La prosa \u00e8 un po' zoppiccante in alcuni passaggi, tanto da costringermi a rileggere le frasi pi\u00f9 volte per capirne bene il significato, tuttavia non ci sono refusi (o, se ce ne fossero, non li ho trovati). L'autore, a mio parere, dovrebbe curare meglio questo aspetto.Infine, parlando della caratterizzazione dei personaggi, si poteva fare qualcosa di pi\u00f9. A parte il protagonista, c'\u00e8 molto poco (peccato!), e anche il protagonista si comporta in maniera un po' troppo umana, ma non cos\u00ec tanto da irritarmi.Per questi motivi il mio voto \u00e8 6."
    ],
    [
        "83480",
        "Seven_Legion",
        "bhe, visto ilgattonell'avatar non ci aspettavamo certo ti entusiasmassi per questo corto!"
    ],
    [
        "83483",
        "Adriano",
        "Rispetto all'altro Corto (Cuore di cane), a livello strutturale questo ha pregi e difetti:- pregi: ha una storia pi\u00f9 definita ed un'azione migliore (non \u00e8 un cane alle prese con la vita di tutti i giorni), ed un regolamento leggermente pi\u00f9 articolato;- difetti: tra il cane \"normale\" che abbaia, scodinzola e fa capire a gesti le proprie emozioni, e quello disneyano che parla come un essere umano, preferisco il primo; inoltre, capisco che in 50 paragrafi si debbano limitare le caratteristiche di un cane, per\u00f2 effettivamente \u00e8 un po' strano scegliere la mole del protagonista e dover optare tra Topocane e Cerbero: praticamente in mezzo non c'\u00e8 nulla. Per\u00f2 capisco che si tratta di esigenze dovute al poco spazio.Vita da cani mi \u00e8 piaciuto particolarmente per la variet\u00e0 della storia, anche se, come dicevo, avrei preferito personaggi non in stile disney.I paragrafi corti non mi dispiacciono, per\u00f2 in certi casi un minimo di descrizioni in pi\u00f9 non avrebbero gusastato (come quando, al canile, si deve cercare a destra o a sinistra, senza nessun dettaglio che possa catturare la nostra attenzione). Strano anche quando il cane viene messo sotto dal treno sui binari: difficile che un cane non si renda conto di un pericolo di questo genere, ma probabilmente anche qui \u00e8 colpa del poco spazio.Ecco, una cosa: secondo me l'autore avrebbe potuto \"recuperare\" molto spazio per altre scelte. Un esempio su tutti \u00e8 il paragrafo 5: usciti dal canile, abbiamo modo di cercare Barbie. Se abbiamo Fiuto andiamo al 12, altrimenti andiamo al 15.Al 12, se abbiamo Ululato andiamo al 29, in caso contrario andiamo al 15.Qualcosa non mi torna: se al 5 abbiamo Fiuto andiamo al 12 e ok, ma se arriviamo al 12 vuol dire che (automaticamente) non abbiamo Ululato, quindi perch\u00e8 ci viene data la possibilit\u00e0 di scegliere ancora? Praticamente, a partire dal paragrafo 5, il paragrafo 29 \u00e8 irragiungibile.Stessa cosa nelle fogne.E' un po' un peccato, perch\u00e8 probabilmente la fretta nello scrivere il Corto ha portato a difetti di questo tipo (a livello di percorsi, intendo): in generale, le abilit\u00e0 potevano essere gestite in maniera pi\u00f9 armonica (in realt\u00e0, la combinazione di abilit\u00e0 determina - di fatto - alcune scelte durante la storia, il che porta il lettore a \"sentirsi escluso\" da alcune scelte: sembra che la combinazione di abilit\u00e0 prenda scelte per noi).Il voto finale \u00e87."
    ],
    [
        "83490",
        "ilsaggio79",
        "Vita da cani \u00e8 un corto talmente pieno di difetti che l\u2019elenco completo e dettagliato di questi probabilmente finir\u00e0 per risultare molto pi\u00f9 lungo del corto stesso\u2026Data questa premessa \u00e8 probabilmente meglio partire col dire cosa di buono c\u2019\u00e8 nell\u2019opera: il regolamento: molto carina l\u2019idea delle caratteristiche per quanto l\u2019autore le chiama secondo me in maniera inappropriata abilit\u00e0, dato che la taglia di certo non pu\u00f2 essere un\u2019abilit\u00e0. Carini anchelamaggior parte dei nomi delle stesse.Sono poi carini alcuni dialoghi: quello al paragrafo 1, soprattutto che crea l\u2019aspettativa di un avventura sulla falsa riga di un lilli e il vagabondo o gli aristogatti; il protagonista potrebbe infatti essere una simpatica canaglia al pari di Vagabondo o Romeo.FINEPassiamo ai tantissimi difetti:Narrazione, scarna all\u2019inverosimile. Penso che pi\u00f9 d\u2019uno degli autori, abbia trovato strette le 15'000 parole imposte dal bando. Qui invece una manciata di parole a paragrafo sembrano stare adirittura larghe all\u2019autore. La cosa in se non sarebbe un difetto, a volte una descrizione essenziale \u00e8 la cosa migliore che possa essere messa al servizio della storia. Ma qui praticamente, a parte un paio d\u2019occasioni, proprio non si tratteggia un minimo la scenografia. Comunque questo \u00e8 il difetto minore.Passando a cose pi\u00f9 serie: le abilit\u00e0 sono troppe e spesso inutili:\u00a0 Affinit\u00e0 umana ad esempio, sia che la si abbia che non la si abbia si capisce comunque dove \u00e8 finita barbie, anzi paradossalmente non averla ci apre la strada (insensatamente, ma ne parler\u00f2 dopo) a due finali,laddove avendola il finale diviene obbligato (istant death escluse); anche avere o meno topocane o cerbero non \u00e8 influente all\u2019inizio, seppure lo diventa poi; cane fantasia, sfruttata nella parte del corto meno riuscita, si rivela alla fine totalmente inutile: col cane del carrozziere si finisce a litigare quasi certamente e a parte questo non cambia una virgola del risultato finale; e via dicendo\u2026Nel corto ci sono una marea di situazioni illogiche e inspiegabili:Paragrafo 3: lotti col cane dello sfasciacarrozze, stella lo morde al culo e tu lo azzanni alla gola uccidendolo, un millesimo dopo per\u00f2 scopri che stella (praticamente apparsa per un secondo alle spalle dell\u2019animale per distrarlo!) \u00e8 stata ferita gravemente\u2026Paragrafo 4: ti trovi davanti ad una profonda pozza d\u2019acqua sbarrata da una grata gigantesca. Siamo nelle fogne l\u2019acqua di questa pozza immagino che non sar\u00e0 proprio cristallina come il mare in Sardegna, eppure Stella riesce a vedere che sul fondo la grata \u00e8 rotta. Si potrebbe obiettare che non \u00e8 poi cos\u00ec profonda la grata (lo dice l\u2019autore, per\u00f2, non io), ma allora perch\u00e9 serve l\u2019apnea e Stella non mi segue?I paragrafi 23 e 19 si possono incrociare in un loop veramente poco elegante, non capisco perch\u00e9 l\u2019autore non abbia optato per metterli entrambi in un unico pargrafo o utilizzarli semplicemente come bivio per andare o dall\u2019una o dall\u2019altra parte.Paragrafo 31: se arrivi invocando il nome della Barboncina scopri che questa si fa ingroppare da un truzzone di pastore tedesco che ti indica come burino; se per\u00f2 aspetti in preda a misteriose e non meglio chiarite sensazioni, allora ecco che la cagnetta esce fuori invocando il tuo aiuto per difendersi da due bambine che gliene hanno fatte passare tante, ma tante eh! Cos\u00ec tante per\u00f2 che se entravi subito urlando era la barboncina pi\u00f9 felice del mondo vivente in una casa bellissima e col suo cane pastore truzzissimo\u2026BOH!Paragrafo 35: muori avvelenato da esche piene di rodenticida: ma scusate e il fiuto prodigioso che ho come abilit\u00e0? Per non parlare del fatto che dovrei essere un bel cane sveglio vista la vita che faccio. E poi esche nelle fogne? Okay qualcuno ce l\u2019ha messe ma ormai pi\u00f9 che altro si mettono delle cassettine di plastica con dentro piccole porzioni mica bocconcini di carne seminati alla Pollicino\u2026Paragrafo 43 credo ci sia un errore di attribuzione\u00a0 dei paragrafi: infatti, sebbene non sia chiarissimo, se hai il fiuto dovresti andare al paragrafo 2 dove ti trovi davanti ad una rosa ristretta di possibilit\u00e0, tra cui la strada giusta, mentre se vai al 26 (dove vieni mandato se hai fiuto) rischi di perderti e andare anche incontro ad un istant death.Paragrafo 44: abbandoni l\u2019amica di sempre, forse pi\u00f9 di la che di qua, per correre dietro a una puttanella intravista per forse 2 minuti, vabb\u00e8 che i cani non hanno moralit\u00e0 per\u00f2\u2026Errore Magno: le varie parti del corto sono collegate tra loro con un approssimazione tale da rendere il corto spesso illeggibile: la cosa \u00e8 particolarmente vera dallo sfasciacarrozze dove per esempio ci possiamo trovare sul terrapieno al paragrafo 49 anche senza esserci saliti; al paragrafo 20 subiamo un salto indetro nel tempo infatti il cane che gi\u00e0 poteva stare intento ad inseguirci torna a cuccia per poi di nuovo acorgersi di noi! Un pasticcio orrendo! Al paragrafo 7 non si capisce perch\u00e9 vieni spedito direttamente al 42 col finale col patore tedesco truzzo e non hai, invece, facolt\u00e0 di aspettare fuori casa finendo al finale con Barbie.Tralascio errori grammaticali e lessicali segnalandone solo uno macroscopico:Paragrafo 10: l\u2019autore per una volta si degna di dare un po\u2019 di colore allo sfondo arrischiando una descrizione di fiori STENTOREI. Pecato che stentoreo \u00e8 un aggettivo che indica una voce possente e derivi dal mito greco (se non erro) di Stentore, persona dotata di voce fortissima, da cui il vocabolo: e cosa gli stavan facendo a \u2018sti pori fiori perch\u00e9 strillassero cos\u00ec?Infine il prologo: qunato di pi\u00f9 confusionario si possa desiderare:Inizi dicendo \u201c quello che voi umani definieste un libro game\u201d:\u00a0 Voi umani? Quindi chi parla cos\u2019\u00e8? Un cane?Pi\u00f9 gi\u00f9 si dice: \u201cInsomma, questi poveri cani non sanno cosa si perdono a non vivere liberi e fieri come Voi randagi\u201d: quindi ora siamo cani, e nel mentre l\u2019autore cosa \u00e8 diventato?Il prologo termina con: \u201cCome prima cosa immagna quali caratteristiche rendono il randagio che vivr\u00e0 quest\u2019avvntura cos\u00ec speciale\u201d: quindi adesso il personaggio protagonista \u00e8 in terza persona\u2026Alla luce di tutto ci\u00f2 non posso che definire il corto un prodotto poco apprezzabile (nel senso che non si riesce ad apprezzare la buona idea di fondo che c'era), salvato dal minimo assoluto solamente da qualche buono spunto:Voto1,5"
    ],
    [
        "83494",
        "Aloona",
        "Saggio, nonostante condivida quasi tutti gli errori rilevati, stavolta non sono proprio d'accordo con te. Ormai hai votato e quindi \u00e8 chiaramente pur parl\u00e9e. E' vero che \u00e8 molto pasticciato, ma siamo all'eccesso di notazioni tecniche, senza affatto considerare anche i pregi. Insomma 1,5 significa che non ne ha praticamente nemmeno uno; mentre a me \u00e8 parso, tra i mille difetti, di vedere comunque un soggetto fresco e simpatico, quantomeno una storia divertente e una buona caratterizzazione dei personaggi (per quel che un Corto concede).Baba: certo che \u00e8 inevitabile, ma continuo a non capire perch\u00e9 trovate ci\u00f2 un problema o un'ingiustizia. In un concorso qualsiasi in cui viene dato un soggetto, solitamente si valuta anche lo sviluppo ed il risultato A PARITA' di soggetto."
    ],
    [
        "83498",
        "ilsaggio79",
        "Se non avesse un pregio il voto sarebbe stato 1, dato che lo ha (lo dico proprio in apertura) \u00e8 1,5. Scusate ma se si da la sufficienza anche a un corto cos\u00ec allora partiamo da 6 e punto. Anche questo \u00e8 stato un corto che mi ha creato enormi aspettative, veramente l'idea era carina, manco a farlo apposta era quello che iporltizzavo nella ma critica a cuore di cane. Per\u00f2 dai, proprio una realizzazione approssimativa.Soprattutto se metti in scena un corto stile SLTA (e questo ci si avvicina visto il regolamento scarno) il raccordo tra paragrafi di strade differenti deve essere perfetto, non hai margine di errore, \u00e8 una posiziine che hi sempre avuto!"
    ],
    [
        "83507",
        "babacampione",
        "Seven_Legion ha scritto:bhe, visto ilgattonell'avatar non ci aspettavamo certo ti entusiasmassi per questo corto!Eh, in effetti a pensarci bene lo scorso anno a Topo Solitario diedi 9..."
    ],
    [
        "83508",
        "Aloona",
        "ilsaggio79 ha scritto:Se non avesse un pregio il voto sarebbe stato 1, dato che lo ha (lo dico proprio in apertura) \u00e8 1,5. Scusate ma se si da la sufficienza anche a un corto cos\u00ec allora partiamo da 6 e punto. Anche questo \u00e8 stato un corto che mi ha creato enormi aspettative, veramente l'idea era carina, manco a farlo apposta era quello che iporltizzavo nella ma critica a cuore di cane. Per\u00f2 dai, proprio una realizzazione approssimativa.Soprattutto se metti in scena un corto stile SLTA (e questo ci si avvicina visto il regolamento scarno) il raccordo tra paragrafi di strade differenti deve essere perfetto, non hai margine di errore, \u00e8 una posiziine che hi sempre avuto!Sono d'accordo, ma non sul grado di pesantezza. Come per chi vota eccessivamente alto, sono canoni tuoi () ma mi sembra sufficiente un 3 o 4 per indicare una grave insufficienza. Forse mi baso su una scala pi\u00f9 \"scolastica\" o forse vedo molti difetti, ma dei pregi abbastanza buoni e un buon margine di miglioramento.Non so, 1 e mezzo mi sembra come dirgli: brucia sta roba e non scrivere mai pi\u00f9. Mi pare eccessivo, come chi spara 9 e 10 come fossero bruscolini per roba con palesi difetti."
    ],
    [
        "83510",
        "ilsaggio79",
        "Aloona ha scritto:Non so, 1 e mezzo mi sembra come dirgli: brucia sta roba e non scrivere mai pi\u00f9.No, \u00e8 come dirgli: bravo bella idea, per\u00f2 non hai scritto niente, mettitici e lavora. L'idea era buona davvero, pensavo fosse un bel corto, ma a parte l'idea io non vi ravviso altro, non vedo lavoro di scrittura, non vedo lavoro di intersezione della trama, non vedo test di giocabilit\u00e0, non vedo ambientazione.Cuore di cane, \u00e8 stato un lavoro per me senza nessuna emozione, e per questo insufficiente, ma dietro c'era un lavoro, non perfetto, ma c'era lavoro, tante idee sviluppate. Tu metteresti quel corto e questo sullo stesso piano? Oggettivamente? Ti dico che nonostante tutto,mi son divertito di pi\u00f9 a leggere questo lavoro sconclusionato che quello molto pi\u00f9 accurato. Ma oggettivamente, quell'altro \u00e8 migliore."
    ],
    [
        "83511",
        "Aloona",
        "S\u00ec ma 1,5 mi pare comunque un'esagerazione. Mah\u2026 sono scale. C'\u00e8 chi scende e c'\u00e8 chi sale."
    ],
    [
        "83516",
        "Mornon",
        "babacampione ha scritto:Eh, in effetti a pensarci bene lo scorso anno a Topo Solitario diedi 9...Molto bene..."
    ],
    [
        "83527",
        "ilsaggio79",
        "Allora te la giro a te: quand'\u00e8 che dai insufficiente? Perch\u00e9 se non son pecche gravi queste..."
    ],
    [
        "83530",
        "lonewolf79",
        "Letto pure io.Sebbene pure a me il confronto con Cuore di cane \u00e8 inevitabile, questo racconto ha delle buone basi e premesse, ma la meccanica di gioco (alcune abilit\u00e0 non paiono proprio inserite bene), l' incastro dei paragrafi , e la brevit\u00e0 degli stessi non aiutano a dare un voto alto. I paragrafi snelli aiutano certo, ma intervallati da qualcosa in piu' non sarebbe male e i precedenti corti in gara l' hanno dimostrato.Oltretutto ho rilevato durante la lettura una difficolt\u00e0 nell' appassionarmi al racconto stesso cosa che invece mi \u00e8 capitata per i precedenti.Certo non concordo con il voto\u00a0 2 o 1,5 che ho visto sopra ( a proposito l' incipit per voi umani era una trovata carina) ma sicuramente il livello di questo corto \u00e8 piu' basso.Il mio voto \u00e85,5Ed \u00e8 un peccato perch\u00e8 credo che con qualche aggiustamento possa dire la sua in maniera piu' egregia."
    ],
    [
        "83531",
        "babacampione",
        "Mornon ha scritto:babacampione ha scritto:Eh, in effetti a pensarci bene lo scorso anno a Topo Solitario diedi 9...Molto bene...S\u00ec, cucinato in salm\u00ec era davvero una favola!"
    ],
    [
        "83555",
        "Apologeta",
        "Niente, anche questo non riesco a leggerlo..."
    ],
    [
        "83556",
        "LordAxim",
        "6.5\u00a0 - >\u00a0 Piacciono la velocit\u00e0 e la componente di azione del Corto, tuttavia la scelta di creare il personaggio attraverso una binaria combinazione di abilit\u00e0 mi ha dato idea di una certa rigidit\u00e0 delle scelte. L'umanizzazione del cane protagonista secondo me non \u00e8 riuscita molto bene, avendo preferito\u00a0 la consapevolezza canina del racconto \"cuore di cane\". Alcune accoppiate delle scelte all'inizio conducono a fine prematura, peccato."
    ],
    [
        "83571",
        "gpet74",
        "Votazioni Concluse!"
    ],
    [
        "83572",
        "gpet74",
        "Voto di Gpet74\"Interpretare un cane randagio che deve salvare la barboncina del proprio cuore da un canile? Ma che idea carina!\" Questo deve aver pensato l'autore nel mettersi al lavoro su questo corto. Peccato che, al di l\u00e0 dell'idea di partenza, tutto il resto dell'opera sia mediamente scadente.In particolar modo imputo a questo \"Vita da Cani\" due difetti macroscopici (oltre ad una serie di altri difetti minori): l'indefinitezza del POV e l'assoluta arbitrariet\u00e0 degli eventi.In pratica il Punto di Vista (POV) dovrebbe essere sempre quello del cane randagio. Eppure non solo l'autore spesso fa capolino intromettendosi nella narrazione, come si vede benissimo gi\u00e0 dall'introduzione nella quale non si capisce se a parlare sia il cane oppure un narratore esterno, ma in generale il cane pensa e si comporta in modi impossibili per un cane, fosse anche un cane umanizzato come quello in esame. Posso sorvolare sul fatto che i cani annuiscano e addirittura che sorridano, posso sorvolare sull'eccessiva umanizzazione di questi animali che addirittura pregano. Per\u00f2 proprio non riesco a digerire che un cane possa comprendere i discorsi avvinazzati di un umano (sia che si possegga l'Affinit\u00e0 Umana o meno), oppure che sappia distinguere un buon vino da uno scadente, per dire.Ma il problema pi\u00f9 grosso \u00e8 l'altro, ossia l'arbitrariet\u00e0 degli eventi. In ogni storia occorre che le motivazioni che spingono i personaggi ad agire siano comprensibili al lettore, cos\u00ec come deve essere comprensibile il concatenarsi degli eventi. Insomma durante la lettura di un qualsiasi testo di narrativa, interattiva o meno che sia, il lettore non dovrebbe mai domandarsi \"Perch\u00e9?\"Invece in \"Vita da Cani\" mi sono trovato a chiedermi il perch\u00e9 delle cose di continuo e con crescente frustrazione. Proprio a cominciare dalle motivazioni che spingono il protagonista a intraprendere la sua avventura. Insomma Bracco conosce Barbie per 5 minuti, non ci scambia che mezza parola. Ok, sar\u00e0 figa quanto vuoi ma perch\u00e9 mai dovrebbe rischiare la sua vita per andare a salvare una sconosciuta dal canile, quando non l'ha fatto per il vecchio Manto Grigio, che invece era membro della sua comunit\u00e0 di cani da molto tempo?Perch\u00e9 gli accalappia cani catturano la barboncina ma invece danno un calcio a Zanna e lo gettano nel fosso? Essendo accalappiacani dovrebbero accalappiare tutti i bastardi che incontrano, a maggior ragione se sono grossi e aggressivi come Zanna?Perch\u00e9 e quando Stella viene ferita nello scontro allo sfasciacarrozze, e che senso ha il dialogo subito seguente? Manco Bracco e Barbie fossero promessi sposi da sempre e Barbie la migliore amica di Stella. Non ha senso che Bracco non riaccompagni stella al branco.Perch\u00e9 se Bracco perde le tracce di barbie rimane nella citt\u00e0, anche a costo di morire di fame o di farsi ammazzare da dei ragazzini, invece di tornare al branco?Perch\u00e9 dei cani randagi dovrebbero trovare cibo pi\u00f9 facilmente in un boschetto fuori citt\u00e0 invece che nella citt\u00e0 medesima? Da che mondo \u00e8 mondo i cani randagi NON vivono nei boschi ma proprio nelle citt\u00e0 dove possono rovistare nell'immondizia e l\u00ec prosperare.Insomma, praticamente ad ogni paragrafo mi sono trovato a domandarmi PERCH\u00c8? e la cosa mi ha davvero infastidito. Mi sembrava che l'autore volesse prendermi in giro. Che sottostimasse le mie capacit\u00e0 critiche o intellettuali e non provasse neppure a dare un minimo di coerenza alla storia che pretendeva di raccontare.E non parliamo della pochezza del regolamento. A prima vista esso sembra semplice ma interessante, con cinque competenze \"binarie\". Peccato che l'applicazione di questo sistema sia pessimo. Spesso l'avere una determinata abilit\u00e0 \u00e8 ininfluente ai fini dello svolgimento della storia, altre volte, invece, non si capisce a cosa mai debba servire possedere quell'abilit\u00e0 visto che anche non avendola i risultati sono simili. Altre volte ancora il non possesso di un abilit\u00e0 conduce ad una fine prematura, oppure incanala verso un finale che non ha senso di essere, viste le premesse, come quando dal nulla (perch\u00e9?) ricompare Stella, anche se l'avevamo lasciata ferita gravemente, e scopriamo di essere innamorati di lei, o come quando senza motivo alcuno decidiamo di non tornare al branco.Potrei stare qui a parlare a lungo dei difetti di prosa (Tremendi i fiori stentorei... credo che l'autore volesse dire fiori stentati, crescendo questi sul bordo di una ferrovia), della punteggiatura zoppicante e delle descrizioni assenti o quasi.Sinceramente non ne ho voglia.In generale quello che ho percepito da questo Corto \u00e8 stato scarsissimo impegno da parte dell'autore, al limite della strafottenza nei confronti dei lettori. Una storia buttata l\u00ec, con un regolamento buttato l\u00ec e descrizioni buttate l\u00ec. Insomma un \"Famolo perch\u00e9 dobbiamo\". Di fronte a un simile atteggiamento non mi sento nemmeno spronato a cavilalre o a perdere tempo a spiegare all'autore perch\u00e9 dovrebbe evitare di raccontare le cose ma dovrebbe provare a mostrarle, per dire.Insomma, lui non aveva voglia di scriverlo sto Corto. Io non ho voglia di perderci tempo a recensirlo. Per cui il mio voto \u00e8 un4,5e mi dispiace davvero trovarmi a dover dare un voto cos\u00ec basso."
    ],
    [
        "83573",
        "gpet74",
        "Voto di EGOVita da cani\u00e8 un pasticcio.Mi piacerebbe poter dire che qualche aspetto di questo Corto \u00e8 buono, ma\u2026 ogni aspetto potenzialmente degno di nota, una volta visto il risultato finale, non fa altro che denunciare la scarsa chiarezza di idee e di intenti dell\u2019autore. E il risultato finale non ci va molto ad averlo chiaro: pi\u00f9 che un Corto, questo \u00e8 un Cortissimo.Partiamo da qui, dunque. Come si fa a far credere di avere una storia da raccontare, se non ci si sforza un minimo di raccontarla? Non c\u2019\u00e8 una descrizione degna di questo nome. Non si pretendono lunghi paragrafi e descrizioni dettagliate, ma un minimo di contesto s\u00ec. Qui non abbiamo praticamente nulla; quei pochissimi dettagli di ambiente che ci sono, sono funzionali all\u2019azione che il protagonista deve compiere. Non \u00e8 stato fatto il minimo sforzo di creare atmosfera, coinvolgimento, niente. Entri nelle fogne. Vai! Avventura!\u2026 entri nelle fogne, vai in direzione della Citt\u00e0, cammini per qualche tempo, ti perdi. In tre righe.Oddio, tutti abbiamo presente l\u2019idea collettiva di \u201cfogna in cui si avventurano uomini e animali nei film e nei romanzi\u201d, ma non per questo un autore \u00e8 esentato dal darne la sua descrizione!Quando uno non \u00e8 bravo a raccontare, spesso si sforza troppo, e il risultato \u00e8 un racconto goffo e magari un po\u2019 ridicolo. Ma in Vita da cani non c\u2019\u00e8 sostanzialmente racconto. Mi \u00e8 impossibile sentirmi coinvolto o interessato da un testo del genere, mi raccontasse anche la storia pi\u00f9 incredibile del mondo.Detto questo, il testo \u00e8 poi pieno di cose che non funzionano.L\u2019introduzione - retorica e vagamente fastidiosa nei toni - non ha un punto di vista coerente, una voce narrante precisa; non convince nemmeno s\u00e9 stessa, e non lo nasconde.Il punto di vista del cane \u00e8 altalenante, e troppo spesso il narratore vi si intromette: da un lato il cane conosce le rotaie, ma non il rumore che annuncia il treno; dall\u2019altro lato, \u00e8 in grado di dire che l\u2019accalappiacani sta bevendo del \u201cpessimo vino\u201d e che la sua voce \u00e8 impastata dall\u2019alcol! E poi riconosce al volo \u201cla casa sulla collina\u201d alla sola menzione (ce n\u2019\u00e8 solo una in tutta la citt\u00e0?).I tempi del racconto non quadrano: Barbie viene adottata a tempo di record.La successione degli eventi non quadra: in alcuni casi perdiamo la traccia della barboncina in base al capriccio dell\u2019autore, non in base a cause o eventi logici. La ferita di Stella ha troppe cause possibili, e alcune non funzionano. Se andiamo incontro a Barbie lei ci rifiuta, se aspettiamo un attimo abbiamo il finale buono: questo \u00e8 il tipico sistema di Avventure Stellari, dove la natura di un personaggio cambia completamente se scegli X invece di Y, senza la minima coerenza interna; e non \u00e8 mai stato un bel sistema.Il comportamento dei personaggi non ha senso: non hai trovato Barbie, ergo non torni al Branco? Ehm\u2026 perch\u00e9 mai?!Due dei tre finali non hanno alcuna attinenza con lo spunto iniziale, perci\u00f2 sono un po\u2019 restio a dire che offrono \u201cuna piena risoluzione della vicenda\u201d.Semplicemente, il racconto fa acqua da tutte le parti. Non solo manca una vera libert\u00e0 di scelta: mancano proprio le motivazioni per cui dovremmo agire. \u00c8 gi\u00e0 tutto deciso, e la consecutio degli eventi \u00e8 cos\u00ec confusa che non ci si sente nemmeno spettatori di una storia di cui dovremmo addirittura essere i protagonisti!Neanche il sistema di gioco ha basi solide. L\u2019organizzazione delle \u201cabilit\u00e0\u201d, cos\u00ec com\u2019\u00e8, ha poco senso, perch\u00e9 non si capisce come mai questo cane dovrebbe avere o l\u2019una o l\u2019altra. Fiuto e Ululato devono essere mutuamente esclusive? La capacit\u00e0 di fare gli Occhi da Triglia non implica forse una conoscenza delle reazioni umane derivante da numerosi contatti, e quindi la possibilit\u00e0 di averne \u201cappreso\u201d il linguaggio? Per tacere di quanto sia assurda la scena riguardante l\u2019Affinit\u00e0 Umana: va bene il tono cartoonesco della storia, ma \u00e8 sempre un cane, andiamo! Non pu\u00f2 capire un discorso tanto articolato.L\u2019uso delle \u201cabilit\u00e0\u201d non \u00e8 comunque ben equilibrato, anzi. Troppe alternative in alcune scene, troppo poche in altre. Talvolta alcune scelte non sono nemmeno possibili, perch\u00e9 ci si arriva tramite un\u2019abilit\u00e0 che esclude quella che ci viene richiesta subito dopo; talvolta avere un\u2019abilit\u00e0 piuttosto che quella opposta non fa alcuna differenza anche quando, per ovvi motivi, dovrebbe (vedi il primissimo bivio, al paragrafo 1); e al 43, i rimandi sono chiaramente invertiti.La confusione dell\u2019autore \u00e8 anche evidente laddove (al 17) chiama \u201crandagismo\u201d la caratteristica che nel regolamento \u00e8 detta \u201crandagiosit\u00e0\u201d: parola che comunque non esiste, e la caratteristica a cui si riferisce dovrebbe essere implicita nel fatto che impersoniamo un randagio, e poi\u2026 NON \u00e8 la capacit\u00e0 di trovare cibo ovunque.Erroracci:- introduzione: \u201cantizzecche\u201d- \u201cfreesbee\u201d (si scrive \u201cfrisbee\u201d)- 10: fiori \u201cstentorei\u201d (non c\u2019entra proprio nulla!)- 19: \u201cun\u2019enorme cane\u201dInsomma: in questo Corto non si riesce a capire se \u00e8 nato prima il racconto o il regolamento. Difficile credere che sia nato prima il racconto, perch\u00e9 quasi non esiste, quello che c\u2019\u00e8 non sta in piedi, e a malapena \u00e8 coerente con l\u2019impianto di gioco. Difficile per\u00f2 anche credere che sia nato prima il regolamento, visto che per crearlo si dovrebbe avere prima un\u2019idea precisa di un racconto in cui impiegarlo. Sembra tutto buttato l\u00ec di malavoglia per creare qualcosa che possa partecipare al concorso, ma senza alcuna velleit\u00e0. Per scrivere cos\u00ec poco non deve esserci voluto molto tempo, e allora\u2026 perch\u00e9 non fare di pi\u00f9? Perch\u00e9 non rivedere il tutto, almeno per correggere gli errori e perfezionare la punteggiatura?Inizialmente non volevo essere troppo drastico nel voto, ma se l\u2019autore non ha avuto voglia di creare qualcosa di buono, di interessante, di offrirmi la minima scusa per trovare qualcosa di valido nella sua opera; se lo sforzo che ho impiegato a leggere con attenzione e commentare il suo Corto sembra (purtroppo) superiore a quello che lui ha profuso nel crearlo; non mi pare giusto riservargli un trattamento di favore. Il mio voto \u00e84."
    ],
    [
        "83574",
        "gpet74",
        "Voto di RygarNel valutare questo racconto \u00e8 inevitabile fare un raffronto con il suo predecessore \u201cCuore di cane\u201d. Il tema, infatti, \u00e8 quello dell\u2019animale e, in entrambi i casi, si tratta del migliore amico dell\u2019uomo. Le somiglianze, comunque, si fermano qui: in questo racconto i personaggi sono tutti cani, ma sono anche \u201corwellianamente\u201d dotati di sentimenti, pensieri e parole alla stregua di ogni essere umano. Il protagonista, Bracco Solitario, ha infatti lunghi dialoghi con i compagni di branco e non ha problemi a comprendere concetti complessi. Bisogna per\u00f2 dire che il bando del concorso, in questo riguardo, era molto elastico, quindi la cosa non deve portare penalit\u00e0 nella valutazione.L\u2019attinenza alle regole \u00e8 formalmente rispettata, con tre finali ben distinti e l\u2019esito delle azione determinato solo dalle \u201cabilit\u00e0\u201d scelte. In realt\u00e0, per quanto riguarda le suddette abilit\u00e0, si registrano le prime note dolenti. Tanto per cominciare, alcune sono contrapposte in maniera logica (un \u201cTopocane\u201d non pu\u00f2 essere contemporaneamente un \u201cCerbero\u201d), ma altre non hanno motivo di essere mutualmente esclusive (come nel caso di \u201cFiuto\u201d e \u201cUlulato\u201d o \u201cRandagiosit\u00e0\u201d e \u201cCane Fantasia\u201d). Col senno di poi, avrebbe potuto essere una mossa pi\u00f9 intelligente lasciare che fosse il giocatore a scegliere alcune tra una rosa, creando un proprio Bracco Solitario ad hoc. Inoltre, come accenner\u00f2 pi\u00f9 avanti, il possesso di alcune rischia addirittura di essere controproducente. Non mi aspettavo un bilanciamento perfetto (che non esiste nemmeno nei pi\u00f9 blasonati \u201cLupo Solitario\u201d e \u201cRealt\u00e0 Virtuale\u201d), ma un minimo sforzo avrebbe potuto essere fatto.Lo stile di scrittura \u00e8 carente, molto carente. Quando si ha un limite numerico di paragrafi, sarebbe buona pratica cercare di renderli pi\u00f9 corposi possibile, aggiungendo descrizioni dettagliate e dialoghi vivaci. In questo caso, invece, pare quasi che all\u2019autore facesse fatica dilungarsi pi\u00f9 dello stretto necessario. \u00c8 pur vero che il bando prevedeva anche un limite di lunghezza complessivo dell\u2019elaborato, ma questo testo \u00e8 ampiamente al di sotto del numero massimo di parole: un eventuale ampliamento avrebbe solo fatto del bene alla parte narrativa e descrittiva. A livello grammaticale non vedo grossi errori, ma ci sono alcune scelte lessicali alquanto infelici: al par. 10 ci sono \u201cfiori stentorei\u201d (non \u00e8 che erano \u201cstentati\u201d?), al par. 15 c\u2019\u00e8 uno strano \u201cmalfidenti\u201d (che sia una fusione tra \u201cmalfidati\u201d e \u201cdiffidenti\u201d?), al par. 29 si parla di \u201cfischiare come una sirena\u201d (forse si riferisce alle sirene che annunciano il cambio del turno nelle fabbriche?). Insomma, l\u2019autore avrebbe potuto rivedere meglio il tutto.Ma il pi\u00f9 grosso difetto si rileva al livello ludico, per quanto riguarda i collegamenti tra paragrafi., indice di scarsa cura nella revisione (se revisione c\u2019\u00e8 stata). Il caso pi\u00f9 eclatante \u00e8 il par. 12, raggiungibile solo dal par. 5 e solo con l\u2019abilit\u00e0 \u201cFiuto\u201d: se si ha l\u2019abilit\u00e0 \u201cFiuto\u201d non si pu\u00f2 avere \u201cUlulato\u201d (come da regolamento), eppure \u00e8 proprio questa ultima abilit\u00e0 a essere richiesta per arrivare al par. 29 dal 12. Ne risulta che il par. 29 \u00e8 raggiungibile solo dal 42. Inoltre, sempre dal suddetto par. 5, non avere \u201cFiuto\u201d porta al 15, al quale si arriva per\u00f2 anche attraverso il par. 12 (non potendo appunto avere \u201cUlulato\u201d). L\u2019implicazione di questo \u00e8 che, se ci si intrufola sotto la rete per entrare nel canile, ci si possono scordare entrambi i finali \u201cpositivi\u201d e ci si deve accontentare di quello agrodolce (morire serenamente grassi e imborghesiti) o di un istant death gratuita (ammazzato dai teppistelli). Altro errore grossolano si ha al par. 43, che rimanda al 26 se si ha \u201cFiuto\u201d e al 2 in caso contrario: peccato che gli esiti siano stati invertiti. C\u2019\u00e8 poi una questione che non \u00e8 un errore in senso stretto, ma cozza un po\u2019 con la logica e il buon senso, ovvero quella temporale: la barboncina viene catturata in serata, ma solo il percorso delle fogne ci dice che \u00e8 in effetti passata la notte prima di sbucare all\u2019esterno, mentre quello dello sfasciacarrozze sembra avvenire in pochi minuti. Per finire, avere \u201cAffinit\u00e0 Umana\u201d \u00e8 controproducente ai fini del gioco, perch\u00e9 l\u2019abilit\u00e0 si usa solo una volta e conduce dritto al 42, paragrafo che preclude uno dei possibili finali \u201cpositivi\u201d (quello assieme a Barbie). Spendo altre due parole su quest\u2019ultimo, perch\u00e9 \u00e8 fastidioso che una condizione pregressa (la felicit\u00e0 della barboncina) sia legata a un\u2019azione successiva del protagonista (entrare subito in casa o fare un po\u2019 lo stalker). Per finire, i primi sei paragrafi (1-25-30-50-33-46) sono perfettamente inutili ai fini dell\u2019avventura: la prima vera scelta avviene al 28. Visto che si parla di un \u201cCorto\u201d, sarebbe meglio non sprecare nemmeno un paragrafo, cosa che invece \u00e8 ben tollerata nei libri che ne hanno molte centinaia.In definitiva, \u201cVita da cani\u201d \u00e8 un racconto che parte da un\u2019idea buona come un\u2019altra (ricreare atmosfere \u201c\u00e0 la Disney\u201d), ma si perde miseramente per strada, a causa di una forma non troppo felice, di un eccessiva sintesi nel testo e di un comparto ludico che difficilmente \u00e8 stato sottoposto a un controllo rigoroso. Alla luce di questi difetti, il voto non pu\u00f2 nemmeno avvicinarsi alla sufficienza.Voto:4."
    ],
    [
        "83575",
        "gpet74",
        "Votanti, voti e medieAloona - 7Charles Petrie-Smith - 6,5Abeas - 2Mornon - 8Heimdall di Bifrost - 8Yaztromo - 6,5Jhongalli - 6,5Anima di Lupo - 6,5Pax Tharkas - 6,5Babacampione - 6Adriano - 7IlSaggio79 - 1,5Lonewolf79 - 5,5LordAxim - 6,5Gpet74 - 4,5EGO - 4Rygar - 4Totale votanti -17Punteggio totale -96,5Media = 5,676"
    ],
    [
        "83578",
        "Aloona",
        "ilsaggio79 ha scritto:Allora te la giro a te: quand'\u00e8 che dai insufficiente? Perch\u00e9 se non son pecche gravi queste...Certo che sono gravi, ma sto dicendo che laquantit\u00e0di \"insufficienza\" mi pare eccessiva. =DE' sempre un po' quel discorso dei \"canoni\" che ormai ho sballati e per cui ero restia a proseguire: ammetto di essere passata sopra a molte cose, in favore dell'entusiasmo di avere dei personaggi divertenti ed una storia avventurosa; \"Cuore di cane\" non mi aveva esaltato, ma gli avevo dato la sufficienza piena. Ha preso voti altissimi da altri, quindi volevo \"premiare\" questo aspetto, rispetto all'altro Corto - dato che per molti versi mi ha preso di pi\u00f9 e ne ho apprezzato molto le caratterizzazioni, ma si \u00e8 fregato con le pecche tecniche. Come ho scritto, avrei voluto dare 7- per metterli quasi al pari (uno senza storia, ma abbastanza curato nella parte ludica; l'altro con una storia e anche abbastanza coinvolgente, ma con molte pecche dal punto di vista tecnico), ma non potevo. Forse un 6 politico a entrambi sarebbe stato l'ideale, ormai non potevo tornare indietro di due corti\u2026La risposta alla tua domanda \u00e8: \"quando un racconto mi fa veramente schifo, sia tecnicamente che narrativamente\". Finora ho contestato gli eccessi, ma ci\u00f2 che intendo per schifo non \u00e8 ancora arrivato.Sono meno cattiva di quanto non appaia. Stavolta sono stata io di manica pi\u00f9 larga, condivido per\u00f2 chi non l'ha trovato sufficiente; ma non me la sono sentita di affossare totalmente questo Corto, quando (ecco che rientra il fatto dei canoni \"sballati\") ho visto letteralmente gente volare sopra pecche tecnico/narrative di altri, mollando dei 9 lo stesso solo \"perch\u00e9 alla fine gli piaceva\".Scusate se mi permetto: so che si usa il termine \"orwelliano\" per indicare animali parlanti, ma gli animali parlano dai tempi delle favole di Fedro."
    ],
    [
        "83579",
        "Aloona",
        "gpet74 ha scritto:Voto di Gpet74Insomma Bracco conosce Barbie per 5 minuti, non ci scambia che mezza parola. Ok, sar\u00e0 figa quanto vuoi ma perch\u00e9 mai dovrebbe rischiare la sua vita per andare a salvare una sconosciuta dal canile, quando non l'ha fatto per il vecchio Manto Grigio, che invece era membro della sua comunit\u00e0 di cani da molto tempo?Un mio vecchio conoscente di ludoteca soleva dire:\"Di fronte alla gnocca non esistono amici\".\u00e9__\u00e8"
    ],
    [
        "83581",
        "Rygar",
        "Aloona ha scritto:Scusate se mi permetto: so che si usa il termine \"orwelliano\" per indicare animali parlanti, ma gli animali parlano dai tempi delle favole di Fedro.Verissimo, ma io non ho fatto le scuole nobili.Aloona ha scritto:Un mio vecchio conoscente di ludoteca soleva dire:\"Di fronte alla gnocca non esistono amici\".E un vecchio camionista maremmano (ex borsaro nero nel dopoguerra) che conobbi al centro anziani mi diceva: \"C***o ritto 'un vol consigli!\""
    ],
    [
        "83582",
        "ilsaggio79",
        "Aloona ha scritto:E' sempre un po' quel discorso dei \"canoni\" che ormai ho sballatiIo invece i miei li ho piuttosto saldi, metto in conto sia l'emozione e il piacere di leggere con le note tecniche. Se guardi lo storico dei miei voti, Tralasciando i corti a cui ho dato i voti pi\u00f9 alti,\u00a0 vedi che ho dato per esempio 6 a il prescelto, 6 a prede e cacciatori, 4.5 a cuore di cane. Mi pare evidente l'abisso tra questi e vita da cani. Abisso deve esserci pure nel voto, altrimenti stiamo a prenderci per le natiche."
    ],
    [
        "83583",
        "ilsaggio79",
        "Rygar ha scritto:\"C***o ritto 'un vol consigli!\""
    ],
    [
        "83588",
        "Mornon",
        "ammazza che stroncature i tre giudici...secondo me si potevano evitare alcuni toni da X Factor o da (quel-cuoco-che-sbraita-in-tv-e-non-so manco-come-si-chiama). Cio\u00e8 il voto e il giudizio critico ci sta tutto, per\u00f2 secondo me dei giudizi del genere non sono costruttivi e non stimolano l'autore a partecipare ancora in futuro.Se io fossi l'autore e leggessi quei commenti (non voglio dire espressamente quali), direi \"vabb\u00e8, sapete che c'\u00e8... andatevene tutti affanciufolo... voi e i vostri lg di melma!!\"e senza censura..."
    ],
    [
        "83590",
        "ilsaggio79",
        "In effetti, perfino io che ho dato 1.5 ho avuto toni pi\u00f9 morbidi."
    ],
    [
        "83594",
        "gabrieleud",
        "Mornon ha scritto:(quel-cuoco-che-sbraita-in-tv-e-non-so manco-come-si-chiama).Suaimondi?"
    ],
    [
        "83597",
        "EGO",
        "Mornon ha scritto:secondo me dei giudizi del genere non sono costruttivi e non stimolano l'autore a partecipare ancora in futuro.Francamente non mi \u00e8 parso molto stimolato nemmeno quest'anno.E lo dico io che quest'anno sono, avrete notato, molto pi\u00f9 morbido che in passato.L'autore \u00e8 liberissimo di odiarci. Come io vi odio tutti perch\u00e9, con i criteri di voto che si sono visti negli ultimi 2 concorsi, i miei primi Corti avrebbero ottenuto risultati decisamente migliori. Non potevate essere cos\u00ec generosi anche con me?A parte questo, l'autore pu\u00f2 sicuramente fare di meglio. Una cattiva critica non ha mai fermato i grandi scrittori."
    ],
    [
        "83601",
        "Mornon",
        "ok"
    ],
    [
        "83602",
        "lonewolf79",
        "Mornon ha scritto:okbeh io non sono neanche convinto che prendere 1,5 stimoli molto l' autore.Io gli ho dato 5,5 pero' ammetterai pure tu Mornon che difficilmente scendi sotto l' 8."
    ],
    [
        "83606",
        "gpet74",
        "Non vedo perch\u00e8 devrei (o dovremmo, io e gli altri organizzatori) giustificare il nostro voto o i nostri commenti.Il Corto non mi \u00e8 piaciuto. Anche lo scorso Corto quello dell'indiano, mi era piaciuto poco e gli diedi 5,5. Questo Vita da Cani mi \u00e8 piaciuto ancor meno, quindi gli do 4,5.L'autore potrebbe sentirsi ferito da questo o dalle mie parole? Le cose sono due. O \u00e8 un bambino che fa il broncio e dice \"voi non capite un Ca**o della mia arte. Con voi non ci parlo pi\u00f9\" oppure \u00e8 un adulto che dice \"Accidenti, mi sa che, se voglio scrivere, devo rivedere la mia impostazione. Va l\u00e0, fammi rileggere tutte le critiche che ho totalizzato, magari imparo qualcosa\".In entrambi i casi io sono contento. Il mio non era un attacco alla persona ma un giudizio sull'opera."
    ],
    [
        "83607",
        "Mornon",
        "ok"
    ],
    [
        "83608",
        "Rygar",
        "Mornon ha scritto:ammazza che stroncature i tre giudici...Mornon , \"i tre giudici\" sono tre persone diverse, non un mostro tricefalo, e ognuno ha espresso un proprio giudizio formato indipendentemente dagli altri due. Questo tuo commento \u00e8 troppo generico perch\u00e9 metti tutti e tre sullo stesso piano, come se fossimo il collegio di un tribunale.Mornon ha scritto:Se io fossi l'autore e leggessi quei commenti (non voglio dire espressamente quali), direi \"vabb\u00e8, sapete che c'\u00e8... andatevene tutti affanciufolo... voi e i vostri lg di melma!!\"E invece dovresti dire espressamente quali. Messa cos\u00ec, stai dicendo che il mio giudizio non \u00e8 costruttivo, non invoglia a scrivere ancora ed \u00e8 passibile di essere \"fanculizzato\" dall'autore. Io sono sicuro di essere stato corretto e di non essermi abbandonato a provocazioni inutili."
    ],
    [
        "83609",
        "Mornon",
        "lo so.Ora ragazzi, non prendetevela con me. Non mi va neanche di fare l'avvocato di un autore che non so neanche chi sia e probabilmente non ha bisogno della mia avvocatura.Mi piace molto questa edizione del concorso e la sua gestione. Dico solo che alcune frasi mi sono sembrate molto pesanti e non in linea con un tono che io vedo ancora necessariamente conviviale, amichevole e cameratesco. In palio a questo concorso c'\u00e8 un applauso e una serie di pacche sulle spalle. Magari qualcuno ha partecipato come ha potuto, senza voler offendere nessuno, senza voler risultare offensivo per il lettore, \"costretto a leggere e giocare un'opera cos\u00ec mal scritta\"...Volevo solo dire che essere troppo pesanti e gamberettiani in un concorso come questo non ha senso..."
    ],
    [
        "83610",
        "Aloona",
        "Rygar: Che c'entra la scuola\u2026 le favole di Fedro me le leggevano da piccola. E non fare il puzzone, scherzavo.Penso di capire cosa intenda Mornon e in effetti alcune frasi hanno dato un po' fastidio anche a me. I giudizi sono giudizi, i voti sono sacri, per\u00f2 magari avrei evitato affermazioni quali che l'autore \"sembra prendere per i fondelli il lettore\" o che brutti risultati siano frutto di \"poca voglia\". Chi ha partecipato magari non \u00e8 ancora bravo, ma credo che tutti ci abbiano messo buona volont\u00e0 e credo anche che eventuali mancanze, errori e trascuratezze siano solo frutto di inesperienza. C'\u00e8 molto lavoro da fare e non tutti hanno il talento dello scrittore, ma essendo un concorso amatoriale tutti hanno diritto di provare. Mi sarei, parlo per ME, tenuta sul \"non ci siamo proprio\" e compagnia, ma evitando giudizi cos\u00ec forti sugli intenti o la voglia dell'autore, gi\u00e0 bastano le notazioni e i voti. POI, si sa che ognuno ha il proprio stile anche di critica e che un autore dovrebbe passar sopra a questo per pescare le cose utili che possono saltar fuori."
    ],
    [
        "83611",
        "lonewolf79",
        "Sinceramente , da partecipante di vari concorsi sul fumetto in passato, le critiche dei giudici non mi sembrano eccessive.Obiettivamente qui concordo con gpet. Non credo che l' autore sia un bambino anzi potr\u00e0' fare tesoro di questa esperienza e riprovarci in maniera costruttiva.Okay non si vince niente di piu' di una pacca sulle spalle anche se diverse forme di premiazione le ho proposte, pero' gli stessi giudici devono avere la libert\u00e0 di esprimersi per la valutazione finale."
    ],
    [
        "83615",
        "Rygar",
        "Aloona ha scritto:Rygar: Che c'entra la scuola\u2026 le favole di Fedro me le leggevano da piccola. E non fare il puzzone, scherzavo.S\u00ec, ma dovr\u00f2 pur giustificare la mia ignoranza."
    ],
    [
        "83616",
        "Aloona",
        "Certo che sono liberi di esprimersi, si discute. Suppongo che come gli autori sono adulti per accettare critiche anche feroci, lo saranno anche i giudici per accettare qualche osservazione pacifica."
    ],
    [
        "83617",
        "ilsaggio79",
        "Nel presente caso (e parlo io che ho dato il voto pi\u00f9 basso) credo che ci sia stata un'ottima idea di base e che si fosse partita a svilupparla anche bene (a me, a parte il prologo mal scritto e probabilmente inserito poi) il regolamnto e i primi paragrafi mi eran piaciuti molto, soprattutto (quel mezzo punto sopra il minimo viene da li) ho trovato simpatici alcuni dialoghi. Probabilmente poi non si \u00e8 pi\u00f9 avuto tempo di lavorarci e s'\u00e8 raffazzonato un prodotto alla come viene viene, ed \u00e8 venuto male. Per\u00f2 non ho mai pensato a svogliatezza o voler prendere in giro, io questa'anno ho partecipato, e so di aver sacrificato tutti i week-end per aver qualcosa di buono da presentare. L'autore in questione avr\u00e0 avuto altre priorit\u00e0."
    ],
    [
        "83624",
        "Mornon",
        "ilsaggio79 ha scritto:Per\u00f2 non ho mai pensato a svogliatezza o voler prendere in giro, io questa'anno ho partecipato, e so di aver sacrificato tutti i week-end per aver qualcosa di buono da presentare. L'autore in questione avr\u00e0 avuto altre priorit\u00e0.Certo... tanto che si merita un \"Dai, grande! Grazie lo stesso, la prossima volta farai meglio! Comunque sei andato ok!\"Non un \"U\u00e8 pirla, la prossima volta risparmiaci sta ciofeca...\""
    ],
    [
        "83625",
        "Aloona",
        "Mo' non esageriamo al contrario, Morn. Dire \"sei andato ok\" a uno che NON \u00e8 andato ok non \u00e8 fargli un favore, io ad esempio per \"tatto\" non intendo questo. Se uno ha scritto male qualcosa deve saperlo e deve saper dove e perch\u00e9, per suo guadagno. Intendo solo quel che ho scritto, andarci gi\u00f9 pesante sull'opera s\u00ec, sui motivi dell'autore andrei pi\u00f9 leggera. Forse non \u00e8 semplicemente in grado, forse pu\u00f2 imparare e tra qualche anno ci si mangia tutti, forse aveva da fare, \u00e8 comunque un concorso amatoriale e userei un po' pi\u00f9 di tatto, come un buon \"ritenta, hai molto da lavorarci\". Diverso \u00e8 se un racconto \"non ok\" viene pubblicato, allora mi sentirei presa per il culo, ma dalla casa editrice.Non \u00e8 questo il caso."
    ],
    [
        "83627",
        "Mornon",
        "Boh, dai, io la mia l'ho detta.Per me la faccenda \u00e8 chiusa. Lunga vita e prosperit\u00e0!"
    ],
    [
        "83629",
        "Charles Petrie-Smith",
        "Aloona ha scritto:ilsaggio79 ha scritto:Scusate se mi permetto: so che si usa il termine \"orwelliano\" per indicare animali parlanti, ma gli animali parlano dai tempi delle favole di Fedro.Esopo, allora. Ma esistono fonti ancora pi\u00f9 antiche."
    ],
    [
        "83630",
        "ilsaggio79",
        "Errore di attribuzione frase"
    ],
    [
        "83640",
        "E.A. Coockhob",
        "EGO ha scritto:Non potevate essere cos\u00ec generosi anche con me?Che ti frega? Tanto hai scritto collection Items, l'Albero di Fuoco e quell'altro di cui adesso non mi viene il nome perch\u00e9 e l'una e sono stanco. Mica tutti son capaci."
    ],
    [
        "83641",
        "Aloona",
        "Charles Petrie-Smith ha scritto:Aloona ha scritto:ilsaggio79 ha scritto:Scusate se mi permetto: so che si usa il termine \"orwelliano\" per indicare animali parlanti, ma gli animali parlano dai tempi delle favole di Fedro.Esopo, allora. Ma esistono fonti ancora pi\u00f9 antiche.Anche. Io avevo quelle di Fedro per\u00f2."
    ],
    [
        "83643",
        "Charles Petrie-Smith",
        "In ogni caso personalmente trovo sia abbastanza assurdo deprecare i comportamenti troppo umani del protagonista e degli altri cani: \u00e8 un'opera di finzione, nei film disneyani pi\u00f9 volte ricordati ci sono animali che esibiscono comportamenti ancora pi\u00f9 impossibili per veri animali, e normalmente nessuno trova alcunch\u00e9 da ridire.I difetti di questo corto ci sono, non occorre attaccarsi a questo."
    ],
    [
        "83656",
        "Yaztromo",
        "gpet74 ha scritto:L'autore potrebbe sentirsi ferito da questo o dalle mie parole? Le cose sono due. O \u00e8 un bambino che fa il broncio e dice \"voi non capite un Ca**o della mia arte. Con voi non ci parlo pi\u00f9\" oppure \u00e8 un adulto che dice \"Accidenti, mi sa che, se voglio scrivere, devo rivedere la mia impostazione. Va l\u00e0, fammi rileggere tutte le critiche che ho totalizzato, magari imparo qualcosa\".Secondo me in questo intervento hai esagerato: questa e' un'attivita' che coinvolge su per giu' una ventina di persone, tra autori e lettori/votanti e sospetto che gran parte di loro non abbia velleita' \"artistiche\", ma partecipi per motivi piu' che altro \"sociali\" (con un impegno adeguato ad un'attivita' \"sociale\") e per divertirsi.Se si da troppo risalto agli aspetti \"artistici\" / \"professionali\", chi partecipa \"per la compagnia\" (=per motivi sociali) non si diverte piu', non partecipa piu'e si rischia che ci si ritrovi in tre ad estrarre la paglia piu' corta. Cosa che puo' andare benissimo, per carita', ma che coinvolgerebbe ancora meno persone, riducendo l'aspetto di propaganda del \"concorso\"."
    ],
    [
        "83659",
        "Heimdall di Bifrost",
        "Yaztromo ha scritto:Se si da troppo risalto agli aspetti \"artistici\" / \"professionali\", chi partecipa \"per la compagnia\" (=per motivi sociali) non si diverte piu', non partecipa piu'e si rischia che ci si ritrovi in tre ad estrarre la paglia piu' corta. Cosa che puo' andare benissimo, per carita', ma che coinvolgerebbe ancora meno persone, riducendo l'aspetto di propaganda del \"concorso\".Sono d'accordo con Yaztromo: stiamo parlando di un'attivit\u00e0 ludica, non obbligatoria e, soprattutto, non retribuita. Considerando le vicende burrascose cui \u00e8 andata incontro la comunit\u00e0 nell'ultimo periodo, mi pare oltremodo positiva l'ampia partecipazione che si \u00e8 registrata al concorso dei Corti di quest'anno: segno tangibile di un concreto rinnovamento nell'utenza, il che \u00e8 sempre auspicabile perch\u00e9, a fronte di utenti che per cause fisiologiche diradano la propria presenza, se ne trovano di nuovi disposti a portare il loro contributo.A mio avviso sedersi alla tastiera, anche solo per due sere e scrivere qualcosa per partecipare ad una competizione dove non \u00e8 in palio nient'altro che un'amichevole pacca sulla spalla \u00e8 gi\u00e0 qualcosa - molto - di pi\u00f9 che starsene a leggere, postare saltuariamente o semplicemente 'lurkare'.Io, nonostante avessi pensato pi\u00f9 volte di partecipare con una mia opera, alla fine non l'ho fatto: il corto in questione patisce sicuramente molti dei limiti che sono stati evidenziati ma il suo autore ha la mia stima personale per il solo fatto di avere prodotto qualcosa e averlo proposto alla comunit\u00e0, giusto per divertirci, e mi pare che qualcuno - me compreso - in compagnia di questo corto abbia anche passato un quarto d'ora piacevole.Personalmente ho trovato particolarmente inappropriata la critica in cui si affermava che l'autore avesse inteso 'prenderci in giro': non mi pare corretto, perch\u00e9 l'osservazione \u00e8 indirizzata alla persona e non all'opera: l'autore sar\u00e0 sicuramente una persona adulta e avr\u00e0 le spalle larghe, ma proprio per questo non possiamo rivolgerci a lui con un tono che ricorda quello di un insegnante che chiede di conferire al pi\u00f9 presto con i genitori di un alunno discolo. Questo atteggiamento non pu\u00f2 che scoraggiare l'autore non solo dal partecipare ai prossimi concorsi, ma anche dal prender parte in futuro alla vita 'sociale' del forum."
    ],
    [
        "86083",
        "monpracem",
        "Dai, su... che le critiche servono a migliorarsi... anche se taglienti come quelle di alcuni votanti! Ben venga se poi si rende meglio al prossimo corto!Ora per\u00f2 sono curiosissimo di leggere qualche parola da parte dell'autore... Rocker?! Dove sei?!!"
    ],
    [
        "86092",
        "Yaztromo",
        "monpracem ha scritto:Dai, su... che le critiche servono a migliorarsi... anche se taglienti come quelle di alcuni votanti!Bene, allora ti fara' piacere ricevere la mia critica a questa sottospecie di aborto di commentoLe critiche COSTRUTTIVE aiutano a migliorarsi. Altrimenti sono solo rotture di scatole - e non fanno divertire.Visto che al sito (e al cncorso) si partecipa per divertirsi, se non ci si diverte, non si partecipa piu'."
    ],
    [
        "86109",
        "monpracem",
        "Intendo dire che va preso il bello e il brutto della cosa... e da li si migliora. E' un dato effettivo che tutti i partecipanti che hanno ripartecipato (o quasi tutti, diciamo) hanno migliorato la prestazione la volta seguente... e comunque anche la tua critica, sebbene cattiva, mi ha aiutato a fare commenti migliori!"
    ],
    [
        "86127",
        "Apologeta",
        "Rocker! Ti aspettiamo qui! La cosa pi\u00f9 divertente quando scrivi un Corto \u00e8 rispondere alle critiche dei commentatori!Scherzi a parte, non \u00e8 facile \"prendere la sufficienza\" alla prima partecipazione. Quest'anno il livello \u00e8 stato spaventosamente alto, ma in concorsi passati questo tuo voto ti avrebbe quasi portato sul podio!Spero anch'io che tu faccia tesoro delle critiche costruttive e ci regali un altro Corto il prossimo anno."
    ],
    [
        "86190",
        "Aloona",
        "Che Gpet l'abbia terrorizzato tanto da indurlo alla fuga? \u00e9__\u00e8"
    ],
    [
        "86191",
        "Rygar",
        "Se entro la fine della settimana non ci dovesse rispondere, lo potremmo sempre contattare alla mail con cui ha partecipato."
    ],
    [
        "86194",
        "Aloona",
        "Cos\u00ec, per\u00f2, \u00e8 stalking!"
    ],
    [
        "86199",
        "Anima di Lupo",
        "Caro Rocker, le mie congratulazioni per la tua opera, un bel racconto dinamico che ben si inserisce nel Concorso 2014. Anche il mio Corto ha ottenuto voti bassi quindi non sei solo nella melma...Salta fuori dal Cancello dell\u2019Ombra in cui ti sei infilato e scrivi qualcosa, magari iniziando dal thread delle presentazioni!Scherzi a parte, mi piacerebbe sapere da dove nasce l'idea del tuo racconto e come mai hai cos\u00ec marcatamente \"umanizzato\" i tuoi personaggi. Ti aspettiamo!"
    ],
    [
        "86282",
        "Aloona",
        "Ma insomma... Rocker \u00e8 Mornon e Mornon \u00e8 Rocker? (che ca@@o di pseudonimo, fratello... XD)"
    ],
    [
        "86285",
        "monpracem",
        "????"
    ],
    [
        "86298",
        "Aloona",
        "Scusate, ricordavo male. Zampalesta era il gatto. In effetti, non mi tornava qualcosa. Quindi il mistero rimane...(PRIMA che QUALCUNO se ne convinca di nuovo e mi perseguiti per i prossimi anni: NO, Rocker non sono IO!)"
    ],
    [
        "86309",
        "ilsaggio79",
        "Aloona ha scritto:Scusate, ricordavo male. Zampalesta era il gatto. In effetti, non mi tornava qualcosa. Quindi il mistero rimane...(PRIMA che QUALCUNO se ne convinca di nuovo e mi perseguiti per i prossimi anni: NO, Rocker non sono IO!)Laura, \u00e8 evidente che abusi di droghe varie e non ci stai capendo pi\u00f9 una mazza. Il mistero \u00e8: possibile che tu non abbia fatto almeno da consulente a sull'orlo del buco?"
    ],
    [
        "86327",
        "Mornon",
        "Vedo la gente scema..."
    ],
    [
        "86415",
        "Aloona",
        "ilsaggio79 ha scritto:Laura, \u00e8 evidente che abusi di droghe varie e non ci stai capendo pi\u00f9 una mazza.Eh... purtroppo, in un certo senso, \u00e8 vero. Dici che dovrei ridurre gli psicofarmaci e iniziare a dormire la notte?ilsaggio79 ha scritto:Il mistero \u00e8: possibile che tu non abbia fatto almeno da consulente a sull'orlo del buco?Nooooo... non avrei mai fatto fare il discorsone finale ai cattivi. E poi sono convinta che l'hai scritto tu, quindi lo sapresti.Comunque, non \u00e8 solo colpa mia! Qui tra cani, gatti, sorci, cani di nuovo, una si confonde... e poi non \u00e8 colpa mia neanche se il gatto ha un nome da cane!"
    ],
    [
        "86603",
        "Rocker",
        "Essendo il degno erede di Lapalisse, proclamo:Rocker sono io! :-DE per sfatare la leggenda metropolitana che il mio lassismo cronico e il mio assenteismo colpevole da questa community stava generando, confermo che non ho altri account su questo sito (veramente machiavellica come pensata, comunque).Mi spiace che il mio corto sia arrivato ultimo, ma onestamente non pensavo neanche venisse accettato!Sono contento comunque che quanto di buono c'era in esso sia stato apprezzato e far\u00f2 tesssssoro di tutte le valutazioni , anche le pi\u00f9 intransigenti.Questo era il primo librogame che ho scritto (escludendo qualche raccapricciante esperimento alle medie), e l'ho pure sritto quasi tutto di corsissima.Ora che ho rotto il ghiaccio potr\u00f2 occuparmi con pi\u00f9 calma di riscriverlo o di qualche ideuzza che mi frulla in testa....A presto!"
    ],
    [
        "86604",
        "Yaztromo",
        "Aloona ha scritto:Dici che dovrei ridurre gli psicofarmaci e iniziare a dormire la notte?Si, lo dico anch'io: ce la puoi fare."
    ],
    [
        "86608",
        "monpracem",
        "Rocker ha scritto:veramente machiavellica come pensata, comunqueLa mia era pi\u00f9 che altro una provocazione fatta ad hoc per farti uscire allo scoperto... e ce l'ho fatta!"
    ],
    [
        "86610",
        "Mornon",
        "Come vedi siamo una comunit\u00e0 ipercritica e capaci di fare in quattro il culo ai passeri. Speriamo che tutti i commenti possano servire a migliorare. L'anno prossimo ci farai a pezzi!!"
    ],
    [
        "86616",
        "Rocker",
        "\"Hehehehe.... difenter\u00f2 patrone ti mondo!\" (cit.)Comunque, scorrendo i post precedenti (ma quanto avete scritto? :-), mi sento di rispondere ad almeno una domanda.La caratterizzazione dei personaggi in chiave antropomorfa deriva dalla favolistica francese tipo La Fontaine (volevo che ci fosse anche una punta di satira sociale, cosa che non mi \u00e8 riuscita) e soprattutto da un videogioco della PS2 che credo si chiamasse (guarda caso!) \"Dog's life\".Altro che Disney!"
    ],
    [
        "86618",
        "Apologeta",
        "Rocker ha scritto:qualche ideuzza che mi frulla in testa....Ciao Rocker! Grazie per aver partecipato, e ricorda... i Corti 2015 sono alle porte (pi\u00f9 o meno)!"
    ]
]