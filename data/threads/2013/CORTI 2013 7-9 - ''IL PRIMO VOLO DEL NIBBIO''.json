[
    [
        "66304",
        "Dragan",
        "Siamo al settimo Corto dell'edizione 2013, intitolato Il primo volo del Nibbio.Potete scaricare il file da qui:7. IL PRIMO VOLO DEL NIBBIONon scordate che avete tempo per votare fino alle 23:59 del prossimo 15 luglio!"
    ],
    [
        "66306",
        "Prodo",
        "Scaricato, pronto a leggere e valutare!"
    ],
    [
        "66310",
        "Gran Maresciallo Rygar",
        "bellino... sono in difficolt\u00e0.il sistema delle regole \u00e8, diciamo, esageratamente convenzionale per quanto riguarda le abilit\u00e0: certo \u00e8 appropriato, per\u00f2 si poteva giostrare con dei novizi novizi che avessero per\u00f2 una qualche abilit\u00e0 personale. ad esempio si sarebbe potuta dare la scherma di default e aggiungere delle opzioni che esplorassero la vita del Nibbio prima di entrare al monastero. in questo modo per\u00f2 si sarebbe forse persa l'impressione di giocare un ramas quindi, anche se non \u00e8 particolarmente brillante, il sistema delle abilit\u00e0 \u00e8 accettabile.quello dei combattimenti \u00e8 molto bello e rispecchia realisticamente le difficolt\u00e0 e le incertezze di una battaglia (io stesso ho messo a punto un sistema simile), ma rende veramente ostico il combattimento con il tatuato, quindi a meno di non avere il mimetismo si fa una fatica boia.la difficolt\u00e0 \u00e8 media... perch\u00e9 anche se la prima impressione \u00e8 che si scopra tutto subito, in realt\u00e0 poi portare le cose fino in fondo non \u00e8 cos\u00ec sempliceSpoiler(con la scherma per esempio non si hanno grandi chanse una volta entrati nel palazzo della gilda, per\u00f2 anche qui una possibilit\u00e0 c'\u00e8). in generale la gestione della difficolt\u00e0 non mi \u00e8 piaciuta perch\u00e9 in questa indagine (a differenza di quanto avveniva in notte di indagini) essa sta nei dadi che si tirano, nei combattimenti, nel caso: la soluzione del mistero \u00e8 ovvia dal primo paragrafo che visitiamoSpoiler(dando per scontato che si andr\u00e0 subito da rebecca!)quindi il difficile non \u00e8 nello scoprire la verit\u00e0 ma nel trovare delle prove... che ci pu\u00f2 anche stare, ma toglie un po' alla suspence.quanto allo stile, beh... molti sostengono la scrittura essenziale, ma personalmente ho trovato questo corto veramente scarno da questo punto di vista. poco evocativo, poco emozionante, un po' \"elementare\" diciamo. poi vabb\u00e8 la formattazione ha massacrato la divisione in sillabe ed \u00e8 abbastanza fastidioso, comunque questo \u00e8 secondario.sulla struttura anche sono rimasto un po' deluso... checkpoint praticamente continui, storia finto-non-lineare con l'escamotage del paragrafo 40 dove per\u00f2 i bivi si autochiudono continuamente su se stessi, offrendo sempre poco in termini di vicenda e spendendosi invece in \"ricompense\" utilil al progredire dell'avventura: armi che fanno pi\u00f9 danni, soldi, punti resistenza, confermando insomma il carattere \"numerico\" di questo corto. tra l'altro questa struttura ricorda molto da vicino quella di uno dei libronostri, quindi penso che al totoautori ci saranno pochi dubbi!infine, la storia: simpatica, interessante, sufficientemente articolata ma abbastanza semplice da svilupparsi in 40 paragrafi senza forzature. l'unico vero comprimario \u00e8 il Lupo, che tutto sommato risulta anche caratterizzato alla fin fine, ma insomma, pi\u00f9 che altro piace perch\u00e9 \u00e8 LUI. altri personaggi passano talmente di sfuggita da lasciare poco, solo il maestro ha un guizzo di personalit\u00e0 nel momento in cui si ribalta da gentile tutore a guerriero ramas.per\u00f2 per\u00f2... stando al magnamund companion un novizio ha SETTE e dico SETTE anni: qui abbiamo un protagonista che parla fluentemente con adulti e sconosciuti, ha la possibilit\u00e0 di impugnare una spada che pesa pi\u00f9 di lui, ed \u00e8 intelligente come la signora in giallo. solo all'inizio veniamo trattati da bambini, poi per il resto siamo evidentemente gente qualunque (anche se ripeto che i combattimenti difficili sono appropriati): dal punto di vista della vicenda, che noi si abbiano 7 anni o 17 l'impatto \u00e8 praticamente lo stesso.considerando tutto questo \u00e8 un corto, come posso dire... buono! ma buono in un panorama che ha visto dei mostri, quindi alla fine risulta meno bello di quello che \u00e8 effettivamente. si intravede una sorta di errore di fondo di qualche tipo, ma il lavoro che c'\u00e8 stato \u00e8 sicuramente di un certo livello. poi bene o male ci si ritrova per forza a paragonarlo con fuga nella notte o notte di indagini e quindi si \u00e8 tentati di abbassare un po' il voto... cosa gli d\u00f2? 6,5?Spoileraaaaaaah... un momento: caro autore, con l'epilogo hai barato! non che non me l'aspettassi, per\u00f2 l'hai fatto bene... questo \u00e8 barare con stile. hai barato perch\u00e9 mi emozionano pi\u00f9 quelle ultime 10 righe che l'intero corto, ma sono le ultime e lasciano un retrogusto commuovente a una vicenda che di per se' granch\u00e9 non lo era (senza offesa). hai barato perch\u00e9 \u00e8 un colpo basso portarci in QUEL momento!ma hai fatto bene, ti alzo il voto per forza...Voto: 7e complimenti per aver cavalcato l'onda giusta, se avessi osato ancora un po' avresti potuto ambientarlo interamente nel giorno fatidico, ma ho ancora qualche speranza per \"ultimo giorno di festa\""
    ],
    [
        "66311",
        "Mornon",
        "Anche io. E gi\u00e0 leggo \"Lupo silenzioso\". Cosa che far\u00e0 alzare il mio giudizio di 1 punto fin da ora. Con bacio in fronte all'autore al termine del concorso...."
    ],
    [
        "66322",
        "Prodo",
        "A livello narrativo, lo dico subito, non mi ha entusiasmato.SpoilerHo colto qualche discrasia a livello di trama, soprattutto nella conclusione dell'indagine: possibile che, dopo essere stati trattati da tutti come due mocciosi degni di nessuna fiducia, la nostra sfida finale si risolve grazie all'intervento di maghi e guardie che improvvisamente ritengono credibile la storia di Lupo Silenzioso e accorrono in massa per smantellare l'organizzazione dei Cordai che, si presume, abbia radici profonde e un certo potere all'interno della citt\u00e0?C'\u00e8 un errore di fondo: o fin dall'inizio il nostro ruolo di Ramas, seppur novizi, doveva incutere maggiore rispetto e credibilit\u00e0 in chi ci circondava, o si doveva optare per un differente epilogo, indipendente dall'intervento di aiuti esterni.A questa pecca, che francamente mi ha infastidito, si aggiungono diverse imprecisioni, alcune sintattiche (ci sono taluni errori di \"confusione\" con q utilizzate al posto di c), altre di coerenza (ci sono paragrafi che fanno da sbocco a diverse situazioni, e in certi casi sono adattabili ad alcune evoluzioni e molto meno ad altre, generando cos\u00ec dei passaggi in cui ci si chiede come siamo arrivati a quel punto, perch\u00e9, seguendo un percorso alternativo, ci siamo persi un pezzo di trama) altre di battitura (non so da cosa sia dipeso, ma le parole spezzate senza criterio e riportate per met\u00e0 a capo generano confusione e pesano negativamente sulla godibilit\u00e0 del racconto).Anche l'epilogo delle nostre indagini pu\u00f2 risultare non chiarissimo se non si dispone dell'arte del Sesto Senso o non si \u00e8 trovata l'indicazione per aprire la porta segreta, situazioni che ci consentono di evitare di essere sorpresi dalle guardie e\u00a0 ascoltare il resoconto di come sono andate le cose fatto da Kendall, che \u00e8 molto illuminante per comprendere appieno i risvolti dell'avventura.C'\u00e8 un percorso per esempio dove compare improvvisamente, dal nulla, Manica Strappata, e si da per scontato che lo si abbia riconosciuto come l'uomo che ha manomesso l'argano e ferito il nostro maestro: ma \u00e8 un'informazione improvvisa, che si palesa senza alcun preambolo e che noi non abbiamo avuto modo di fare nostra precedentemente in alcuna occasione.Se a questo aggiungiamo una struttura molto lineare a percorso unico, con poche variazioni sul tema, che non regge il confronto con altre elaborazioni in tal senso che si sono viste nell'edizione 2013 dei Corti, la prima impressione non \u00e8 delle migliori, e mi ha portato a pensare di assegnare a Il Primo Volo del Nibbio una striminzita sufficienza e nulla pi\u00f9.Poi per\u00f2, rileggendolo e sviscerandolo pi\u00f9 a fondo, mi sono accorto che questo lavoro ha dei lati positivi importanti, che magari si colgono meglio dopo averlo assaporato una seconda volta. A cominciare dall'ambientazione, che \u00e8 resa molto bene, e ci consente di percepire in pieno l'atmosfera fantasy-investigativa che ci circonda. L'idea poi di accompagnarci con un giovanissimo Lupo Silenzioso \u00e8 geniale, e aggiunge tantissimo carisma alla storia, anche se alla resa dei conti l'apporto del futuro Grande Maestro \u00e8 minimo e si concretizza solo in punti bonus aggiuntivi quando dobbiamo lanciare i dadi. Il regolamento \u00e8 modificato rispetto a quello classico di LS con delle trovate interessanti. L'impiego dei dadi da 6 \u00e8 molto curato, e la trovata dell'assalto furioso \u00e8 degna di attenzione, anche se a livello pratico non si concretizza quasi mai durante la lettura, anche considerando il fatto che si combatte poco.Mi \u00e8 piaciuta molto invece la ripartizione e la gestione degli oggetti: ottima l'idea di dividerli tra quelli dello zaino e quelli che abbiamo addosso, eliminando cos\u00ec in un sol colpo la sezione armi e quella oggetti speciali. Mi \u00e8 sembrata una trovata innovativa e piuttosto realistica, oltretutto gestita molto bene durante l'avventura.Il racconto \u00e8 bilanciato benino, con delle derive verso la semplicit\u00e0, ma con un sistema di combattimento micidiale, capace di ucciderti o quasi, a seguito di un unico tiro sfortunato, anche con avversari pi\u00f9 deboli di te.In generale non ho mai apprezzato molto i sistemi di lotta in cui il danno viene calcolato sottraendo una forza d'attacco all'altra e utilizzando poi per determinare le ferite subite la differenza cos\u00ec scaturita. Sono eccessivamente legati al caso, soprattutto quando le forze d'attacco dei contendenti, come in questa occasione, differiscono di poco. C'\u00e8 da dire per\u00f2 che l'autore si \u00e8 reso conto delle implicazioni che questa scelta portava con s\u00e9, ed \u00e8 stato molto bravo a dosare i punteggi degli avversari in modo da evitare situazioni insuperabili, e mantenendo cos\u00ec piuttosto omogeneo e abbordabile il livello di complessit\u00e0. L'epilogo mi ha entusiasmato e commosso: certo, era immaginabile che Nibbio di Fuoco sarebbe morto durante la disperata difesa del Monastero Ramas, ma trovare la scena descritta \u00e8 stato commovente, soprattutto per il pensiero conclusivo del nostro alter ego, che idealmente si rende conto che Lupo Silenzioso \u00e8 l'ultima speranza dell'ordine, e si augura che abbia potuto mettersi in salvo.Le caratteristiche sono gestite bene: forse la Scherma alla fine della fiera \u00e8 quella meno utile, mentre sia Sesto Senso che Mimetismo possono rivelarsi fondamentali in alcuni passaggi. Ottima l'idea di attribuirne una anche al nostro compagno, che potremo sfruttare in certe occasioni, traendone meno beneficio rispetto all'impiego della nostra arte. Una decisione strutturale che ci consente una sorta di scelta tra un'abilit\u00e0 principale e una secondaria: brillante pensata che aggiunge profondit\u00e0 al sistema di gioco.Insomma concedendo a questo racconto qualche minuto in pi\u00f9 e prendendosi un momento di riflessione vengono fuori molti pregi reconditi: certo i difetti di cui sopra rimangono, e impediscono al lavoro di raggiungere soglie di eccellenza, ma sommando i pro e i contro mi sono convinto che Il Primo Volo del Nibbio sia un buon corto, e limitarsi ad assegnargli un semplice 6 lo penalizzerebbe oltre i suoi demeriti.Alla luce di quanto espresso soprail mio voto \u00e8 6,5, ma mi riservo di pensarci ancora un po' ed eventualmente aumentarlo di un altro mezzo punto."
    ],
    [
        "66328",
        "Mornon",
        "Un corto per il quale ho sensazioni contrastanti.Comincio da quello che non mi \u00e8 piaciuto molto:1.\u00a0 \u00a0 La trovata dello\u00a0 Zaino + oggetti indossati a me non \u00e8 piaciuta. Anche pi\u00f9 che nel caso di \u201cOggetti Speciali\u201d, schede in mezza pagina, prologhi che sfociano nei paragrafi 1 e immagini infilate nelle mappe e paragrafi multipli, sembra un evidente aggiramento delle regole del concorso. Come al solito per\u00f2, dato che i giudici lo hanno ammesso, non \u00e8 un parametro giudicabile da noi.2.\u00a0 \u00a0 Anche il paragrafo \u201csituazioni insolite\u201d mi sembra del tutto ingiustificato. In questo caso la cosa merita purtroppo un giudizio da parte mia e non \u00e8 positivo, specie con quello che ha gi\u00e0 detto Prodo e non ripeter\u00f2 in termini di\u00a0 \u201cconversazioni gi\u00e0 avvenute\u201d.3.\u00a0 \u00a0 Incredibile il numero di refusi di impaginazione, non so se si tratti di un errore di conversione in pdf o una poca dimestichezza con word, ma comunque la lettura \u00e8 in generale faticosa.4.\u00a0 \u00a0 La trama \u00e8 molto interessante, ma la struttura di gioco la rende effettivamente un \u201cpath\u201d molto serrato, dove praticamente ogni azione \u00e8 determinata da quelle precedenti, fin dalla prima volta che si va al paragrafo 40, anzi da prima, da quando appare la Mappa di Toran. Peccato perch\u00e9 l\u2019idea \u00e8 molto buona e l\u2019intreccio serrato con qualche colpo di scena che non stona e buoni \u201cenigmi\u201d.5.\u00a0 \u00a0 Lo stile di scrittura, che in qualche momento avrebbe meritato una revisione e una stesura pi\u00f9 spaziosa e organica.Passiamo ora alle note spiccatamente positive:1.\u00a0 \u00a0 Mi piace molto invece il fatto di avere un \u201cseguace\u201d, in questo caso niente meno che LS in persona, con una situazione \u201ctrio\u201d che ricorda il primo episodio di Guerre Stellari (ok, il primo episodio della 2\u00b0 trilogia, lo so!). Il sistema e la trama sembrano supportare molto bene questa scelta.2.\u00a0 \u00a0 Un\u2019altra cosa che ho gradito molto \u00e8 il paragrafo 40 e la struttura di gioco che verte su questo paragrafo, nonostante alcuni spunti della trama siano effettivamente troppo blindati: si configura uno stretto true-path che \u201crovina\u201d in qualche modo le belle trovate della storia.3.\u00a0 \u00a0 Le trovate, le indagini, le piste da seguire, il mordente della trama.4.\u00a0 \u00a0 Gli agganci ai luoghi e ai personaggi del Magnamund.5.\u00a0 \u00a0 Il finale strappalacrime (che per\u00f2 poteva essere scritto meglio)\u2026Stante cos\u00ec le cose il mio giudizio \u00e8 come quello delle maestre delle elementari dei miei tempi: il ragazzo c\u2019\u00e8 ma non si \u00e8 applicato e deve fare di pi\u00f9. Ottime potenzialit\u00e0 del Corto, quindi, ma una resa effettiva al di sotto di quanto promettevano l\u2019idea e il soggetto.Voto di incoraggiamento: 8"
    ],
    [
        "66343",
        "babacampione",
        "Anche questo corto \u00e8 di alto livello, cos\u00ec come molti di quelli partecipanti quest'anno.La sezione delle regole la trovo un po' zoppicante, ma poi la narrazione \u00e8 pi\u00f9 fluida ed omogenea, e si legge bene. Un po' asciutta in alcuni paragrafi, ma per la maggior parte mi sembra tutto sommato coinvolgente.Fin qui si meriterebbe almeno un 9, ma non ho apprezzato troppo il continuo richiamo al \"canone\". La storia non avrebbe perso interesse se invece di trovarci tra i piedi Lupo Silenzioso fossimo stati in compagnia di un qualunque Falco della Tempesta, n\u00e8 l'incontro con Banedon oppure la stanza di Vonatar portano un plus alla narrazione. Mi \u00e8 sembrato tutto un po' forzato, ed inutile, come per cercare di coinvolgere il lettore richiamando dei nomi celebri. A me sembra un tentativo un po' grossolano.Il gioco \u00e8 ben calibrato, sebbene non troppo difficile. Gi\u00e0 al primo colpo avevo individuato l'emissario tatuato al paragrafo 13, e di certo non sono un genio dei librogames.L'indagine ha secondo me alcuni punti poco verosimili.Per esempio l'energumeno tatuato va ad assalire un ramas in una taverna affollata, senza porsi la domanda che cos\u00ec tutti lo riconoscerebbero?Infine il paragrafo conclusivo \u00e8 del tutto un paradosso.Assaliamo il final boss pochi secondi dopo che \u00e8 rimasto solo, e appena l'abbiamo messo KO, fanno irruzione le guardie cittadine, avvertite da chi? Da un moccioso ancora con i calzoni corti... Mah...Per questo motivo devo abbassare la mia valutazione verso un comunque lusinghiero 7,5, che testimonia ad ogni modo quanto ho apprezzato lo sforzo dell'autore di implementare un regolamento alternativo a quello classico di LS, e la qualit\u00e0 della sua scrittura."
    ],
    [
        "66351",
        "Gran Maresciallo Rygar",
        "babacampione ha scritto:come per cercare di coinvolgere il lettore richiamando dei nomi celebri.non dimenticare loy-kimar! celebre no, ma conosciuto s\u00ec. capisco il senso della critica (insomma troviamo PROPRIO banedon, siamo accolti PROPRIO da loy-kimar, e alloggiamo PROPRIO nella stanza di Vonatar... probabilit\u00e0 1 su un milione), e in effetti sembra che l'autore forzi un po' il caso... ma d'altra parte era un modo semplice e rapido (e poco impegnativo, ammettiamolo) di creare l'effetto Magnamund senza dover architettare circostanze pi\u00f9 credibili che avrebbero per\u00f2 per forza richiesto dei punti di aggancio sulla trama: questo l'avrebbe di certo complicata e probabilmente alzata come profilo, con il risultato che sarebbe stato ancora pi\u00f9 assurdo vederla compiere a due bambini di sette anni.Insomma, baba, tutto per dire che in fondo si pu\u00f2 perdonare all'autore qualche scorciatoiae in fondo il tuo voto \u00e8 pi\u00f9 alto del mio!"
    ],
    [
        "66354",
        "babacampione",
        "Maresciallo,concordo parzialmente con le tue osservazioni. E' che nell'introduzione, quando ho letto che ci portavamo dietro Lupo Silenzioso e che in futuro forse sar\u00e0 protagonista di grandi imprese, ho un po' storto il naso, e mi ha indisposto la lettura. Poi Vonatar, Banedon... Ancor di pi\u00f9! Nel mio voto ho cercato di non farmi influenzare (e credo di esserci riuscito), ma mi ha ricordato una vecchia copertina di una rivista famosa: \"Crisi: l'Italia in mutande\" e come sfondo una bella fanciulla in lingerie...In questo caso era volgare ed inopportuno, nel caso del corto, era solo inopportuno. In fondo dopo due righe eravamo gi\u00e0 perfettamente calati nel Magnamund (questo \u00e8 l'unico corto finora in cui interpretiamo un ramas...)"
    ],
    [
        "66355",
        "EGO",
        "Occh\u00e8i.SpoilerConcorso di qualit\u00e0 veramente impressionante, o forse sono io che negli anni sono diventato pi\u00f9 morbido...Questo Corto inizialmente mi stava indisponendo, ma poi si \u00e8 ripreso molto bene. Non ho apprezzato molto il regolamento, che ci d\u00e0 i \"facsimile\" per il Registro quando poteva fare prima a offrircene uno gi\u00e0 pronto, per quanto grezzo. Il sistema di attribuzione dei punteggi e quello di combattimento mi facevano presagire l'ennesimo disastro di bilanciamento, ma alla fine non \u00e8 cos\u00ec (tranne un combattimento piuttosto difficile, che per\u00f2 si pu\u00f2 evitare). Bello il sistema delle Arti, bello l'accompagnamento da parte di LS; tuttavia l'intero gioco \u00e8 nettamente sbilanciato verso il Mimetismo, che per fortuna ho avuto il buon senso di scegliere subito.La parte sulle \"situazioni insolite\" mi lascia cos\u00ec cos\u00ec. Da una parte sembra una faciloneria per dire \"scusate, i librogame hanno di queste situazioni, ma fate i lettori responsabili e capitelo da soli, che se tornate in un posto i dialoghi saranno diversi\". Dall'altra... le cose stanno effettivamente cos\u00ec, e mi sembra una intelligente \"presa di coscienza\", specialmente con i paragrafi limitati di un Corto.La storia, dopo un inizio banalotto, ha finito per piacermi. Lo stile \u00e8 ampiamente migliorabile; sorvolo sulla terribile formattazione (ma cosa avete usato, giudici?!?!), ma non posso perdonaresquote, malinquore,un'altro, e i vari apostrofi al posto degli accenti - oltretutto con parole correttamente accentate subito dopo! Questi sono errori GRAVISSIMI e vanno segnalati, per il bene dell'autore (consiglio: anche se scrivete in LGC, quando fate la conversione in documento, date un'occhiata a tutto il testo col correttore. Queste cose, sicuramente, vengono sottolineate!). Poi ancora, frasi troppo lunghe con virgole dove ci andrebbero dei punti... abitudine internettiana che sta facendo dei grossi danni alla scrittura.Comunque, bench\u00e9 questo tolga un mezzo punto al voto finale, dicevo che il racconto mi \u00e8 piaciuto. Non \u00e8 difficile da finire: al primo tentativo ho fatto le scelte giuste e sono arrivato alla conclusione. Quel paio di insta-death che ci sono, le trovo appropriate. L'indagine, bench\u00e9 assai pi\u00f9 semplice dello Sherlock Holmes medio, \u00e8 condotta con i tempi e le modalit\u00e0 giuste, perci\u00f2 ho trovato il flusso e l'organizzazione degli eventi decisamente credibile. Il paragrafo 40 \u00e8 bello: gestisce l'opzione \"righe vuote\" come io avrei dovuto gestirla nel famigerato penultimo paragrafo dell'Albero di fuoco. Le caselle da riempire ricordano le citt\u00e0 inFabled Lands, e se fate come me e riempite lo Zaino di roba che poi non servir\u00e0, rischiate di dover abbandonare la Mappa e andare incontro a concrete possibilit\u00e0 di esaurire le 7 caselle...Ecco, gli oggetti. Io ho la fissa che, in un Corto, tutto ci\u00f2 che c'\u00e8 andrebbe usato al 100%. Il che significa, niente oggetti che poi non troveranno un uso e stanno l\u00ec solo a riempire spazio che potresti sfruttare per cose pi\u00f9 importanti. Ma questa \u00e8 solo un'idea mia; come ho detto, mi sono trovato di fronte ad un dilemma gestionale che poteva farmi perdere tutto proprio a un passo dalla soluzione... e forse era proprio questo l'intento dell'autore. Nessun problema, quindi.Non capisco la rimostranza di Prodo sul perdersi spiegazioni se si viene catturati dagli scagnozzi alla fine. Anzi, a me pare piuttosto che se si viene catturati si GUADAGNI un pezzo di narrazione extra.Il finale? Boh, al di fuori di tutte le citazioni forzate ma verosimili, il finale forse \u00e8 la peggiore ruffianata... insomma, uno si potrebbe chiedere perch\u00e9 fare tutta questa storia se poi deve finire cos\u00ec. ANCHE SE, noi SAPPIAMO che prima o poi sarebbe finita cos\u00ec... Questi sono i \"paradossi\" delle fanfiction, non me la sento di giudicarli male. Piuttosto, il povero Banedon... prima voleva il motorino, adesso gioca d'azzardo... e mi pare che dovrebbe avere la stessa et\u00e0 di LS, quindi non \u00e8 un po' troppo giovane, qui, per trovarsi nella taverna?Uno stile di scrittura meno ingenuo avrebbe resoIl primo volo del Nibbioun gioiellino, ma cos\u00ec com'\u00e8, non m'\u00e8 dispiaciuto affatto. Giuan\u00ecn lo far\u00e0 a pezzi gi\u00e0 dall'introduzione (\"cosa vuol dire 'un po' spaccone?' Uno o \u00e8 spaccone o non lo \u00e8!\"), ma per me \u00e8 s\u00ec.Voto:7"
    ],
    [
        "66357",
        "Gran Maresciallo Rygar",
        "EGO ha scritto:Piuttosto, il povero Banedon... prima voleva il motorino, adesso gioca d'azzardo... e mi pare che dovrebbe avere la stessa et\u00e0 di LS, quindi non \u00e8 un po' troppo giovane, qui, per trovarsi nella taverna?questo per\u00f2 io l'ho reputato un tocco di stile, perch\u00e9 banedon vincer\u00e0 lo skyrider giocando d'azzardo (se non sbaglio... se invece mi sbaglio forse gliel'hanno regalato i maghi di dessi? o erano tutt'e due le cose?)! sulle et\u00e0 probabilmente l'autore si \u00e8 perso la fatidica indicazione del magnamund companion"
    ],
    [
        "66358",
        "Charles Petrie-Smith",
        "Ha vinto l'equipaggio di nani, giocando d'azzardo, se ricordo bene."
    ],
    [
        "66359",
        "Prodo",
        "EGO ha scritto:Non capisco la rimostranza di Prodo sul perdersi spiegazioni se si viene catturati dagli scagnozzi alla fine. Anzi, a me pare piuttosto che se si viene catturati si GUADAGNI un pezzo di narrazione extra.Mi riferisco a questo:SpoilerDalla tua posizione puoi vederli chiaramente: sono tre Mastri Cordai, vestiti con delle tuniche grigie e stanno parlando di Luce di Stella. Uno di loro, con un grosso strappo sulla manica della tunica, si vanta con gli altri per come ha fatto cadere la cassa addosso al Ramas, colorendo il racconto con gesti e risate sguaiate. Il terzo uomo fa una breve risata quindi dice agli altri di andare con lui.Lo puoi leggere se hai il Sesto Senso e se non ricordo male anche se hai la combinazione della porta segreta. Se invece vieni catturato succede questo:Senti una porta aprirsi vicino a te, non hai tempo di cercare un nascondiglio cos\u00ec, per non farti scoprire, ti lanci gi\u00f9 dalla scalinata ma finisci addosso a due uomini che stanno salendo. Un terzo appare in cima alle scale, sono Mastri Cordai, li riconosci dalle tuniche grigie che indossano in segno di appartenenza alla Gilda.\"Che io sia dannato, \u00e8 uno dei ragazzi che stamattina stavano con il Ramas!\" esclama uno di loro la cui tunica, ti accorgi, ha un grosso strappo sulla manica.\"Stavo giusto venendo a chiamarvi, dobbiamo andare da Kendall. Sar\u00e0 meglio portarlo da lui.\" ribatte un altro afferrandoti per il braccio.Non hai speranze di battere tre uomini contemporaneamente, non ti resta altro da fare che andare con loro aspettando l'occasione per liberarti. Insieme scendete le scale fino ad un seminterrato ed entrate in uno studio dove vi attende un Mastro Cordaio con i capelli biondi e due occhi freddi come il ghiaccio.Anche se \u00e8 desumibile, se si sono fatte certe scelte e certi controlli e si \u00e8 trovato il pezzo di stoffa, che l'uomo con la tunica danneggiata \u00e8 l'attentatore del nostro Maestro, non \u00e8 spiegato con chiarezza. Inoltre, se non si \u00e8 perquisito la stanza dell'argano e superato anche un check, potremmo non sapere che l'attentatore ha il vestito strappato.Non \u00e8 un \"peccato\" grave, ma si tratta di una discrasia che un po' mi ha dato fastidio.EGO ha scritto:Piuttosto, il povero Banedon... prima voleva il motorino, adesso gioca d'azzardo... e mi pare che dovrebbe avere la stessa et\u00e0 di LS, quindi non \u00e8 un po' troppo giovane, qui, per trovarsi nella taverna?SpoilerSu questo concordo con il Maresciallo: la citazione di Banedon giocatore incallito mi \u00e8 piaciuta e devo dire che anche il gioco e la struttura ideata per permetterci di scommettere e sfidare il Mago mi sembra curata e solida, anche se semplice. La cosa pi\u00f9 importante \u00e8 che provare la battaglia navale mi ha divertito e non annoiato, per questo lo considero come un elemento positivo del corto. E poi si pu\u00f2 vincere il pugnale magico, che \u00e8 l'arma migliore della storia, considerando il bonus di combattivit\u00e0 e il fatto che si pu\u00f2 contrabbandare all'interno del palazzo dei Mastri Cordai e impiegare nello scontro finale con Kendall."
    ],
    [
        "66360",
        "ERROR",
        "SpoilerProdo ha scritto:E poi si pu\u00f2 vincere il pugnale magicobeeeeeh Prodo... in realt\u00e0 a me questo ha fatto accapponare la pelle! nell'introduzione stessa si definiscono le armi magiche come rare e non so che altro, e noi abbiamo la possibilit\u00e0 di ottenerne una come posta alternativa a 3... cavolo, TRE corone!traduzione: un pugnale magico vale 3 corone.raro proprio... prezioso! d'accordo che banedon \u00e8 un mago e ha le mani bucate, ma andava escogitato magari un passaggio in pi\u00f9 per riuscire a separarlo da un oggetto del genere: in questo modo si avrebbe davvero l'impressione di ottenere qualcosa di valore."
    ],
    [
        "66362",
        "ERROR",
        "SpoilerGran Maresciallo Rygar ha scritto:raro proprio... prezioso! d'accordo che banedon \u00e8 un mago e ha le mani bucate, ma andava escogitato magari un passaggio in pi\u00f9 per riuscire a separarlo da un oggetto del genere: in questo modo si avrebbe davvero l'impressione di ottenere qualcosa di valore.Eh, ma tieni conto che vincere la battaglia navale non \u00e8 cos\u00ec automatico, e che il premio \u00e8 proporzionato pi\u00f9 alla difficolt\u00e0 della prova e allo stato della nostra missione (che \u00e8 alle fasi iniziali, quindi non abbiamo granch\u00e9 da scommettere). E tieni anche conto che un giocatore sprovveduto potrebbe finire per perdere la mappa di Toran, eventualit\u00e0 che rende di fatto quasi impossibile completare la missione. Tutto sommato personalmente, pur rispettando il tuo punto di vista che \u00e8 assolutamente sensato, questa specifica situazione non l'ho vissuta come negativa."
    ],
    [
        "66363",
        "Charles Petrie-Smith",
        "Vorrei esprimere un parere sull'epilogo.SpoilerAnzich\u00e9 ambientarlo nel giorno del massacro dei Ramas avrei trovato pi\u00f9 sottilmente crudele ambientarlo il giorno prima: Nibbio di fuoco \u00e8 tutto contento per l'imminente festa di Fendar e per il rapido proseguire dei suoi studi che presto lo faranno diventare maestro. Poi il suo pensiero si volge a quell'incorreggibile Lupo Silenzioso che anche ieri si \u00e8 fatto beccare distratto a lezione, ed \u00e8 la terza volta in meno di due settimane: ora \u00e8 a parlare con il maestro che gli sta facendo una lavata di capo; ancora non si sa quale punizione ricever\u00e0, ma quasi sicuramente salter\u00e0 la festa, il povero LS... ma questo non guasta l'ottimo umore di Nibbio e la sua fiducia nel futuro.Un finale apparentemente lieto che per\u00f2 risulta invece molto pi\u00f9 sinistro e beffardo per tutti i lettori di LS."
    ],
    [
        "66367",
        "EGO",
        "Bell'idea! Mi piace!"
    ],
    [
        "66368",
        "Apologeta",
        "Tanta buona volont\u00e0 ma tanti inghippi.SpoilerIl Corto parla di due Novizi Ramas: oltre al protagonista, si accenna a un certo Lupo Silenzioso...La scelta \u00e8 dettata dal regolamento, che prevede la possibile opzione di una sola Arte Ramas (da cui il grado/et\u00e0), ma crea grossi problemi in fase di narrazione. Il protagonista a volte sembra avere 16 anni invece di 7, con tutte le magagne relative al rapporto con gli altri personaggi.Ci sono altri punti dolenti in questo racconto.* Il finale (non l'epilogo, ma la risoluzione del caso) dove dal nulla sbucano i buoni a sbrogliare una situazione della quale potevano tranquillamente essere all'oscuro. Un Deus ex Machina che non mi \u00e8 piaciuto.* Alcuni raccordi problematici fra i vari paragrafi.* Soprattutto, lo stile. Suppongo che l'autore, parlando di due bambini/ragazzini, abbia voluto \"abbassarsi\" di livello anche nella narrazione: questo per\u00f2 non giustifica una scrittura troppo simile a un racconto a braccio. Io non sono un giocatore di ruolo, ma mi sembra che non siamo tanto lontani da un'impostazione di questo tipo: \"tu vai l\u00ec\", \"pensi che\", \"ti accorgi di\"... E se questo pu\u00f2 essere piacevole in altri ambiti, per me non lo \u00e8 nella lettura di un racconto. E non parlo di refusi, sia chiaro: \u00e8 la narrazione complessiva a balbettare. Vabb\u00e8, difficile sorvolare su due sfondoni inquisi usa la q invece della c: accipicchia, ma anche i programmi di scrittura gratuiticuestebestialit\u00e0 le evidenziano, costa poco controllare quello che segnala il correttore ortografico.Ah, per il discorso degli oggetti nello zaino/indossati e l'arte aggiuntiva per LS... Anche qui sicuramente siamooltreil regolamento, noncontro: se va bene ai giudici, va bene anche a me. La mia valutazione non ne risente.Ci sono elementi positivi per cui non mi sento di stroncare il racconto. Il sistema di combattimento \u00e8 abbastanza originale, anche se supercasuale. Le Arti sono usate con giudizio. Mi piace il paragrafo 40, il raccogliere le due informazioni per andare al 13, in generale l'indagine. Soprattutto, l'Epilogo. Va bene, lo si sapeva che il protagonista doveva lasciarci le penne, ma chiudere il Corto in questo modo \u00e8 un'idea davvero ottima. Peccato per lo stile non eccelso, altrimenti questi pochi capoversi sarebbero stati poetici come nulla di quanto letto finora quest'anno.Consiglio di un dilettante all'autore: le idee non ti mancano, l'impostazione ludica \u00e8 gi\u00e0 molto buona, continua a scrivere e focalizzati sull'aspetto della coerenza interna e dello stile. Ne vale la pena!Il mio voto \u00e86."
    ],
    [
        "66371",
        "Yaztromo",
        "Gran bel contributo!MI E' PIACIUTO:Una vera investigazione! Non facile fare vere avventure investigative in ambito fantasy e in 40 paragrafi.E' un \"vero\" corto: non si ha l'impressione che sia un'avventura piu' lunga e poi tagliata a colpi di mannaiaNon sara' un capolavoro di letteratura, ma la giocabilita' e' proprio buona!Il regolamento e' abbastanza innovativo, come richiesto dal bando di concorso, in particolare ho apprezzato il \"point buy system\" per i punteggi di baseL'ambientazione in generale e i personaggiIl titolo non e' niente male!NON MI E' PIACIUTO:Praticamente ogni \"a capo\" di ogni linea e' un errore (non ne ho tenuto conto supponendo che sia un errore nel passaggio al formato pdf)Nei combattimenti la fortuna e' troppo importante rispetto alla combattivita' baseIl regolamento e' abbastanza innovativo, ma ha bisogno di una risisrematina, per esempio nel paragrafo delle situazioni particolariUn pelino troppo \"canonica\"Sono incerto sulle arti Ramas: dopotutto con un'avventura cosi' vicina al canone c'era poco da inventare...IN GENERALEMi sono divertito a leggere questo corto: un buon contributo!Forse un po' troppo strettamente legato al canone, forse nei combattimenti si sarebbe potuto fare un miglior bilanciamento, limitando l'impatto della fortuna (un po' troppo alto, secondo me).Il regolamento probabilmente andrebbe in parte riscritto, magari non stravolto, ma risistemato un po'.Mi piacerebbe leggere altre avventure del genere? Sicuramente si! Magari anche un po' piu' lunghe (diciamo, sui 100 paragrafi), ma non troppo lunghe (probabilmente meglio stare sotto i 200).Pagherei per leggerle? Uhm... credo di si. Forse ci penserei due volte se la cosa si allungasse troppo... ho l'impressione che questo tipo di avventure renda maglio con storie di lunghezza breve o media.VOTO: 7"
    ],
    [
        "66386",
        "mike all angel",
        "Buon corto, mi piace.- storia: non \u00e8 malvagia e trovo interessante che si sia voluta arricchire la vita di LS di un altro mini-passaggio giocabile, inserito fra quelli del canone; l'incontro con personaggi noti e meno noti (immagino che abbiate notato che il Maestro Luce di Stella \u00e8 ripreso dal' Vol. 1 Exp.) serve a contestualizzare il racconto senza dover sprecare troppi paragrafi; la geografia di Toran, invece, mi sembra che non corrisponda a quella descritta nella rivista S&P;- giocabilit\u00e0: buona: personalmente non ho trovato i combattimenti particolarmente difficili, tenuto anche conto che possiamo stabilire con una certa libert\u00e0 il punteggio di combattivit\u00e0 (assegnando almeno tre punti, l'avventura si termina facilmente, visto anche il bonus assegnato dal pugnale magico); la struttura \u00e8 solo apparentemente ad esplorazione libera: personalmente non apprezzo il true path, ma in questo caso sia appropriato, visto che ogni informazione ne sblocca un'altra e i limiti di lunghezza non consentivano una gran variet\u00e0 di scelte;- zaino ed oggetti: personalmente ho trovato poco azzeccata la scelta di distinguere gli oggetti dello zaino dagli altri oggetti indossati: questi ultimi raggruppano cose dall'ingombro molto differente (il ciondolo della Stella di Cristallo non pu\u00f2 occupare lo stesso spazio di una spada!);- il finale: l'arrivo dei buoni lascia un po' con l'amaro in bocca e toglie valore al combattimento finale (sarebbe bastato andare a riferire tutto, senza dover affrontare il mago (tra l'altro perch\u00e9 il capo di una corporazione di mercanti \u00e8 un mago?)); l'epilogo, viceversa, \u00e8 splendido, con il dubbio del protagonista su quale sia la punizione inflitta a LS, che richiama le diverse versioni del volume 1.Nel complesso un buon racconto, molto piacevole, che per\u00f2 non raggiunge i livelli di eccellenza di altre opere viste finora.Voto: 7,5"
    ],
    [
        "66387",
        "EGO",
        "Ragazzi, ma a che cacchio di ora vi alzate (o andate a dormire)?Uno posta alle 4, un altro alle 5 e 50..."
    ],
    [
        "66388",
        "mike all angel",
        "Nel mio caso si tratta di alzataccia.Purtroppo di questo periodo \u00e8 abbastanza frequente"
    ],
    [
        "66389",
        "Yaztromo",
        "EGO ha scritto:Ragazzi, ma a che cacchio di ora vi alzate (o andate a dormire)?Uno posta alle 4, un altro alle 5 e 50...Io ero in pausa al lavoro..."
    ],
    [
        "66392",
        "Seven_Legion",
        "...ma che \"lavoro\" fate??...tutti tombaroli o \"topi\" d'appartamento, immagino!"
    ],
    [
        "66393",
        "Yaztromo",
        "...e difatti nelle pause sul lavoro mi connetto dai PC degli appartamenti che vado a \"visitare\"..."
    ],
    [
        "66406",
        "mike all angel",
        "Seven_Legion ha scritto:...ma che \"lavoro\" fate??...tutti tombaroli o \"topi\" d'appartamento, immagino!Yaztromo ha scritto:...e difatti nelle pause sul lavoro mi connetto dai PC degli appartamenti che vado a \"visitare\"...Io scassino appartamenti solo per il gusto di usare la loro linea ADSL...Faccio anche il tombarolo, ma con scarso successo: nelle tombe non ho mai trovato l'ADSL..."
    ],
    [
        "66408",
        "Rygar",
        "Seven_Legion ha scritto:...ma che \"lavoro\" fate??Guardiano notturno.Un giorno o l'altroYaztromoemike all angelsi attarderanno un minuto di troppo e allora riuscir\u00f2 ad arrestarli.Comunque ne approfitto per dire la mia e riportare sui binari questa discussione.Questo corto mi \u00e8 piaciuto abbastanza per la struttura a indagine e per l'atmosfera \"familiare\" che si respira durante tutta la narrazione: la presenza del piccolo LupoSolitarioSilenzioso \u00e8 una gradita aggiunta e il marmocchio ha anche un paio di momenti sotto i riflettori.Se escludiamo la formattazione orrida e alcuni errori da segnare a matita blu (ma un correttore no?), il testo scorre abbastanza liscio e non ci sono grossi intoppi a livello formale; a livello sostanziale, invece, cominciano le magagne, perch\u00e9 i personaggi sono trattati di volta in volta come mocciosi molesti o come adulti in miniatura, a seconda di come risulta comodo all'autore.C'\u00e8 anche qualche problema di bilanciamento con le Arti Ramas, dato che la Scherma risulta chiaramente depotenziata e, anche scegliendola, alcuni duelli risultano ostici. Da un lato questo \u00e8 realistico perch\u00e9 un bimbo, per quanto addestrato, non ha troppe speranze contro un adulto; dall'altro \u00e8 frustrante per il giocatore.C'\u00e8 poi la faccenda degli Oggetti da portare addosso che sono pi\u00f9 di quelli che si mettono nello zaino. Onestamente, pi\u00f9 andiamo avanti con le valutazioni e pi\u00f9 mi sembra che questa regola sia stata aggirata in ogni modo possibile e immaginabile (forse l'unico racconto che vi si attiene \u00e8KraanQuest). per questo motivo sar\u00f2 molto meno severo di quanto avrei voluto nel valutare una simile carenza (che comunque pesa in negativo).Voto:6,5."
    ],
    [
        "66413",
        "abeas",
        "Son curioso di leggere la recensione di gpet. Probabilmente toglier\u00e0 8 punti per le parole con la q, e mezzo punto per gli errori di continuit\u00e0."
    ],
    [
        "66419",
        "Gran Maresciallo Rygar",
        "Rygar ha scritto:C'\u00e8 poi la faccenda degli Oggetti da portare addosso che sono pi\u00f9 di quelli che si mettono nello zaino. Onestamente, pi\u00f9 andiamo avanti con le valutazioni e pi\u00f9 mi sembra che questa regola sia stata aggirata in ogni modo possibile e immaginabileio mi domando se allla fine del concorso non scopriremo che i giudici avevano gi\u00e0 messo fuori concorso la stragrande maggioranza dei corti..."
    ],
    [
        "66424",
        "Rygar",
        "Gran Maresciallo Rygar ha scritto:io mi domando se allla fine del concorso non scopriremo che i giudici avevano gi\u00e0 messo fuori concorso la stragrande maggioranza dei corti...Non sarebbe mica male come sorpresa!"
    ],
    [
        "66434",
        "Seven_Legion",
        "Son curioso di leggere la recensione di gpet. Probabilmente toglier\u00e0 8 punti per le parole con la q, e mezzo punto per gli errori di continuit\u00e0.sarebbe invece comico se non avesse votato perche' magariquestoe' proprio il suo racconto!"
    ],
    [
        "66441",
        "Sabretooth",
        "sono la voce fuori dal coro...Lupo Silenzioso mi \u00e8 stato sulle balle fin dai suoi primi movimenti.. un bimbetto che sembra la reincarnazione di un santo: \"ma \u00e8 rubare\" avrei voluto buttarlo gi\u00f9 dalla finestra..gli altri Ramas di contro mostrano troppo i lati negativi del carattere umano.. soprattutto l'attacco d'ira del maestro..questo \u00e8 il grosso rischio di mettere come protagonista un Ramas..\u00a0 abbiamo un unico esempio (anzi due con i libri post 21) ed \u00e8 difficilissimo che quell'immagine calzi con altri possibili Ramasle varie citazioni dei personaggi.. si carine e aggiungono un buon gusto al racconto.. unico problema.. LS cos\u00ec incontra Banedon e conosce il nome di Vonotar e incontra l'altro mago PRIMA di quello che avviene nei LG canonici.. \u00e8 ovvio che questi incontri magari non rimarranno nella mente del nostro eroe, ma in quello dei due maghi direi proprio di si.. come non riconoscere quel bimbetto che ti riferisce che il suo compare sta sventando un complotto??il gioco in-game della battaglia navale.. si carino.. ma cosa aggiunge davvero al racconto? la possibilit\u00e0 di perdere la mappa (o 3 corone d'oro, molto pi\u00f9 logico) e vincere il pugnale... dopo la prima giocata viene naturale evitare il rischio..buono invece il paragrafo 40 con la possibilit\u00e0 di muoversi liberamente..il discorso degli oggetti da indossare, infoderare, intascare.. insomma che non vanno nello zaino.. mi pare un escamotage furbo per evadere la regola dello zaino..sempre nel regolamento non mi \u00e8 piaciuta affatto la clausola sulle situazioni insolite.. usare il buon senso.. tanto per dire se andiamo dai cordai e non seguiamo subito il tatuato sarebbe buon senso non poterlo seguire successivamente.. per\u00f2 cos\u00ec diventa quasi impossibile arrivare alla soluzione finale..l'impiego delle arti ramas mi pare un po' sbilanciato..anche qui, come in altri investigativi, la rigiocabilit\u00e0 \u00e8 limitatissima..anche l'epilogo non mi ha particolarmente colpito.. gi\u00e0 sapevamo sarebbe finita cos\u00ec.. che senso ha ricordarcelo?per tutto questo, non negando che comunque la struttura e la storia sono interessanti, sottintendendo che la formattazione non sia colpa dell'autore e inorridendo per gli errori ortografici, non vado oltre ad assegnargli un 6,5"
    ],
    [
        "66444",
        "LordAxim",
        "Il Primo Volo del Nibbio \u00e8 per me un altro lavoro eccellente.La storia \u00e8 ben congegnata, struttrata in maniera secondo me impeccabile, frutto di un accurato play-testing. La trama si inserisce molto bene nel tessuto del Sommerlund, nonostante i 40 paragrafi si ha l'impressione di spaziare su una vicenda molto pi\u00f9 complessa. molto valido il sistema di combattimento, semplice ma efficace. Oggetti utili e ben bilanciati, arti Ramas inserite perfettamente nella storia, buona anzi \"ottima\" interpretazione del ruolo del comprimario, un certo Lupo Silenzioso. L'intrigo che muove la narrazione \u00e8 molto intrigante. Lodevole l'ignegno nel creare il gioco Flint, che riesce a coinvolgere il lettore i nun paio minuti extra di \"gioco\" su un solo paragrafo.Per giustificare il voto non \"eccellente\", devo per forza fare il paragone con il Corto precedente, che secondo me ha dalla sua un qualcosa in pi\u00f9 in fatto di originalit\u00e0 e complessit\u00e0. Rispetto alla \"trappola nelle tenebre\" secondo me questo COrto ha dalla sua un po' pi\u00f9 di logicit\u00e0.Non penalizzo in alcun modo alcune imprecisioni di impaginazione con certi \"a capo\" casuali, secondo me refusi da conversione.Voto finale:9.59 per alcuni errori ortografici da penna rossa.....Autore pentiti!"
    ],
    [
        "66449",
        "lonewolf79",
        "Al contrario di altri non credo che l' impaginazione sia colpa dell' autore ma probabilmente del trasporto del file.Comunque mi \u00e8 piaciuto molto.-Ambientazione ottima e calza a pennello.-Utilizzo delle arti e del sistema interessante ( distribuzione punti ) . Il mimetismo \u00e8 la migliore ma questo capita anche in dever. Fare rambo non avrebbe senso neanche in Lupo solitario.-Bella l' idea del partner ( per citare ok rubiamo ma qui Lupo solitario \u00e8 ancora un bimbo e ci sta che si senta a disagio)-Citazioni di personaggi inserite bene.-Gioco navale divertente.-Combattimenti veloci e secondo me pure equilibrati.-L' epilogo ci sta. Che senso ha raccontarlo? Beh mi pare logico come inserimento.Guardando in questi giorni La leggenda di Raoul (ken il guerriero) anime di 13 episodi. Finisce con l' inserimento in un punto della trama principale di ken il guerriero ( caduta di cassandra) e pertanto per me questo epilogo ha senso facendo un paragoneForse poteva esserci qualcosa di ancora piu' epico, ma lo stesso Dever ha ficcato Lupo silenzioso a raccogliere legna ( basandosi sul volume originale ovviamente).-Non considero un aggiramento della regola il fatto di indossare gli oggetti ma pura logicit\u00e0. E che diamine , se ho un medaglione lo indosso, e non \u00e8 che una mappa e un pugnale possano occupare tanto... ( io mi porto una caterva di roba addosso...)Pertanto complimenti all' autore , veramenteVoto 9"
    ],
    [
        "66462",
        "E.A. Coockhob",
        "La scrittura \u00e8 buona con qualche magagnaLa storia \u00e8 godibileIl game play funziona beneSono abbastanza d'accordo col giudizio espresso da Ego ma non mi sento di dare 9,5 quindi do' un 8."
    ],
    [
        "66471",
        "Prodo",
        "abeas ha scritto:Probabilmente toglier\u00e0 8 punti per le parole con la qSono d'accordo che il succo di un racconto \u00e8 costituito da altre cose e che gli errori ortografici contino fino a un certo punto. Per\u00f2 in un contesto di concorso, sebbene in un ambiente tranquillo e amichevole come quello di LGL, certe sviste, grammaticalmente cos\u00ec pesanti (non me ne voglia l'autore), non possono contare 0 secondo me."
    ],
    [
        "66474",
        "francesco77",
        "Ciao a tutti, eccomi a commentare questo penultimo corto\u2026premettendo che sono nuovo del sito e che non immaginavo nemmeno lontanamente ci fossero tanti racconti di cos\u00ec alto livello.Titolo : azzeccatissimo!Se li per li mi aveva confuso appena ho letto il nome del protagonista ho ovviamente capito che lo attendeva una missione\u2026quindi il titolo \u00e8 perfetto.Partiamo dal regolamento : si stacca dal sistema di gioco di LS come lo conoscevo lasciando pi\u00f9 spazio alle decisioni del giocatore in merito alla distribuzione dei punti e puntando di meno alla veste grafica\u2026un foglio di carta, una matita, 1 o 2 dadi da sei e pronti a giocare.Per quando mi riguarda \u00e8 una cosa positivissima anche se, in merito ai regolamenti, ho sempre (o quasi) dato voti positivi.Questo perch\u00e9 apprezzo sia il lavoro di costruzione e inserimento della tabelle da parte dell\u2019autore, nonostante costringa a stampare le pagine del corto per avere quello che serve per giocare, sia il puntare su una veste grafica pi\u00f9 semplice che, necessitando di pochissimo materiale, permetta di iniziare subito.Il primo volo del Nibbio si inserisce in questa seconda categoria aggiungendo oltretutto un\u2019innovazione come quella di \u201cassalto furioso\u201d, spiegata molto bene con tanto di specifica descrizione di quanto avviene se si dovesse verificare lottando a mani nude.Belle le arti ramas, abbastanza allineate con l\u2019opera originale.Prologo : apprezzabilissimo, almeno per me, \u00e8 veramente un esempio di come la parte narrativa e descrittiva sia importante quanto quella relativa alle scelte di gioco e ai combattimenti, trasformando il libro game in un racconto vero e proprio.Ho visto esempi di questo nelle letture di altri corti e ritengo sia ottimo.All\u2019interno del prologo leggiamo subito del giovane \u201cLupo silenzioso\u201d\u2026sar\u00f2 nostalgico ma sono stato davvero contento di vederlo inserito nella storia e che la sua presenza possa essere d\u2019aiuto per il protagonista anche in termini di successo nei tiri di dado.Anche in un altro corto (Notte di indagini) ero letteralmente saltato sulla sedia nel realizzare la presenza del principe Roark e nel vedere l\u2019effige del demone sciacallo Tagazin.Andiamo al racconto e parto subito con una cosa che era stata contestata da Sabretooth : l\u2019incontro di LS con il giovane Banedon, che tradirebbe l\u2019opera originale.Al paragrafo 1 viene detto chiaramente che il giovane novizio, stanco per il viaggio, si ritira subito in camera mentre Luce di Stella rimane a sbrigare le trattative commerciali e Nibbio, SE si reca al tavolo da gioco, PUO\u2019 incontrare Banedon.Per conto mio questo significa che i due non si siano visti e che il loro primo incontro avvenga effettivamente nella serie regolare.Spendo una parola suFlint, un gioco nel gioco, il funzionamento del tutto, una volta letto, risulta semplice, ma complimenti all\u2019autore per essere riuscito ad inserire un qualcosa di innovativo all\u2019interno di qualcosa che di per se \u00e8 gi\u00e0 un gioco.La storia, come normale per un libro game di 40 paragrafi, si sviluppa molto in fretta, in linea con il fatto che la vicenda inizia la sera dell\u2019arrivo a toran e si conclude la sera successiva nel palazzo della gilda dei mastri cordai, ammesso di riuscire ad arrivarci ovviamente.Il primo litigio di Luce di stella con i mastri cordai, all\u2019atto delle trattative commerciali, non mi aveva lasciato intuire un loro successivo coinvolgimento\u2026 bisogna tenere conto del fatto che non necessariamente Nibbio abbia assistito al suddetto litigio (paragrafo 23) in quanto potrebbe aver deciso di giocare a Flint (paragrafo 3).E\u2019 la comparsa di Oriber (paragrafo 5 che non si pu\u00f2 evitare), l\u2019uomo tatuato, che introduce il lettore a quello che sar\u00e0 lo scopo del tutto,da quel momento in avanti si comincia a chiedersi cosa accadr\u00e0 e quale sar\u00e0 la missione vera e propria di Nibbio e di Lupo.Nell\u2019arco di pochi paragrafi, dopo \u201cl\u2019incidente\u201d di Luce di Stella, se si decide di seguire la figura misteriosa nella stanza dell\u2019argano (paragrafo 39) e si ha successo in un tiro di dadi (paragrafo 4), la cosa diviene pi\u00f9 chiara e il coinvolgimento dei mastri cordai lampante nella testa del giocatore, ma le ragioni di esso ancora ignote.Ma ripeto che anche questa \u00e8 un\u2019opzione e si potrebbe decidere di soccorrere il maestro senza andare nella stanza e senza quindi avere nulla contro i mastri cordai.Arriviamo poi alla \u201cConfraternita della Stella di Cristallo\u201d, e i nostri eroi soggiornano nella stanza del mago Vonatar, cattivissimo della serie originale, vederlo citato a me ha fatto solo che piacere.Qui inizia la missione vera e propria e ci scontriamo con il \u201cterribile paragrafo 40\u201d importante per rendere bene il senso di urgenza dell\u2019investigazione : ho giocato il libro pi\u00f9 di una volta e devo dire che senza la mappa di toran compiere gli step necessari entro i tempi stabiliti non \u00e8 semplicissimo, si rischia di terminare il tempo e di concludere il tutto (paragrafo 14) con un nulla di fatto\u2026un po\u2019 di difficolt\u00e0 in pi\u00f9 ci sta, specie considerando che il libro si pu\u00f2 rifare ogni volta che vogliamo.Iniziate le indagini tra le varie opzioni abbiamo quella di andare direttamente alla gilda dei mastri cordai (paragrafo 22).Questo porta ad un vicolo cieco perch\u00e9 per entrare serve per forza il lasciapassare.Se non lo si possiede l\u2019unica altra cosa fattibile per sbloccare le indagini in quel paragrafo e azzeccare un tiro di dado che ti permetta di rintracciare Oriber ottenendo da lui il lasciapassare e informazioni chiare sui mastri cordai e l\u2019attentato a Luce di Stella.In alternativa possiamo andare a parlare con Marlon marito di Rebecca (paragrafo 32), sorella di Luce di Stella.Notata la sua gamba rotta possiamo chiedergli o meno come si sia ridotto cos\u00ec.Ovviamente chiunque arrivi a quel paragrafo decider\u00e0 di farlo perch\u00e9 si capisce che rappresenti una possibile svolta dell\u2019indagine\u2026 cosa che in effetti \u00e8. Da quel momento in avanti la direzione da prendere \u00e8 chiara e porta ai mastri cordai\u2026ma \u00e8 necessario andare a parlare con l\u2019oste del \u201cMago ubriaco\u201d (paragrafo 2) per avere le informazioni che, unitamente a quelle ottenute da Marlon, ci permettano di arrivare ad Oriber, ottenere il lasciapassare e prove del coinvolgimento dei mastri cordai.Tutto questo per dire che quando Nibbio arriva al palazzo della gilda dei mastri cordai (e ci deve arrivare per forza per finire l\u2019avventura) CON IL LASCIAPASSARE ha ben chiaro che loro siano i responsabili di quanto accaduto.Tutte le altre opzioni presenti al paragrafo 40 non sono risolutive e portano a ritornare al suddetto paragrafo o ad una chiusura prematura dell\u2019avventura.Bellissimo il paragrafo 10, al quale si arriva se si decide di tornare al quartiere dei carri, che mostra un tentativo (riuscito) di far sparire le prove di un coinvolgimento dei mastri cordai.A questo punto, una volta entrati, la trama porta, in maniera pi\u00f9 o meno veloce, a confrontarsi con Kendall, il quale, prima della lotta, spiega tutto quello che \u00e8 successo e le ragioni dell\u2019attentato.Dopo aver discusso con Oriber (unico passaggio obbligato), la cosa era chiara ma Kendall da conferma del tutto.A mio avviso l\u2019indagine e la sequenza dei passaggi che portano alla soluzione del caso sono incastrati molto bene e senza alcun buco logico\u2026come ho detto \u00e8 possibile saltare diversi step che permettono di capire chi siano i responsabili dell\u2019attentato ma non \u00e8 possibile evitare il confronto con Oriber che \u00e8 a conoscenza di tutto.L\u2019epilogo, anche se scontato dato che tutti sappiamo che i ramas vengono sterminati, mi \u00e8 piaciuto moltissimo.Presentare il racconto come una rimembranza di un morente Nibbio di Fuoco \u00e8 stata un\u2019ottima idea.Nel complesso darei un bel 9, raccomandando all\u2019autore dei fare pi\u00f9 attenzione all\u2019ortografia!:-)Io gli errori non gli avevo notati fino a quando un altro utente non li ha evidenziati.A stanotte per l\u2019ultimo corto!"
    ],
    [
        "66477",
        "Gran Maresciallo Rygar",
        "francesco77 ha scritto:A stanotte per l\u2019ultimo corto!beh non \u00e8 l'ultimo... \u00e8 il penultimo per fortuna! ma poi... uscir\u00e0 anche questo alle 4 del mattino? \u00e8 quello che vorrei leggere di pi\u00f9, fino a domani schiodo"
    ],
    [
        "66479",
        "Sabretooth",
        "lonewolf79 ha scritto:(io mi porto una caterva di roba addosso...)vabb\u00e8 se \u00e8 per questo ho un giaccone con una tasca abbastanza grande che ci infilo il netbook cos\u00ec il bagaglio a mano \u00e8 pi\u00f9 piccolo e la RyanAir non mi fa storie e c'\u00e8 gente che per evitare l'eccedenza di peso in aereo si mette addosso 5 maglie per poi toglierle passati i controlli.. ma se la vita dovesse seguire le regole di un LG mi sentirei di star barando"
    ],
    [
        "66483",
        "lonewolf79",
        "Sabretooth ha scritto:lonewolf79 ha scritto:(io mi porto una caterva di roba addosso...)vabb\u00e8 se \u00e8 per questo ho un giaccone con una tasca abbastanza grande che ci infilo il netbook cos\u00ec il bagaglio a mano \u00e8 pi\u00f9 piccolo e la RyanAir non mi fa storie e c'\u00e8 gente che per evitare l'eccedenza di peso in aereo si mette addosso 5 maglie per poi toglierle passati i controlli.. ma se la vita dovesse seguire le regole di un LG mi sentirei di star barandoma io caro porto legati alla cintura un multiuso, un coltello con manico in legno (ovviamente non di grandi dimensioni) , un coltellino piccolo , una tessera con piccoli cacciaviti, un borsellino con soldi moneta e oggi con mia moglie avevo 7-8 collane, 7 bracciali in metallo e cuoio per braccio (piccole dimensioni) e 2 lunghi cborchiati con proiettiliah e alle mani ho circa 12-13 anelli e sopra i guanti a mezzo dito con le borchie a punta...Quindi fa te per come la penso sull' equipaggiamento"
    ],
    [
        "66486",
        "francesco77",
        "non erano 8 in concorso?e non n\u00e9 sono usciti 7 finora?chiedo scusa per la svista:-)"
    ],
    [
        "66488",
        "hdibifrost",
        "Ho letto il racconto e, sperando che ci\u00f2 non costituisca un problema, vorrei dire la mia ed esprimere un voto: domando scusa agli altri autori e ai partecipanti se sinora non mi sono pronunciato, ma ho avuto un periodo lavorativodecisamenteintenso, che al momento si \u00e8 allentato lasciandomi un po' di spazio per le mie passioni.Ormai \u00e8 stato gi\u00e0 detto quasi tutto, e spesso in maniera molto completa e articolata, per cui esprimer\u00f2 solo un giudizio a grandi linee agganciandomi ad alcune delle considerazioni fatte sin qui.Come impressione generale posso dire che a me \u00e8 piaciuto molto.L'idea di partenza \u00e8 buona, anche se qui e l\u00e0 presenta qualche incongruenza. Si intravvede in filigrana, a mio avviso, una certa voglia di \"Harry Potter\", attraverso la rappresentazione di un mondo di grandi, che il lettore gi\u00e0 conosce, reinterpretato attraverso la visione dei due imberbi protagonisti. Dico Harry Potter perch\u00e9 per me \u00e8 stato spontaneo pensarci nelle situazioni in cui i mini Ramas non vengono creduti o vengono sottovalutati, rendendo bene quel certo senso di frustrazione nel lettore chesacome stanno realmente le cose.A questo punto per\u00f2 la contraddizione interviene nel fatto che, in vista del finale, i nostri diventino improvvisamente credibili e ci\u00f2 determini un intervento degli adulti chiamati da Lupo Silenzioso. Questo richiedeva quantomeno l'intervento di una causa giustificativa forte: un'agnizione, un avvenimento, un intervento esterno. Soprattutto, come \u00e8 stato fatto notare altrove, pare che l'impersonificazione dell'et\u00e0 reale dei personaggi non sia sempre coerente, anche se a mi avviso si tratta solo di alcuni sprazzi che potrebbero essere limati per una versione 2.0 (nella quale sistemare anche gli errorini disseminati qui e l\u00e0...).Narrativamente anche l'introduzione dell'epilogo non mi \u00e8 dispiaciuta. \u00c8 la classica strizzata d'occhio che funziona tanto bene negli antefatti (potrei uccidere quando sento la parola \"prequel\"), quindi non vedo la stonatura.Buona invece la gestione dei punteggi, buona la giocabilit\u00e0 generale, sicuramente testata dall'autore - anche se, chiaramente, non si \u00e8 spinti a rigiocare l'avventura una volta che l'esito ci sia noto. Divertenti e apprezzabili, sia come idea, sia nell'effettiva realizzazione i passaggi ludiciextraavventura.Nell'elenco di oggetti indossabili personalmente non ravviso alcuna forzatura del regolamento: effettivamente alcuni oggetti non vengono portati nello zaino n\u00e9 avrebbe senso metterceli. Del resto anche nelle avventure canoniche di LS gli oggetti speciali indossati o portati in tasca o in qualche altro modo erano sempre pi\u00f9 degli oggetti dello zaino.Per me \u00e8 un8,5."
    ],
    [
        "66489",
        "Yaztromo",
        "hdibifrost ha scritto:domando scusa agli altri autori e ai partecipanti se sinora non mi sono pronunciato, ma ho avuto un periodo lavorativo decisamente intenso\u00a0 \u00a0, che al momento si \u00e8 allentato lasciandomi un po' di spazio per le mie passioniTi assicuro che nessuno vieta che tu voti (e soprattutto commenti) anche per i corti per i quali le votazioni sono chiuse.Io l'ho fatto e non mi ha picchiato nessuno..."
    ],
    [
        "66490",
        "EGO",
        "Votate e commentate, ragazzi! Anche a distanza di mesi o anni! Si fa per tutte le opere commerciali, perch\u00e9 non per quelle amatoriali?"
    ],
    [
        "66491",
        "Rygar",
        "francesco77 ha scritto:non erano 8 in concorso?e non n\u00e9 sono usciti 7 finora?chiedo scusa per la svista:-)Ne verranno pubblicati nove, ma uno (non si sa quale) partecipa \"fuori concorso\"."
    ],
    [
        "66492",
        "Mornon",
        "ammazza che voti alti! tutti in gara per il premio di Bonaccione\", ammettetelo!!!"
    ],
    [
        "66493",
        "ilsaggio79",
        "Discreto corto, che trova uno dei suoi maggiori punti di forza nella trama, che a mio parere ben s'attaglia allo spazio ristretto di un corto, troviamo nuovamente un indagine, ma con anche azione, grazie ai combattimenti presenti, dall'esito non scontato ma comunque (a parte il duello finale) semi-facoltativi. In particolare ho apprezzato la scelta di esplorare questo aspetto poco trattato della vita del monastero ramas, la gestione commerciale, con le interessanti considerazioni del prologo. Interessante anche l'ampia gamma di posti da visitare e il sistema a tempo escogitato al paragrafo 40 per gestirli. Non male l'espediente di Lupo silenzioso, che ci permette di bilanciare le scelte di abilit\u00e0. Infine ho gradito l'epilogo che per\u00f2 sec ondo me andava sviluppato maggiormente con qualche riga in pi\u00f9 che avrebbe reso meglio la scena.Passiamo alle note dolenti:la pecca pi\u00f9 grave \u00e8 forse una certa confusione nel regolamento, particolarmente riguardo ai combattimenti, ai bonus di danno, all'assalto furioso ecc. Si \u00e8 detto pi\u00f9 volte che per un corto i combattimenti dovrebbero essere snelli, io sono d'accordo parzialmente: nel primo corto il regolamento era complesso ma chiaro (almeno per me, ho visto che per altri non era cos\u00ec),qui ho dovuto rileggerlo 4 volte (!!!!) per capire cosa fare. Il problema non \u00e8 tanto la complessit\u00e0 del combattimento in se, che cmq, ok, non deve essere troppo macchinoso, ma la chiarezza nell'esposizione.Passando alla narrazione: sicuramente non male, ma si poteva fare di pi\u00f9, cercare di rendere un p\u00f2 pi\u00f9 la scenografia, mettere un p\u00f2 pi\u00f9 di ritmo nelle frasi (ad esempio quando catturiamo il tatuato, sto ancora leggendo cosa ho intenzione di fare che l'ho gi\u00e0 catturato. Spendiamole due paroline in pi\u00f9 \u00e8per creare quel secondo di suspence. insomma dal punto di vista della narrazione, non male, ma niente di pi\u00f9. (vedi anche discorso epilogo).Riguardo il discorso dello zaino (che pare sia stato un p\u00f2 un punto pruriginoso, per tutti gli autori, e che mi fa domandare se i giudici abbiano chiuso un occhio per tutti per non dover praticamente annullare il concorso) secondo me si \u00e8 un p\u00f2 abusato riguardo la libert\u00e0 nel portare gli oggetti, lo dico per dovere, ma sapete che penso? per me va bene cos\u00ec! mi sono chiesto per anni per che mai un anello una collana o un orecchino debbano occupare un posto nello zaino, metterli al loro posto no???Per quanto riguarda il regolamento devo dire che, a discapito di un impressiona balorda iniziale, invece poi ho trovato che le opzioni delle abilit\u00e0 e l'assegnazione di combattivit\u00e0 e resistenza, come pure l'utilizzo di lupo silenzioso, abbastanza ben bilanciato. Bene anche l'uso delle corone, con diversi oggetti acquistabili, e della gestione dei punti recuperabile.Chiudo con le considerazioni attinenti al magnamund: decisamente ci siamo, ma manca un p\u00f2 di colore, nel corso del concorso altri hanno saputo, pur senza infilare goffamente indizi (vedi i vestiti di vonatar), ferlo \"respirare\" meglio.Il mio voto riveste la considerazione iniziale: discreto corto, piacevole a leggersi, ma che non raggiunge vette eccelse (l'autore sapr\u00e0 sicuramente migliorarsi, le premesse ci sono e gli faccio i mie complimenti e auguri) gli do7"
    ],
    [
        "66497",
        "gpet74",
        "Eccoci qua, con questo nibbio di fuoco.Come al solito arrivo tardi, cos\u00ec gran parte di quello che c'era da dire \u00e8 gi\u00e0 stato detto e io mi risparmio un sacco di fatica (ma d'altro canto risparmio a voi di leggere pagine e pagine di miei deliri...).Partiamo dal positivo che c'\u00e8, indubbiamente c'\u00e8. L'idea di base mi piace. Ma di idee buone ognuno di noi ne ha dieci alla settimana, poi bisogna vedere se e come si concretizzano.Una storia con due bambini che indagano, ignorati e spesso osteggiati dagli adulti, e che alla fine dimostrano di aver avuto ragione, smascherando il colpevole. Il plot \u00e8 usato e abusato, eppure secondo me conserva un fascino che non me lo ha ancora fatto venire a noia. Poi se i due bambini sono allievi Ramas il tutto acquista un bel po' di interesse in pi\u00f9.Devo anche dire che, rispetto all'altro Corto investigativo (che era per\u00f2 scritto enormemente meglio), questo mi ha dato pi\u00f9 la sensazione di investigare. Andare a fare domande, raccogliere una parte di indizio qui e una l\u00e0, per poi arrivare al tatuato, decifrare un codice semicancellato per entrare nella location finale, tutte cose che mi hanno dato la sensazione di star conducendo davvero un'indagine e non di essere pilotato dall'autore verso un finale prestabilito.Plauso all'autore, dunque? S\u00ec, plauso!Peccato che l'opera sia tutt'altro che esente da difetti.Cominciamo dal regolamento. Anzi, voglio cominciare con una (inutile) digressione sulle prime cinque parole del regolamento:Tu sei Nibbio di Fuoco. Questa abitudine di scrivere \"tu sei\" seguito da un nome o soprannome \u00e8 diffusa (l'ho notata anche in altri Corti) ma a me proprio non piace. A meno che il protagonista non sia, in effetti un nibbio infuocato, \u00e8 corretto dire \"Ti chiami Nibbio di Fuoco\" oppure \"Il tuo nome Ramas \u00e8 Nibbio di Fuoco\". La differenza \u00e8 sostanziale, non formale.Ma torniamo al regolamento. Mi \u00e8 piaciuto nella sua semplicit\u00e0, di per se il sistema di combattimento \u00e8 ottimo. Peccato che, secondo me, l'autore ha fatto il furbetto con gli oggetti e con il numero di abilit\u00e0. Insomma l'abilit\u00e0 \u00e8 una da scegliersi su una gamma di massimo 3. Invece con la furbata di inserire l'abilit\u00e0 di LS ecco che se ne pu\u00f2 scegliere 2 su una gamma di 4. Simile discorso per gli oggetti. Non parliamo di oggetti/parole chiave, come nel primo racconto. Bens\u00ec di oggetti veri e propri che vengono usati durante l'avventura. Non \u00e8 che lasciando due oggetti nello zaino, ma poi permettendo di tenerne cinque addosso (e perch\u00e9 non altri tre nel tascapane, uno nello stivale e altri due addosso a LS?) si \u00e8 rispettato le regole. Inoltre non mi \u00e8 piaciuto che il racconto preveda dei combattimenti. Lo so, ho appena detto che il sistema di combattimento mi piaceva, infatti \u00e8 cos\u00ec. In un'altra storia e con altri protagonisti lo avrei trovato ottimo ma non qui. Nibbio ha, diciamo, una decina di anni, LS ne ha sette (Per una disquisizione dell'et\u00e0 dei protagonisti, vedere pi\u00f9 avanti), vabb\u00e8 che sono studenti Ramas ma trovo assurdo che possano combattere alla pari con degli adulti. E non parlo di combattere con un miope e flaccido impiegato del catasto locale, ma con una guardia privata con lancia, armatura e tutto il resto, oppure con un omone abituato a sgozzare gente e a risse tra i peggiori ceffi del porto.Insomma io ho trovato davvero brutto che un ragazzino di 9/10 anni potesse combattere e vincere simili battaglie, una vera e propria rottura della mia sospensione dell'incredulit\u00e0. Avrei trovato molto pi\u00f9 appropriato che il protagonista potesse risolvere le situazioni senza ricorrere al combattimento, ma solo con l'aiuto delle Arti Ramas e dell'intelligenza. Ovviamente anche l'Arte Ramas della Scherma sarebbe dovuta essere sostituita da qualcos'altro (che ne so, la Caccia, con l'opportunit\u00e0 di cercare tracce l'avrei vista bene).Comunque si tratta di gusti personali, quindi tolgo solo-0,3 punti(cos\u00ec Lonewolf pu\u00f2 domandarsi \"Ma che cavolo vuol dire -0,3 punti?\")Anche se facente parte del regolamento ho lasciato da parte il paragrafo \"Situazioni Insolite\".No, caro autore, cos\u00ec non va! Bisogna evitaresempre e comunqueche quelle che tu chiami situazioni insolite accadano. Non si pu\u00f2 n\u00e9 si deve chiedere al lettore di ignorare alcune cose scritte sul foglio in virt\u00f9 del \"buon senso\" se no tanto vale chiedergli anche di ignorare gli errori di ortografia e, nel caso incontrasse qualche cosa illogica o un buco di trama, dovrebbe ignorare anche quello. Ma a questo punto perch\u00e9 non ignorare direttamente tutto il Corto e immaginarcene uno come piace a noi, dentro la nostra testa?No, quel paragrafo l'ho vissuto come una vera mancanza di rispetto per i tuoi lettori. In un LG NON deve succedere di dover leggere un dialogo gi\u00e0 avvenuto oppure di incontrare un nemico gi\u00e0 eliminato. Se questo accade \u00e8 perch\u00e9 lo scrittore ha svolto male il suo lavoro!Ma sono solo 40 paragrafi, potrebbe obiettare qualcuno. Giusto. Sono pochi paragrafi, ma faccio presente che anche i Corti precedenti avevano lo stesso numero di paragrafi, eppure non mi pare siano mai incorsi in un problema simile. Sai, scrittore, se tu non avessi inserito quella regola sulle \"Situazioni insolite\" io mi sarei anche arrabbiato, ma non come adesso. Perch\u00e9 \u00e8 evidente che tu avevi chiaro il problema ma non hai avuto la volont\u00e0 di risolverlo. Avresti potuto tagliare qualche paragrafo, oppure accorparne qualcuno e ritagliarti lo spazio necessario per evitare il problema. Invece no. Per questo mi sento di dover togliere almeno-1 punti.Ok, veniamo alla storia vera e propria. Come ho gi\u00e0 accennato prima ho trovato un solo enorme buco logico, gi\u00e0 rimarcato da tutti: Un novizio \u00e8 tale tra i 7 e i 8 anni. Inoltre si dice che LS \u00e8 \"di qualche anno pi\u00f9 giovane di te\" Qualche anno deve essere, minimo, due. Quindi anche ammettendo che Nibbio abbia 8 anni, quasi 9, e stia per diventare Allievo, ecco che LS ne avrebbe meno di sette, per cui non \u00e8 possibile che sia gi\u00e0 stato affidato ai Ramas.Ok. Possiamo affermare che lo scrittore ha preso una cantonata e presumere che LS abbia 7 anni e sia un Novizio e Nibbio tra i nove e gli undici e sia un Allievo. Anche cos\u00ec, per\u00f2, non mi tornano i conti. Sappiamo che LS durante l'attacco di Zagarna al Monastero ha 15 anni e sta per diventare Iniziato. Se Nibbio di Fuoco ha tra i due e i quattro anni pi\u00f9 di lui \u00e8 plausibile che sia un Aspirante o al massimo (ma proprio al massimo, eh?) un Guardiano. Ammettiamo che il ragazzo fosse un vero genio e abbia bruciato le tappe e che a 17/19 anni sia gi\u00e0 un Tutore, mancano comunque almeno altri due gradini prima di diventare un Maestro, come invece Nibbio di Fuoco afferma di essere (entro la fine dell'anno) durante l'epilogo.Un errore da poco? Ma, s\u00ec, non \u00e8 che mi abbia sconvolto e non lo punir\u00f2 troppo severamente, ho solo voluto sottolinearlo perch\u00e9 denota poca cura da parte dello scrittore. La stessa poca cura che si evince anche dagli errori di battitura gi\u00e0 rivelati da altri. Anche qui, chiariamoci subito, io quando scrivo faccio un fottio di errori ben peggiori di due q al posto delle c. Poi, quando correggo, spesso tali errori scappano al mio sguardo, magari pi\u00f9 attento al senso della frase che alla singola lettera. Ma perdincidirindina, esiste il correttore di Word. Non parliamo di un errore che il correttore pu\u00f2 non vedere (come quando si salta una lettera ma la parola ha ugualmente un -altro - significato). Bastava usarlo. Questo \u00e8 proprio segno di pigrizia, come il non aver controllato la corrispondenza Gradi/Et\u00e0 e come non l'aver voluto eliminare il problema delle \"Situazioni insolite\" Quindi la mia mannaia cade e ZAC, via altri-0,5 punti.Arriviamo ora al punto dolente di questo, come del precedente racconto. Lo stile.Non mi metter\u00f2 a fare una analisi dettagliate dei primi paragrafi, come per il Corto precedente, anche perch\u00e9 mi sembra di aver gi\u00e0 scritto abbastanza. Mi limiter\u00f2 all'introduzione, nella quale comunque gi\u00e0 si vedono (quelli che per me sono) errori che poi ritornano in tutto il racconto.Sei Nibbio di Fuoco,Sul fatto di essere Nibbio, piuttosto che chiamarsi cos\u00ec ho gi\u00e0 detto.giovane Novizio dell' ordine dei Ramas,Un Novizio ha 7 anni. E' necessario sottolineare che sia giovane? Qualcuno potrebbe forse non capirlo? O forse quelgiovane\u00e8 stato scritto ad uso e consumo dei lettori non avvezzi al mondo di LS, ma in tal caso cosa mi sta a significare \"Giovane\"? Io lettore, che non so un picchio del Magnamund cosa mi devo figurare? Arrivato alla soglia dei 40 anni per me un ventenne \u00e8 ben giovane. E' questo che mi dovevo immaginare dalla tua descrizione, un aitante vent'enne? No? Allora forse c'\u00e8 qualcosa che non va in quello che hai scritto.i valorosi monaci guerrieri che da secoli proteggono il pacifico regno di Sommerlund.\"Valorosi\" \"Pacifico\", vabb\u00e8, non \u00e8 mica sbagliato, ma un po' in tutto il corto c'\u00e8 una profusione di aggettivi eccessiva. Meglio toglierli che aggiungerli, dico io.Non \u00e8 che, poi, il fatto che il Sommerlund sia pacifico \u00e8 cos\u00ec importante per la storia, e che i Ramas non siano dei vigliacchi lo si evince dal fatto che da secoli proteggono il Sommerlund e che questi non sia, evidentemente, ancora stato conquistato da nessuno. Insomma se elimini i due aggettivi, a mio avviso la frase non ne risente per nulla.Ti \u00e8 stato dato questo nome perch\u00e9 hai un temperamento impulsivo e avventato, talvolta un po' spaccone,E via di doppio aggettivo intercambiabile. Dimmi quale differenza enorme c'\u00e8 tra \"Impulsivo\" e \"Avventato\"? Perch\u00e9 il secondo termine dovrebbe rendere pi\u00f9 chiara la comprensione del carattere di Nibbio al lettore?E poi quel \"Un po' Spaccone\" che vuol dire? E' spaccone o non lo \u00e8? Lo \u00e8 solo nei giorni pari?Di cosa ne pensi delle approssimazioni (Come, Quasi, Sembra, Un po', ecc) ne avevo gi\u00e0 parlato nel Corto precedente, quindi non mi ripeto.In generale le mie osservazioni relative allo scrittore timido, che gi\u00e0 ho fatto per il precedente Corto si adattano bene anche a questo Corto e a questo Scrittore, quindi non le ripeter\u00f2.Quindi la penalit\u00e0 che assegno per lo Stile \u00e8 di-2 punti.Quindi l'aritmetica mi dice che il voto finale sarebbe un 6,2. Per\u00f2 voglio rimarcare come il racconto alla fine mi sia piaciuto e abbia molti elementi positivi. per questo sar\u00f2 buono (ma non abituatevi) e arrotonder\u00f2 per eccesso.Il Mio voto \u00e8 dunque 6,5"
    ],
    [
        "66498",
        "hdibifrost",
        "Yaztromo ha scritto:Ti assicuro che nessuno vieta che tu voti (e soprattutto commenti) anche per i corti per i quali le votazioni sono chiuse.Io l'ho fatto e non mi ha picchiato nessuno...Be': mi pareva di introdurmi a sproposito in qualcosa di gi\u00e0 iniziato, come a dire: ecco che arriva questo fresco fresco a votare al penultimo racconto!"
    ],
    [
        "66499",
        "hdibifrost",
        "gpet74 ha scritto:i valorosi monaci guerrieri che da secoli proteggono il pacifico regno di Sommerlund.\"Valorosi\" \"Pacifico\", vabb\u00e8, non \u00e8 mica sbagliato, ma un po' in tutto il corto c'\u00e8 una profusione di aggettivi eccessiva. Meglio toglierli che aggiungerli, dico io.Non \u00e8 che, poi, il fatto che il Sommerlund sia pacifico \u00e8 cos\u00ec importante per la storia, e che i Ramas non siano dei vigliacchi lo si evince dal fatto che da secoli proteggono il Sommerlund e che questi non sia, evidentemente, ancora stato conquistato da nessuno. Insomma se elimini i due aggettivi, a mio avviso la frase non ne risente per nulla.Al di l\u00e0 dei numerosi e validissimi spunti linguistici e stilistici che proponi e che meriterebbero ciascuno un dibattito separato, volevo solo commentare che secondo me questa frase merita una maggiore indulgenza: quando l'ho letta mi \u00e8 venuto da pensare immediatamente che l'autore stava semplicemente ammiccando ai lettori del LS originale, riproponendone le frasi di contestualizzazione iniziale e il loro tono retoricheggiante - uno stile derivato, quindi, con un referente linguistico ben preciso nelle pagine iniziali di Dever (e di parecchi altri LG)."
    ],
    [
        "66501",
        "gpet74",
        "Sono d'accordo con te HdiBifrost. Infatti il mio \u00e8 solo uno spunto, buttato l\u00ec a mo' di esempio perch\u00e8 mi sono limitato a analizzare l'introduzione.In un lavoro di Editing vero e proprio non avrei segnalato all'autore questi due aggettivi. Per\u00f2 gli avrei segnalati tutti gli altri che si trovano lungo il Corto. Non avendo tempo e modo di farlo ora mi sono visto costretto a segnalare questi due come esempio, ben specificando che non si trattava di un errore."
    ],
    [
        "66502",
        "EGO",
        "gpet74 ha scritto:E poi quel \"Un po' Spaccone\" che vuol dire? E' spaccone o non lo \u00e8? Lo \u00e8 solo nei giorni pari?BAM!!!Al fondo di pagina 1 del topic, l'avevo previsto"
    ],
    [
        "66504",
        "Danilo Baldoni",
        "Sei un giovane novizio: ne esistono anche d'anziani purch\u00e9 l'aggettivo non lo si identifichi legato al soggetto ma allo status di novizio. E' lo stesso principio per il quale il nonnismo militare non \u00e8 una tortura derivata da gente anziana e in odore di pensione, ma da persone che sono pi\u00f9 avanti in un certo percorso.Lo so che il principio squisitamente sgambettiano ci costringerebbe a dire 'sei in una scuola da 8 mesi', ma questo s\u00ec che sarebbe del tutto privo di senso ai fini della narrazione (\u00e8 un dato d'interesse...? Mi basta sapere che l\u00ec di tempo non ne ho speso 'troppo' rispetto ad altri...).Impulsivo ed avventato: si \u00e8 impulsivi in un rapporto a tu per tu, si \u00e8 avventati in una decisione, nell'affrontare un dilemma o pi\u00f9 generalmente nella vita. In una circostanza...Dire solo 'sei impulsivo', significherebbe dire 'hai dei problemi neurologici', ma se correggo con un 'avventato', contestualizzo il difetto immettendo implicitamente dei pregi (l'avventato infatti pu\u00f2 essere intraprendente, ardito, intrepido, coraggioso, e via e via...).Siccome andr\u00e0 specificato che non ce l'ho con l'enunciatore dell'avvisaglia, specifico anche che l'ho con l'avvisaglia e non con lui, e sempre con l'avvisaglia a dispetto di qualsiasi altro enunciatore avesse mai potuto enunciarla; trattasi semplicemente di pareri differenti.Cos\u00ec come \u00e8 solo un parere ripetere mentalmente il ritornello assai liberatorio 'i manuali ci fanno scrivere tutti uguali (e se scriviamo tutti uguali, abbasso i manuali)'.PS: un po' spaccone: non troppo; non eccessivamente; non tanto da non permettere un colloquio. Ragazzi, ma non \u00e8 che l'italiano scritto si nutra d'una lingua diversa dal parlato comune... \u00e8 una frase che chiss\u00e0 quante volte abbiamo ripetuto nella vita. Esiste un po' per questo cos\u00ec come esiste un po' per un po' scuro di pelle (mulatto)."
    ],
    [
        "66508",
        "gpet74",
        "EGO ha scritto:gpet74 ha scritto:E poi quel \"Un po' Spaccone\" che vuol dire? E' spaccone o non lo \u00e8? Lo \u00e8 solo nei giorni pari?BAM!!!Al fondo di pagina 1 del topic, l'avevo previstoSe ci fosse il Totorecensioni, Ego, tu vinceresti senz'altro quelle dedicate a Gpet74."
    ],
    [
        "66509",
        "Apologeta",
        "EGO ha scritto:gpet74 ha scritto:E poi quel \"Un po' Spaccone\" che vuol dire? E' spaccone o non lo \u00e8? Lo \u00e8 solo nei giorni pari?BAM!!!Al fondo di pagina 1 del topic, l'avevo previstoS-P-E-T-T-A-C-O-L-O"
    ],
    [
        "66512",
        "ilsaggio79",
        "Danilo Baldoni ha scritto:PS: un po' spaccone: non troppo; non eccessivamente; non tanto da non permettere un colloquio. Ragazzi, ma non \u00e8 che l'italiano scritto si nutra d'una lingua diversa dal parlato comune... \u00e8 una frase che chiss\u00e0 quante volte abbiamo ripetuto nella vita. Esiste un po' per questo cos\u00ec come esiste un po' per un po' scuro di pelle (mulatto).quoto e aggiungo: un p\u00f2 spaccone= che lo \u00e8 solo qualche volta, non sempre, in alcune occasioni si, in\u00a0 altre in cui \u00e8 meno stimolato, no."
    ],
    [
        "66514",
        "Fly",
        "L'autore mi perdoner\u00e0 se la mia disamina sar\u00e0 breve ma da bravo stolto mi sono ridotto a scrivere proprio all'ultimo pur avendolo letto 2 volte...Questa volta partirei dalla fine e cio\u00e8 dall'epilogo: sapete che mi ha emozionato? Chi si aspettava un finale da \"vissero tutti felici e contenti\" sar\u00e0 rimasto deluso ma il pensiero di Nibbio di Fuoco che sul punto di morire getta un ultimo pensiero a Lupo Silenzioso...be mi ha colpito! Per giunta ci\u00f2 accade qualche anno dopo l'avventura a Toran dandogli secondo me ancora pi\u00f9 peso.Altri aspetti positivi sono:-l'accompagnamento di Lupo silenzioso che introduce un aspetto innovativo in questi corti dove non si siamo mai trovati affiancati da qualcuno che ci ha dato una mano in maniera tangibile grazie ad arti Ramas ecc..-l'aggiramento ancora una volta della regola sul numero degli oggetti da portare. In questo corto per evitare la restrizione dei soli 2 oggetti si \u00e8 pensato bene di indossarli e non ci vedo nulla di male tipo ad esempio quando troviamo il ciondolo d'argento a forma di rosa: perch\u00e8 metterlo fra gli oggetti speciali quando possiamo tranquillamente metterlo al collo? Insomma lo trovo un aggiramento della regola fatto in maniera \"elegante\" e poi in questi corti non mi sono sentito di penalizzare nessuno sotto questo aspetto perch\u00e8 questo \"bug\" nasce direttamente dalla serie ufficiale..Fra gli aspetti negativi elenco:- la troppa importanza che riescono a ricevere i due protagonisti: va bene che diventeremo dei Ramas a tutti gli effetti ma per adesso siamo solo due ragazzini/bimbi, quindi mi semnbra un p\u00f2 eccessivo.- la storia \u00e8 si gradevole ma \u00e8 molto lineare, con pochi colpi di scena e niente di troppo innovativo, insomma scorre via liscia ma a parte l'epilogo quasi tutto il resto \u00e8 corso via senza rimanere a bocca aperta e sinceramente alcune scene successive me le sono immaginate quasi pari pari prima che le leggessi...In conclusione questo corto non mi ha fatto gridare al miracolo ma mi ha comunque divertito e c'\u00e8 una buona attinenenza al magnamund facendoci anche imparare qualcosa di nuovo riguardo al mondo del commercio in queste terre: 7,5"
    ],
    [
        "66515",
        "Gran Maresciallo Rygar",
        "scusate, qualcuno ha idea dell'ora a cui uscir\u00e0 il prossimo corto?"
    ],
    [
        "66516",
        "suaimondi",
        "Gran Maresciallo Rygar ha scritto:scusate, qualcuno ha idea dell'ora a cui uscir\u00e0 il prossimo corto?L'ultimo \u00e8 uscito alle 2 passate"
    ],
    [
        "66517",
        "lonewolf79",
        "Gran Maresciallo Rygar ha scritto:scusate, qualcuno ha idea dell'ora a cui uscir\u00e0 il prossimo corto?E' un segreto. Solo Prodo, Dragan e Dever lo sanno!"
    ],
    [
        "66518",
        "Gran Maresciallo Rygar",
        "lonewolf79 ha scritto:scusate, qualcuno ha idea dell'ora a cui uscir\u00e0 il prossimo corto?E' un segreto. Solo Prodo, Dragan e Dever lo sanno!capisco... mi alzer\u00f2 alle 5 e lo legger\u00f2 prima di mettermi a studiare! grazie lone per aver risolto l'amletico dilemma (dormire o non dormire... sognare, forse -cit.)"
    ],
    [
        "66521",
        "mike all angel",
        "Sono le due e tutto va bene ... ma il corto non si vede ..."
    ],
    [
        "66522",
        "Dragan",
        "*** VOTAZIONI CHIUSE ***"
    ],
    [
        "66542",
        "Charles Petrie-Smith",
        "gpet74 ha scritto:Ok. Possiamo affermare che lo scrittore ha preso una cantonata e presumere che LS abbia 7 anni e sia un Novizio e Nibbio tra i nove e gli undici e sia un Allievo. Anche cos\u00ec, per\u00f2, non mi tornano i conti. Sappiamo che LS durante l'attacco di Zagarna al Monastero ha 15 anni e sta per diventare Iniziato. Se Nibbio di Fuoco ha tra i due e i quattro anni pi\u00f9 di lui \u00e8 plausibile che sia un Aspirante o al massimo (ma proprio al massimo, eh?) un Guardiano. Ammettiamo che il ragazzo fosse un vero genio e abbia bruciato le tappe e che a 17/19 anni sia gi\u00e0 un Tutore, mancano comunque almeno altri due gradini prima di diventare un Maestro, come invece Nibbio di Fuoco afferma di essere (entro la fine dell'anno) durante l'epilogo.Confesso a malincuore che questi calcoli li ho fatti anche io."
    ],
    [
        "67335",
        "Jhongalli",
        "Ciao a tutti, grazie per l' accoglienza che avete riservato alla mia opera prima. Nessuna insufficienza ed una media spaziale, a soli 0, 3 dal podio! \u00a0Vedere i miei due ragazzi piazzarsi cos\u00ec vicino nientemeno che al mitico Aquila del Sole mi riempie di orgoglio.Inizialmente la mia idea era di scrivere un corto umoristico, con protagonisti due piccoli Ramas che si cacciavano in un mare di guai, l'idea \"leggera\" non mi ha incentivato a documentarmi su quanti anni potessero avere dei novizi. \u00a0Ho pensato che LS conosce 5 arti quando ha 14-15anni,immaginando un'arte all'anno per cui poteva essere novizio a 9-10 anni. Il Nibbio doveva essere pi\u00f9 grande, magari un talento scoperto tardi, e gliene davo pi\u00f9 o meno 13. \u00a0Poi ho pensato \"nel Trono di spade Robb conduce un esercito a 15 anni e nessuno protesta, il Nibbio pu\u00f2 tranquillamente fare da protagonista nel mio corto.\" \u00a0Comunque ripeto, l'idea era di scrivere un racconto umoristico, quasi demenziale per cui non ho approfondito la questione dell' et\u00e0. \u00a0I primi elementi comici sono stati il regolamento, scritto come se il sergente istruttore di Full Metal Jacket stesse addestrando dei ragazzini, e il gioco di carte, che per\u00f2 era una parodia di Magic. Trovavo divertente che degli apprendisti maghi si svagassero con un gioco dove impersonano.....dei maghi. Il titolo originario era LOSCHI FIGURI A TORAN.Andando avanti mi sono accorto che se scrivere \u00e8 difficile, scrivere per far ridere lo \u00e8 ancora di pi\u00f9 e ho capito che mi stavo cimentando in un'impresa fuori dalle mie possibilit\u00e0. \u00a0Ma l'idea dei due giovani Ramas mi piaceva troppo e non volevo cambiarla, cos\u00ec l'ho mantenuta anche se ho cambiato il tono della narrazione. Via l'aspetto comico (che tanto avrebbe fatto ridere solo me) e avanti con l'indagine (che in origine voleva essere solo da sfondo alle disavventure di Nibbio e Lupo). Ho pensato allora di rappresentare la crescita del protagonista da ragazzino che vede il mondo come un gioco a giovane Ramas conscio della gravit\u00e0 del suo ruolo. L'attentato al maestro, lo scontro con Oriber, la furia finale contro Kendall nella mia immaginazione simboleggiano la perdita dell'innocenza del bambino di fronte alla cruda realt\u00e0 del mondo dei grandi. Mi sembrava un tema molto in linea anche col fatto di essere alla mia prima esperienza come scrittore e col fatto che i librigame ci hanno accompagnato nella fase dell'adolescenza, quando abbiamo la \"nostra\" perdita dell' innocenza.Quattro parole sulla parte tecnica della realizzazione: Non ho il computer. Ho scritto il corto a mano nei ritagli di tempo sul lavoro (non chiamate le Iene: sono un libero professionista), ogni giorno 1 o 2 paragrafi e un po' di playtest. I paragrafi un po' scarni segnalati da qualcuno sono dovuti a questo, scrivendo a matita su block notes non avevo idea di quanto fosse lo spazio su computer, mi sembrava gi\u00e0 di scrivere un poema! \u00a0\u00a0Quindi dovevo trovare un posto dove batterlo. Ma ci voleva troppo tempo tutto insieme ed io non ne avevo, cos\u00ec ho usato di nuovo i ritagli di tempo e il tablet che ho per lavorare. 4 paragrafi al giorno, 8 al sabato, mi sono rimasti 2 giorni per la rilettura. Si perch\u00e9 il programma di scrittura del mio samsung NON ha il correttore automatico (o se ce l'ha non \u00e8 preimpostato e non so come metterlo). Ho corretto molti errori rileggendo ma pi\u00f9 di qualcuno mi \u00e8 sfuggito (comunque non cerco giustificazioni, certi strafalcioni non ne ammettono). Il programma \u00e8 invece responsabile degli a capo spezzati. Ho scoperto (dopo) che succede se parifico i margini.Non sono un grande fan della rigiocabilit\u00e0 nei librogame. Mi piace avere molte scelte libere ma una volta terminato il libro difficilmente mi viene voglia di rigiocarlo. Tanto rifarei le stesse cose... Ho sempre preferito piuttosto avere la possibilit\u00e0 di girare molto (se non tutto) alla prima lettura. Nel corto ho seguito questa inclinazione personale, quindi il true path e il tema investigativo non li consideravo difetti (gusti personali, ovvio). Il bug segnalato da Dragan non sono riuscito a risolverlo senza stravolgere troppe cose. Ho deciso di tenerlo considerando che per attuarsi necessitava di molte condizioni (quindi poco probabile) e mi sono salvato la coscienza con la regola delle \"situazioni insolite\" che giustamente \u00e8 stata bacchettatta.Il Deus ex machina finale \u00e8 stato un altro autogol. Nell'idea iniziale il Nibbio scappava dallo studio di Kendall attraverso un'uscita segreta (la stessa usata da Oriber al mattino), ma la scena non mi veniva proprio, continuavo a riscriverla senza trovarla accettabile. Il tempo stringeva e mi sono cavato d'impaccio con l'arrivo delle guardie. Ho scelto la strada pi\u00f9 comoda e sono stato punito, ben mi sta.Ma non tutto il male viene per nuocere. Il nuovo finale, anche se filava, mi sembrava un po' scialbo. E allora dentro l'epilogo strappalacrime,che \u00e8 stato apprezzato."
    ],
    [
        "67348",
        "lonewolf79",
        "Beh avrai scritto come dici tu a mano e nei ritagli di tempo, ma come ti ho detto via mp e anche dal voto che ti ho dato, considero' il tuo corto tra i miei preferiti e migliori.E' la prima volta che ti cimentavi o gi\u00e0 in passato avevi fatto altre opere o esperimenti?"
    ],
    [
        "67356",
        "Jhongalli",
        "Ti ringrazio tantissimo per l'apprezzamento,\u00a0 mi ha fatto molto piacere, inoltre \u00e8 col voto al mio corto che ti sei giocato il posto nella classifica dei crudeloni.Storie ne ho sempre inventate parecchie, o per il gdr o per i fatti miei, ma \u00e8 la prima volta che provo a scriverne una.La scrittura come hobby mi ha sempre attirato ma non ho mai avuto lo stimolo a cominciare. Il concorso dei corti mi ha dato la motivazione giusta, \u00e8 stata una bellissima esperienzaLunga vita ai corti"
    ],
    [
        "67362",
        "lonewolf79",
        "crudeloni?\u00a0 avendoti dato 9 dubitoMi sa che non ci sono mai entrato in quella classifica"
    ],
    [
        "67369",
        "Jhongalli",
        "Ci sei stato (e pure al primo posto) per un bel pezzoNe sei uscito votando il mio racconto"
    ],
    [
        "67387",
        "lonewolf79",
        "ahahahaah!Ho guardato poco la gazzetta allora"
    ],
    [
        "67415",
        "Dragan",
        "Jhongalli ha scritto:Il bug segnalato da Dragan non sono riuscito a risolverlo senza stravolgere troppe cose. Ho deciso di tenerlo considerando che per attuarsi necessitava di molte condizioni (quindi poco probabile)E ti pareva, sono il solito fortunello...Hai intenzione di scrivere nuove avventure?"
    ],
    [
        "67470",
        "Jhongalli",
        "L'idea di continuare a scrivere per passatempo ce l'ho sicuramente.\u00a0 Vorrei\u00a0 cimentarmi ancora in qualche racconto-game, anche un po' pi\u00f9 lungo.\u00a0 Le idee non mi mancano, ma buone idee le abbiamo tutti, l'importante e trovare il modo giusto di realizzarle :-)"
    ]
]