[
    [
        "149277",
        "Dragan",
        "E siamo alle battute conclusive con questa edizione, diciannovesimo e penultimo lavoro:La Festa!"
    ],
    [
        "149281",
        "GGigassi",
        "Decisamente originale. Sono curioso di scoprire come si innesta il tema 20/venti."
    ],
    [
        "149283",
        "kenfalco",
        "In realt\u00e0 La Festa! \u00e8 l'ultimo corto perch\u00e9 il concorso dei cortissimi inizia con \"La Festa\" e finisce con \"La Festa!\""
    ],
    [
        "149284",
        "powerbob",
        "Penso che mi divertir\u00f2 molto con questo corto... Ma confido che il \"venti\" non sia solo riferito agli anni compiuti"
    ],
    [
        "149288",
        "Prodo",
        "La Festa \u00e8 un corto che parte da un'idea di base molto carina: creare un piccolo gestionale tarato su una necessit\u00e0 semplice a potenzialmente ricca di insidie, organizzare una festa per un amico. Il tema di fondo non poteva che essere molto snello, visto il ridotto numero di spazio a disposizione: la classica amica rompiballe ci appioppa l'incarico di organizzare il party, ci mette in mano una busta con 500 euro dentro (da dove saltano fuori? Mmmm...) e dopo di che si defila lasciandoci quattro incarichi: trovare la location, provvedere all'intrattenimento, procurare il cibo e trovare il regalo.Abbiamo quindi quattro differenti obiettivi e possiamo raggiungerli amministrando al meglio le due risorse a nostra disposizione: i soldi, come gi\u00e0 detto, che possono sembrare tanti, ma che \u00e8 facile sperperare, e il tempo. Infatti il siparietto avviene il giorno prima rispetto al giorno del compleanno e dovremo affrettarci per riuscire a organizzare tutto per tempo. Per ogni mossa che faremo spenderemo risorse e verremo premiati con dei punti \"soddisfazione\": quanto cio\u00e8 la nostra scelta verr\u00e0 apprezzata dal festeggiato.A fine vicenda potremo riuscire o meno a organizzare la festa (se non saremo accorti andremo lunghi con i tempi o finiremo il denaro) e nel caso ci si riesca i nostri sforzi verranno valutati in base a un punteggio \"soddisfazione\".SpoilerCon 10 punti avremo messo su la festa perfetta (e l'epilogo sar\u00e0 ironico, verremo nominati organizzatori ufficiali della compagnia), con meno potremmo comunque conquistare un epilogo positivo: va da se che se il punteggio sar\u00e0 troppo basso i finali saranno insoddisfacenti.Questa la premessa, a cui segue una prosa piuttosto frizzante e una sfida piuttosto divertente, considerando che l'organizzazione non sar\u00e0 mai particolarmente complessa, che avremo diversi modi per portare a compimento al meglio il nostro incarico e che alla fine riuscire nell'impresa non sar\u00e0 particolarmente difficile (ho conquistato il punteggio migliore alla seconda sessione di gioco e al termine della prima avevo fallito per un solo punto il massimo risultato).Purtroppo per\u00f2 ci sono una serie di problemi che minano la qualit\u00e0 complessiva dell'opera, impedendole di arrivare all'eccellenza:1) Autore misterioso, hai riguardato il racconto? Hai fatto un casino. Fioccano i rimandi sbagliati, ci sono diversi errori di battitura, e nella classifica finale addirittura ti sei dimenticato di dire cosa succede se il lettore totalizza 7 punti... Per carit\u00e0, niente che non si possa sistemare con un buon testing, ma La Festa \u00e8 risultato il racconto pi\u00f9 \"malmesso\" da questo punto di vista dell'intero concorso. Era necessario lavorarci di pi\u00f9 da questo punto di vista e prestare maggiore attenzione.2) La parte narrativa \u00e8 veramente troppo sbrigativa. Capisco lo spazio ristretto, ma sarebbe bastato poco, qualche frasetta, piccole allusioni, una battuta per migliorare il tutto. Lo dimostra l'epilogo dei 10 punti, che pur essendo stringato \u00e8 ironico: riesce per questo a strappare una risata ed essere soddisfacente. Il resto del corto, e tutti gli altri finali, da questo punto di vista sono un po' carenti, e tale mancanza diminuisce la godibilit\u00e0 complessiva.3) L'attinenza con il tema \u00e8 veramente minima, tirata per i capelli. Il cortissimo non cambierebbe di una virgola se il venti fosse eliminato del tutto e sostituito da qualsiasi altro numero. Di solito non bado troppo all'attinenza perch\u00e9 spesso e volentieri se ci si mette a discutere riguardo al fatto che un racconto sia o meno in concorso, nei casi borderline, si pu\u00f2 andare avanti per due ore senza arrivare a una soluzione effettiva. Ma stavolta siamo decisamente nel campo del discutibile: ritengo che La Festa comunque sia fuori concorso.Ricapitolando: buone premesse, buona l'idea di fondo, una realizzazione per certi versi soddisfacente, ma complessivamente un corto che, pur avendo buone qualit\u00e0 e meritando un giudizio positivo, non decolla e non riesce a mio gusto a entrare nel novero dei migliori del concorso a causa dei difetti evidenziati.Ha ottimi margini di miglioramento, tuttavia, qualora l'autore dovesse decidere di rimetterci mano, limarne i difetti e magari ampliarlo un po'.Voto inviato a Gabriele"
    ],
    [
        "149291",
        "GGigassi",
        "Il soggetto \u00e8 abbastanza simpatico e originale, anche se nulla di geniale. Lo stile di scrittura \u00e8 accattivante pur nella sua sobriet\u00e0. Purtroppo come gioco avrebbe dovuto essere \u201climato\u201d un po\u2019 meglio: la scelta di rivelare subito quanti smile si ottengono con le varie scelte (anche nello stesso paragrafo) per me \u00e8 sbagliata: cos\u00ec uno sa gi\u00e0 cosa \u00e8 pi\u00f9 vantaggioso e nelle partite successive ha gi\u00e0 le imbeccate giuste. Si sarebbe potuto fare ricorso a un qualche sistema a codici, oppure rimandare a una tabella separata dal testo. Per me l\u2019autore o l\u2019autrice ha fatto autogol a citare subito il ristorante nelle regole: io mi ci sono fiondato subito. Una maniera per ovviare alla cosa avrebbe potuto essere ricorrere anche qui a dei codici: \u201cse hai il codice A1 [laddove ad esempio A poteva essere il ristorante e 1 il regalo] puoi andare direttamente al 18\u201d.Ecco, il ristorante\u2026 nel relativo paragrafo ci viene chiesto se vogliamo pensare all\u2019intrattenimento dopo che ci viene esplicitamente detto che non serve farlo. All\u2019inizio pensavo fosse una scelta (forse facoltativa) dovuta ai passaggi obbligati del Cortissimo, invece non \u00e8 affatto vero che il ristorante ci libera dall\u2019incombenza dell\u2019intrattenimento: proprio a causa di questa sceltaSpoiler(unita alla camicia)io sono arrivato alla fine con 3 smile, mentre come minimo ne sono previsti 4! Il paragrafo 20 riporta quindi informazioni sbagliate? Per\u00f2 anche nell\u2019introduzione si fa riferimento al passaggio diretto al 18 se col ristorante si ha gi\u00e0 il regalo\u2026Scusa autore (o autrice) ma al 2 non potevi darci la possibilit\u00e0 di prendere sia la Multicard che i dvd invece di scegliere tra i due? A me il budget lo avrebbe permesso e i cinque punti totali avrebbero compensato altre scelte meno felici.Al 6 c\u2019\u00e8 un rimando sbagliato per il catering bio, che si raggiunge all\u201911 e non al 14. Il paragrafo 10 forse \u00e8 posto male: non sono stato a controllare, ma uno potrebbe esaurire i soldi e non poter prendere proprio nulla. Certo, resta l\u2019opzione di passare da un posto all\u2019altro per esaurire anche il tempo e andare al relativo paragrafo. Mi accorgo grazie al commento di Prodo che il paragrafo 18 non prevede di arrivare alla fine con 7 punti!Come ho scritto sopra, la prosa \u00e8 sicuramente valida e a tratti il Cortissimo mi ha divertito (anche se la citazione del prete Gianni mi \u00e8 sembrata puramente esornativa, quasi inutilmente epidittica), ma il tema \u00e8 totalmente mancato: tutto sommato un universitario pu\u00f2 avere dai 18 ai 24 anni, non necessariamente 20. Cos\u00ec almeno credo che funzioni col nuovo ordinamento.E poi c\u2019\u00e8 il problema dei link inesistenti, se non in un paio di casi: solo per questo il Cortissimo dovrebbe essere fuori concorso.Aspetto di sentire altri commenti prima di dare un voto (magari anche stavolta salter\u00e0 fuori che i link sono inesistenti a causa della conversione in .pdf) ma credo che comunque gli dar\u00f2 qualche punticino in pi\u00f9 perch\u00e9 siamo alla fine del concorso e mi sento generoso.Spoilerchiss\u00e0 che a seguito di questa considerazione non vi deciderete a fare un bando in cui i Corti vengono rilasciati tutti in un\u2019unica soluzione\u2026PS: gli universitari di oggi dispongono di cifre del genere per una festa di compleanno? Ai miei tempi si beveva una cosa in bar, si consegnava il regalo e via!"
    ],
    [
        "149301",
        "FinalFabbiX",
        "Letto ieri, sviscerato al 100% in tempo record.Purtroppo \u00e8 il corto che mi \u00e8 piaciuto di meno del concorso.Qui si entra nella solita questione \"meglio un corto che fa bene una cosa vista e stravista, o un corto che in qualche modo si fa ricordare?\"Penso di aver maturato con gli anni la propensione a sbilanciarmi verso i secondi, forse perch\u00e9, considerando la natura \"casereccia\" del concorso, mi piacerebbe vedere osare sempre di pi\u00f9.Forse anche perch\u00e9, da autore (molto dilettante ma pur sempre autore), mi sono reso conto che scrivere corti \"banali ma perfetti\" \u00e8, a mio parere, 100 volte pi\u00f9 facile e richiede un tempo essenzialmente nullo: fare un brainstorming dalla parola \"compleanno\" richiede 10 minuti, svilupparlo neanche un pomeriggio, +1 pomeriggio pieno di revisione (cos\u00ec non ci scappa nessun errore neanche per sbaglio) ed \u00e8 facilissimo aggiungere/togliere per adattare la lunghezza, cos\u00ec come sostituire materiale senza che questo crei grosse discrepanze con il resto.Caro autore (probabilmente volto noto), scusami, ma sar\u00f2 molto negativo con il tuo corto, anche se mi rendo conto di essere in contro tendenza con il resto del forum, dove \u00e8 evidente che la maggior parte dei votanti tenda a penalizzare di pi\u00f9 la presenza di un refuso che l'assoluto vuoto di idee.Qui, io, di idee, di nuovo, non ho visto niente. Il corto \u00e8 tecnicamente ineccepibile, impaginato bene e con pochi refusi (per quanto i check alla fine sono sbagliati: cosa succede se ho sette punti o meno di quattro?).La storia, pur narrata con una prosa scorrevole, \u00e8 inesistente, l'immedesimazione bassa, i personaggi sono appena accennati. In conclusione, non mi sono proprio divertito.La sfida \u00e8 altrettanto nulla:Spoileralla prima partita avevo gi\u00e0 capito come ottenere il minimo (che \u00e8 zero, non quattro, visto che nulla vieta di continuare a girare a vuoto fino allo scadere del tempo) ed \u00e8 altrettanto immediatamente chiaro quale sia la strategia per raggiungere punteggio miglioreAggiungo (anche se ovviamente non influisce sul giudizio) che l'autore non \u00e8 ovviamente un ventenne, altrimenti saprebbe che al giorno d'oggi alcune situazioni non sono realistiche, ad esempio facebook \u00e8 morto per la nostra generazione.voto a gabriele in settimana"
    ],
    [
        "149302",
        "FinalFabbiX",
        "GGigassi ha scritto:PS: gli universitari di oggi dispongono di cifre del genere per una festa di compleanno? Ai miei tempi si beveva una cosa in bar, si consegnava il regalo e via!Guarda, da ventenne universitario, di famiglia tutto sommato agiata, posso confermarti che certe cifre non le ho mai viste neanche con il binocoloPer i miei venti anni, avvenuti lo scorso ottobre, mettendo assieme tutti i soldi spesi per me in regali da amici/genitori/parenti, non supero neppure la met\u00e0 di quel budget.Discorso diverso sarebbe se fosse stato un \"18esimo\", che prevede tradizionalmente una festa molto importante.GGigassi ha scritto:chiss\u00e0 che a seguito di questa considerazione non vi deciderete a fare un bando in cui i Corti vengono rilasciati tutti in un\u2019unica soluzione\u2026mmm, non sono d'accordissimo, francamente non credo mi sarei appassionato allo stesso modo, per\u00f2 \u00e8 anche vero che corregger\u00f2 il mezzo punto per almeno la met\u00e0 dei corti.Penso che l'idea del \"pubblicare a mazzi\" sia un grande passo verso un compromesso che funzioni"
    ],
    [
        "149319",
        "djmayhem",
        "un corto simpatico che mi ha ricordato i vecchi tempi, quando si mettevano insieme un po' di soldi per andare a fare la spesa al supermercato, comprare una cassa di lattina di birra von wuster a buon mercato, e alcolici orrendi vari.Lo spirito \u00e8 quello giusto, non ci sono particolare trovate che fanno gridare al grande corto, ma si legge tutto d'un fiato e lo si rilegge tranquillamente un'altra volta per provare tutte le strade.Non il migliore dell'anno ma sicuramente voto positivo.Inviato a GabberUd"
    ],
    [
        "149325",
        "powerbob",
        "Si tratta di un corto semplice, apparentemente senza pretese e con un'attinenza al tema davvero stiracchiata. Eppure, mi ha divertito molto! Certo, ci sono dei difetti... Primo fra tutti, il fatto che venga da subito indicato il punteggio di ogni acquisto. Sarebbe stato pi\u00f9 interessante verificarlo tramite, che so, una sorta di tabella alla fine. In questo modo, le mie scelte sarebbero state molto meno condizionate. Ci\u00f2 avrebbe anche consentito l'inserimento di qualche trappola, ossia acquisti che richiedono il consumo di molto tempo, ma che alla fine non risultano affatto graditi.In ogni caso, ho apprezzato molto l'ironia e le citazioni spesso grottesche di cui l'intero corto \u00e8 pervaso. Dall'Eurospin a Game of Thrones, ci sono un sacco di parodie comiche davvero carine. Sono onesto, ci sono stati senza dubbio corti migliori... Ma ritengo che l'autore sia stato comunque bravo a regalarci quest'opera, che conclude tra l'altro un'edizione davvero molto bella (anche se, devo ammetterlo, i capolavori maggiori si trovano nella prima met\u00e0 dei corti. Nella seconda ho visto un calando sempre maggiore, purtroppo). Ora non resta che scoprire il vincitore hehehe"
    ],
    [
        "149344",
        "Anima di Lupo",
        "L'idea di base \u00e8 molto bella (anche se molto semplice in s\u00e9, ma non possiamo mettere sempre i panni dell'eroe, su!) ed \u00e8 innestata su un impianto di gioco molto vario, completo (non manca niente, mi pare, per quanto concerne l'organizzazione di un compleanno) e gestito molto bene. Pi\u00f9 ci avviciniamo ai gusti di un ventenne e pi\u00f9 andiamo verso il finale migliore. La mia prima partita \u00e8 stata impostata tutta sul risparmio e sono finito nei locali della chiesa (Il Prete Gianni, in alto i cuori!) con la camicia presa dal sarto del becchino!A Fabio non \u00e8 piaciuto...chiss\u00e0 perch\u00e9?Quindi tutto carino e ben incastrato (gli errori citati da Prodo ci sono ma non mi sembrano cos\u00ec gravi).Due cose mancano veramente: la narrativa e il livello di difficolt\u00e0 troppo basso.Su entrambi i punti c'\u00e8 poco da dire perch\u00e9 l'autore si giustificher\u00e0 dicendo che non c'era pi\u00f9 spazio per \"approfondire\" stile, trama e complessit\u00e0. E come dargli torto. Posso solo chiedermi (visto che questa \u00e8 la mia ultima valutazione 2020) se vale la pena snaturare e semplificare cos\u00ec tanto i racconti per avere un numero di partecipanti maggiore?In conclusione, un buon Corto. Complimenti all'autore.Voto inviato a gabrieleud"
    ],
    [
        "149348",
        "sancio",
        "In questo penultimo corto dobbiamo organizzare una festa per gli amici. Il tema \u00e8 l'ambientazione non mi emozionano, non mi avvince il preparare una festa gestendo un budget di soldi. Il\u00a0 meccanismo di gioco comunque funziona, nella sua semplicit\u00e0. Non \u00e8 facilissimo imboccare il finale migliore e viene naturale il riprovarci.Un grossolano errore grammaticale e un rimando sbagliato denotano frettolosita' o poca cura (quest' anno sono talmente brevi..)Attinenza al tema appesa a un filo.voto inviato a gabrieleud"
    ],
    [
        "149350",
        "Adriano",
        "Idea davvero interessante quella di organizzare una festa al nostro amico: a primo impatto questo corto \u00e8 stato subito fresco, dinamico, divertente e stimolante.Il regolamento \u00e8 snello, diretto, e la scheda di gioco d\u00e0 un buon colpo visivo alla seconda pagina.Lo stile di scrittura l'ho trovato buono, comunque funzionale allo stile del corto.Niente da dire sulla struttura, la cosa che invece non ho apprezzato (pur con le poche partite giocate) \u00e8 che ho capito che comportarsi normalmente non paga: nella prima partita, spendo una discreta somma per il locale tutto compreso, quindi compro il regalo pi\u00f9 costoso tra i due. Risultato: il nostro amico mi toglie l'amicizia su facebook.Giuro che avrei voluto eliminare il file dalla rabbia!Le successive partite sono andate meglio. Ma (e qui non so se ci sono molteplici chiavi di gioco, o se io ho trovato quella giusta, o che altro) il comportamento da tenere \u00e8 proprio contro-intuitivo, nel senso che se vuoi accontentare quel maledetto devi fargli due regali, oppure prenotare la sala e poi aggiungerci l'animazione a parte.E questo porta ad un interrogativo: si pu\u00f2 fare? Perch\u00e8 il regolamento non lo specifica, e quindi questo ci porta ad interpretare in modo un po' arbitrario cosa si pu\u00f2 e cosa non si pu\u00f2 fare. Ad esempio, io il doppio regalo l'ho dato per scontato e ho giocato cos\u00ec.C'\u00e8 modo di accontentare comunque quel maledettissimo cristiano, ma poi mi d\u00e0 l'impressione si vada verso una true path...Insomma, se l'autore voleva farmi arrabbiare contro quelrotto indiciamo contro quell'idiota, allora c'\u00e8 riuscito in pieno e sappia che il suo sforzo vale un 10 simbolico per la sensazione di rabbia che \u00e8 riuscito a generare dentro di me.Per il voto reale, scendo un po' proprio a causa dell'arbitrariet\u00e0 di alcuni aspetti di gioco e al fatto che alcune dinamiche di scelta mi sono sembrate un po' contro-intuitive.Voto inviato a gabrieleud."
    ],
    [
        "149353",
        "GGigassi",
        "Come ho gi\u00e0 scrittoSpoilerIl soggetto \u00e8 abbastanza simpatico e originale, anche se nulla di geniale. Lo stile di scrittura \u00e8 accattivante pur nella sua sobriet\u00e0. Purtroppo come gioco avrebbe dovuto essere \u201climato\u201d un po\u2019 meglio: la scelta di rivelare subito quanti smile si ottengono con le varie scelte (anche nello stesso paragrafo) per me \u00e8 sbagliata: cos\u00ec uno sa gi\u00e0 cosa \u00e8 pi\u00f9 vantaggioso e nelle partite successive ha gi\u00e0 le imbeccate giuste. Si sarebbe potuto fare ricorso a un qualche sistema a codici, oppure rimandare a una tabella separata dal testo. Per me l\u2019autore o l\u2019autrice ha fatto autogol a citare subito il ristorante nelle regole: io mi ci sono fiondato subito. Una maniera per ovviare alla cosa avrebbe potuto essere ricorrere anche qui a dei codici: \u201cse hai il codice A1 [laddove ad esempio A poteva essere il ristorante e 1 il regalo] puoi andare direttamente al 18\u201d.Ecco, il ristorante\u2026 nel relativo paragrafo ci viene chiesto se vogliamo pensare all\u2019intrattenimento dopo che ci viene esplicitamente detto che non serve farlo. All\u2019inizio pensavo fosse una scelta (forse facoltativa) dovuta ai passaggi obbligati del Cortissimo, invece non \u00e8 affatto vero che il ristorante ci libera dall\u2019incombenza dell\u2019intrattenimento: proprio a causa di questa sceltaSpoiler Show Spoiler Hide Spoiler(unita alla camicia)io sono arrivato alla fine con 3 smile, mentre come minimo ne sono previsti 4! Il paragrafo 20 riporta quindi informazioni sbagliate? Per\u00f2 anche nell\u2019introduzione si fa riferimento al passaggio diretto al 18 se col ristorante si ha gi\u00e0 il regalo\u2026Scusa autore (o autrice) ma al 2 non potevi darci la possibilit\u00e0 di prendere sia la Multicard che i dvd invece di scegliere tra i due? A me il budget lo avrebbe permesso e i cinque punti totali avrebbero compensato altre scelte meno felici.Al 6 c\u2019\u00e8 un rimando sbagliato per il catering bio, che si raggiunge all\u201911 e non al 14. Il paragrafo 10 forse \u00e8 posto male: non sono stato a controllare, ma uno potrebbe esaurire i soldi e non poter prendere proprio nulla. Certo, resta l\u2019opzione di passare da un posto all\u2019altro per esaurire anche il tempo e andare al relativo paragrafo. Mi accorgo grazie al commento di Prodo che il paragrafo 18 non prevede di arrivare alla fine con 7 punti!Come ho scritto sopra, la prosa \u00e8 sicuramente valida e a tratti il Cortissimo mi ha divertito (anche se la citazione del prete Gianni mi \u00e8 sembrata puramente esornativa, quasi inutilmente epidittica), ma il tema \u00e8 totalmente mancato: tutto sommato un universitario pu\u00f2 avere dai 18 ai 24 anni, non necessariamente 20. Cos\u00ec almeno credo che funzioni col nuovo ordinamento.E poi c\u2019\u00e8 il problema dei link inesistenti, se non in un paio di casi: solo per questo il Cortissimo dovrebbe essere fuori concorso.Aspetto di sentire altri commenti prima di dare un voto (magari anche stavolta salter\u00e0 fuori che i link sono inesistenti a causa della conversione in .pdf bigsmile2 ) ma credo che comunque gli dar\u00f2 qualche punticino in pi\u00f9 perch\u00e9 siamo alla fine del concorso e mi sento generoso.Spoiler Show Spoiler Hide Spoilerchiss\u00e0 che a seguito di questa considerazione non vi deciderete a fare un bando in cui i Corti vengono rilasciati tutti in un\u2019unica soluzione\u2026 coolPS: gli universitari di oggi dispongono di cifre del genere per una festa di compleanno? Ai miei tempi si beveva una cosa in bar, si consegnava il regalo e via! smile2In sintesi:PROSoggetto simpatico e abbastanza originaleStile di scrittura azzeccatoCONTRORealizzazione un po\u2019 affrettata (giustificazione del testo cos\u00ec cos\u00ec, un rimando \u00e8 sbagliato, mancano alcuni risultati nel computo finale, nel paragrafo del ristorante non \u00e8 chiaro se l\u2019intrattenimento sia previsto o meno)Meccaniche di gioco perfettibili (vengono indicati subito i punti che si ottengono con le scelte, nell\u2019introduzione si anticipa un possibile percorso)Attinenza con il tema inesistenteVoto inviato"
    ],
    [
        "149357",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Rece rapida.Il regolamento poteva venire scritto meglio. In particolare l'opzione di andare al 18 se si ha tutto poteva venire proposta direttamente nel testo dei paragrafi, insieme alle altre scelte.Al par.20 viene proposto se occuparmi dell'intrattenimento nonostante sia stato appena scritto che avendo scelto il ristorante non bisogna occuparsi di ci\u00f2 (n\u00e8 si potrebbe d'altronde).Mancano i link (a meno che non sia un problema di conversione in pdf) e alcuni rimandi sono sbagliati (ad es. nel par.8 ci sono due rimandi al 19, uno di quelli in realt\u00e0 \u00e8 al 17; al par.6 il rimando al 14 \u00e8 in realt\u00e0 all'11).Analizziamo le varie possibilit\u00e0 (T = tempo, P = punti):Location:\u00a0 \u00a0 \u00a0 \u00a0 \u00a0T P\u00a0 \u00a0\u20acparrocchia 1 1\u00a0 50comune\u00a0 \u00a0 \u00a02 3 100ristorante\u00a0 2 2 200Cibo:spesa\u00a0 \u00a0 \u00a0 \u00a01 1 100catering\u00a0 \u00a0 1 3 200bio\u00a0 \u00a0 \u00a0 \u00a0 \u00a0 \u00a02 2 150Intrattenimento:Gigi DJ\u00a0 \u00a0 \u00a02 2 150agenzia\u00a0 \u00a0 1 1\u00a0 50artista\u00a0 \u00a0 \u00a0 3 3 300Regalo:multicard\u00a0 1 3 100DVD\u00a0 \u00a0 \u00a0 \u00a0 1 2\u00a0 50camicia\u00a0 \u00a0 1 1 200Non capisco perch\u00e8 per il catering bio viene scritto che Fabio \u00e8 sensibile a quelle tematiche, ma poi mi d\u00e0 meno punti di un catering normale.Il ristorante risolve anche la questione cibo e intrattenimento, ma dato che quello stronzo di Fabio \u00e8 pure pretenzioso, questo sar\u00e0 in realt\u00e0 un difetto perch\u00e8 ci preclude i punti di queste due categorie.Qualsiasi combinazione di scelte consente di stare entro il limite di 8 unit\u00e0 di tempo, se non si cambia mai idea. Durante una partita si ha quindi il margine per provare una o due alternative senza sforare col tempo.Le combinazioni che consentono di arrivare a 10 punti entro il limite di 500 euro sono:comune + catering + Gigi DJ + DVD (6T 10P 500\u20ac)comune + catering + agenzia + multicard (5T 10P 400\u20ac)Non mi sembra di vederne altre. L'artista \u00e8 l'unica scelta che obbliga a una precisa combinazione per rimanere entro il budget (parrocchia + spesa + artista + DVD), che comunque d\u00e0 solo 7 punti.Il minor numero di punti che si pu\u00f2 fare, escludendo i casi estremi in cui si esaurisce il tempo andando qua e l\u00e0 senza comprare niente, \u00e8 3 (ristorante + camicia, spendendo 400\u20ac).Un appunto: da che mondo e mondo se si fa una colletta con gli amici per comprare un regalo a un amico, e dopo aver comprato qualcosa mi avanzano soldi, compro qualcos'altro, oppure una tessera regalo con pi\u00f9 soldi caricati.I finali mi sembrano un po' troppo sbrigativi e insoddisfacenti (lo spazio per scriverli meglio c'era). Addirittura (svista madornale) non \u00e8 contemplato nessun finale se si hanno 7 punti o meno di 4!Divertenti le parodie dei nomi camuffati (Omozan e Spendunsak in particolare).Aderenza al tema nulla.Il mio voto \u00e8Spoilerblocca Fabio, tanto \u00e8 un ingratoStatistiche:Num. paragrafi: 22Num. pagine librogame: 6Num. parole librogame: 1462 inclusi i simboli (72,4%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 364 (60,7%)Soluzione: noDadi: noID count: 0 (ma 4 finali)Accezione del tema \"venti\": nessunaGrafo:https://i.ibb.co/rksx2Vv/Corto-19-grafo.jpg"
    ],
    [
        "149364",
        "mark phoenix 79",
        "da organizzatore di feste del mio gruppo sento molto mio questo corto.magari averci 500\u20ac per organizzare...secondo me il corto non \u00e8 proprio aderente al tema del concorso, in ogni caso lo trovo carino con buoni spunti. stile di scrittura semplice ed efficacebella la citazione del prete gianni.voto inviato a gabriele"
    ],
    [
        "149368",
        "sancio",
        "Adriano ha scritto:se l'autore voleva farmi arrabbiare contro quelrotto indiciamo contro quell'idiota\u00bf\u201e\u00e3\u00df\u00ea\u00aa\u00a7\u00ac ha scritto:quello stronzo di Fabio \u00e8 pure pretenzioso.... e si scopr\u00ec che Fabio esiste ed \u00e8 un parente dell' autore"
    ],
    [
        "149370",
        "GGigassi",
        "sancio ha scritto:Adriano ha scritto:se l'autore voleva farmi arrabbiare contro quelrotto indiciamo contro quell'idiota\u00bf\u201e\u00e3\u00df\u00ea\u00aa\u00a7\u00ac ha scritto:quello stronzo di Fabio \u00e8 pure pretenzioso.... e si scopr\u00ec che Fabio esiste ed \u00e8 un parente dell' autoreIo sono un artista molto quotato localmente e ho gli agganci per affittare la sala del parroco o altri locali comunali.Se dovesse servire...Prezzi modici."
    ],
    [
        "149695",
        "Zakimos",
        "Il mio genere preferito \u00e8 lo slice of life (che poi \u00e8 sbagliato dire \"lo\" perch\u00e9 slice \u00e8 fetta, quindi femminile, ma si dice cos\u00ec) per cui corti come questo non possono lasciarmi indifferente. Soffre un po' la concorrenza diretta con Io Sto in Cristi 20:20, che ha molte cose in comune, ma aggiunge la gestione del denaro e del tempo, aumentando di molto la rigiocabilit\u00e0. Le varie trovate strappano il sorriso e ci si sente davvero alle prese con un simpatico gestionale.Non potevo chiedere di pi\u00f9."
    ],
    [
        "150077",
        "Pirata delle Alpi",
        "LO SPIEGONEEh s\u00ec, se avete dovuto organizzare una festa per il compleanno del vostro amico, \u00e8 colpa mia! Questo Corto ha una storia un po' strana, ma vorrei prima rispondere alle principali critiche:Refusi ed errori di battitura:Errare hummanum est. Ahim\u00e8, questo Corto non ha potuto beneficiare di una revisione accurata. Scoprirete il perch\u00e9 un po' pi\u00f9 in l\u00e0.Rimandi errati o non-funzionanti:Il testo \u00e8 stato scritto\u00a0 ri-scritto varie volte in un tempo da record, quindi, qualche errore \u00e8 nato cos\u00ec. I rimandi errati sono colpa mia (non ero in buoni condizioni per scrivere) oppure di Open Office che trovo sempre meno affidabile ogni anno che passa.Punteggio errato:Errore mio. Durante un beta test degno di Barry Allen, non mi sono imbattuto nella possibilit\u00e0 di ottenere 7 punti e sono una frana in matematica. Quindi... \u00e8 andata cos\u00ec.Testo scarno:Avete ragione, non \u00e8 piaciuto nemmeno a me, ma non ho potuto fare diversamente.Troppo facile:Il fatto di dare subito i punti ha rovinato il suspense di brutto, non me ne ero reso conto. Avevo gi\u00e0 utilizzato un sistema simile in un altro testo e mi era sembrato all'epoca che non aveva disturbato nessuno.Ristorante:Se si sceglie il ristorante, non si pu\u00f2 scegliere il Cibo e l'Intrattenimento\u2026 ma ho lasciato la scelta nel paragrafo, pensando che scriverlo nel regolamento fosse un errore. Questa \u00e8 una mia svista, frutto di una correzione affrettata un po' prima della pubblicazione del Corto (stavolta, la bronchite non c'entra niente).Non \u00e8 realistico:Final Fabbix ha ragione, questo Corto \u00e8 scritto da uno che non \u00e8 pi\u00f9 ventenne da tempo. I ventenni non vanno pi\u00f9 su Facebook? Beh, il miei nipoti ci vanno, come la fidanzata di quello pi\u00f9 grande, gli amici, i cugini\u2026 ma \u00e8 anche vero che anche mia zia di 66 anni \u00e8 iscritta. Non so come vivono i ventenni di oggi, ma non vedo molte differenze con quelli del mio tempo: l'unica differenza sta nel fatto che iciovanidi oggi hanno genitori molto pi\u00f9 lassisti dei nostri, hanno pi\u00f9 potere (e non solo d'acquisto, vent'anni fa' una come la Thunberg se ne sarebbe stata scuola e basta) e che noi avevamo dei Nokia e c'erano le iscrizioni sui proto social media (Ringo, Hi5 e altri siti per ritrovare gli \u201camici\u201d delle elementari o delle medi) nella prima met\u00e0 degli anni 2000.La Genesi di questo CortoIl tema di quest'anno mi ha dato parecchio filo da torcere, pensando anche di non partecipare (dir\u00f2 la mia nel topic specifico)... ma la voglia di scrivere qualcosa era troppo forte! Avevo provato con altre idee, ma non ho concluso niente con quasi nessuna di loro, tranne che per una che era molto promettente, ma che mi vergognavo a presentare (lo scoprirete nel topic dei Corti che non ci sono stati).Tutto ci\u00f2 mi ha fatto perdere molto tempo e ho lasciato tutto in sospeso per settimane. Ma due giorni prima della data finale di consegna, gli spiriti dei Corti passati, presenti e futuri (e quello dell'Heavy-Metal) sono venuti a visitarmi e mi hanno ordinato di proporre qualcosa lo stesso\u2026 anche se avevo una terrificante bronchite con un'altissima febbre e che ero imbottito di ibuprofene e paracetamolo!\u00a0 Nonostante ci\u00f2, ho ideato e scritto \"La Festa!\" nello stesso giorno. L'indomani, ho fatto il pseudo-betatest e una revisione supersonica prima di spedirlo alle 23:30.La fretta , la febbre, le medicine, il catarro e il rimbambimento generale sono responsabili dei refusi, del \"caso dei 7 punti\" e del testo scarno che non ha convinto nessuno, me compreso.Fabio, l'incarnazione di NaarLo scopo del gioco \u00e8 di soddisfare l'amico Fabio, ma \u00e8 pi\u00f9 un nemico da distruggere! Di solito, uno pensa che pi\u00f9 spende, meglio spende. Ma con Fabio, non \u00e8 cos\u00ec! Il vero divertimento del Corto \u00e8 tentare pi\u00f9 strade per avere pi\u00f9 punti possibile e non \u00e8 per niente scontato! Ho letto che alcuni di voi hanno veramente odiato Fabio e avete fatto bene: \u00e8 stato iscritto al Villain Award 2020 e su Eurobet, lo danno ex-aequo con Voldemort e Freezer.Le chiccheUna parte di questo Corto \u00e8 ispirato a fatti realmente accaduti: per organizzare una festa per la laurea di qualcun'altro, ho visto che i locali propongono dei servizi vergognosi per dei prezzi altissimi, tipo 192\u20ac per tre taglieri di affettati, due o tre bottiglie di prosecco e qualche stuzzicchino salato. Di conseguenza, per organizzare la festa, abbiamo scelto di risparmiare affittando una sala della parrocchia (e quella cornacchia della custode che ci ha fatto sloggiare all'una di notte) e fatto la spesa al discount. L'intrattenimento era con un PC e qualche giga di musica! Ma era una bella festa, credetemi!\"Euro Sprint\": Divertente, vero? Questa \u00e8 ispirata alla gente della mia citt\u00e0 che dice cos\u00ec oppure \"Euro Shprinte\" con l'accento dell'hinterland anconetano.Spendunsack: Una parodia degli ipermercati, ho\u00a0 trovavo il nome divertente.Omozan:Visto in un anime quando un vecchietto ha ordinato un forno per cuocere dei dolci a forma di pesce.Il ristorante del Corto esiste davvero.Il locale del municipio:Ogni comune francese propone uno spazio per le feste private (matrimoni, feste di famiglia, di pensionamento...) pi\u00f9 o meno bello secondo il comune, che ognuno pu\u00f2 affittare o addirittura avere gratis se conoscete bene il sindaco! Ho deciso di utilizzare questo elemento, anche se il Corto \u00e8 ambientato in Italia.Il sarto:un delirio di mia invenzione.Gli amici str*nzi:Ahim\u00e8, questo tipo di persone esistono davvero! Per rispondere alla domanda di Prodo, queste dolci persone si sono sicuramente messe d'accordo prima e cos\u00ec Francesca sgancia i 500\u20ac. Anche se molti studenti dicono di non avere mai un soldo da parte, ne ho visto e conosciuto parecchi di loro che hanno i vestiti firmati, l'I-Phone, fanno shopping (e non vanno nei negozi meno cari), spendono parecchio il Gioved\u00ec sera e fanno l'aperitivo ogni giorno!CongedoQuindi, ringrazio ognuno di voi per aver recensito e dato un voto a questo Corto scritto allo sbaraglio e non in condizioni veramente ottime. Ah, cosa dite? Il 20 in tutto ci\u00f2? Molto semplice: il nella smorfia napoletana, il numero 20 rappresenta la \u201cFesta\u201d e in questo Corto si deve organizzare... una festa, So che \u00e8 tirato dai capelli, ma con 38.5 di febbre nonostante le dosi da cavallo di medicine varie, non ho trovato di meglio...Quest'anno, il mio scopo non era di vincere checchessia o di essere sul podio (all'ora in cui scrivo queste righe, non credo nemmeno di essere in tema), ma di divertirvi. Se avete sorriso, riso o semplicemente passato un momento divertente leggendo le mie cavolate, allora il mio scopo \u00e8 raggiunto.Come al solito, risponder\u00f2 ad ognuna delle vostre recensioni tramite PM.Grazie mille a tutti!"
    ],
    [
        "150081",
        "GGigassi",
        "Il catarro \u00e8 come gli errori nel riportare i titoli dei Corti: il vero motivo per cui non hanno successo.Ci\u00f2 detto, lo scopo del Cortissimo con me \u00e8 stato, almeno parzialmente, raggiunto!"
    ],
    [
        "150143",
        "kenfalco",
        "Le ultime tre recensioni meno una, che arriver\u00e0.Dragan ha scritto:Un gioco pi\u00f9 che un libro, una topica in cui sono caduti molti prodotti di questa edizione. Nel prologo c\u2019era una storia che si lasciava intuire sarebbe bastata qualche pennellata in pi\u00f9 qui e l\u00ec tra i paragrafi, e finali connotati meglio in base alla riuscita della festa stessa, per ottenere un racconto irresistibile. Il gioco \u00e8 carino ma cos\u00ec abbandonato a se stesso resta, appunto, un gioco matematico nel compiere le migliori scelte possibili in termini di cibo, location, animazione e regalo, nel minor tempo possibile.Pro:1 meccanismo ben funzionante e oliato di gioco2 Grande variet\u00e0 di situazioni e 4 finali in soli 22 paragrafi3 idea originaleContro:1 attinenza risicata al tema del 202 parte narrativa assente3 qualche refusoKenfalco ha scritto:\u00c8 arrivata la festa dei venti anni e dobbiamo organizzarla noi. Ci dobbiamo occupare di comprare il cibo, andare all'ipermercato, trovare una soluzione per l'intrattenimento, cose cos\u00ec. Una giornata di lavoro simulata a bivi. Forse il racconto \u00e8 un po' troppo serio, mi fa ricordare gli esercizi di economia che facevo a scuola. Il corto \u00e8 giocabile, e in poche pagine riesce a impegnare il tempo con ragionamenti da \"ragioniere che deve far quadrare i conti\". Chi ha detto che i giochi devono per forza essere corri-corri, fuggi-fuggi e spara-spara. Questo qui \u00e8 un manageriale tranquillo, senza una vera storia, ma va bene, se questo \u00e8 quello che si cerca.Pro:- Pu\u00f2 essere divertente organizzare una festa.- Con tutti i suoi problemi!- Gioco strategico, non si risolve facilmente.Contro:- A volte diventa noioso organizzare solo una festa.Consiglio:- Sarebbe stato simpatico trovare dei paragrafi di intermezzo con una storia parallela.Tema Venti:- Dobbiamo organizzare la festa dei 20 anniTest rompi-tema:Forse il tema Venti \u00e8 collegato al numero 20 della smorfia napoletana che significa \"festa\", ma nel testo l'argomento non viene mai specificato. Il racconto non cambia se organizziamo la festa dei 21 anni."
    ],
    [
        "150174",
        "\u00bf\u201e\u00e3\u00df\u00ea\u00aa\u00a7\u00ac",
        "Pirata delle Alpi ha scritto:Fabio, l'incarnazione di NaarLo scopo del gioco \u00e8 di soddisfare l'amico Fabio, ma \u00e8 pi\u00f9 un nemico da distruggere! Di solito, uno pensa che pi\u00f9 spende, meglio spende. Ma con Fabio, non \u00e8 cos\u00ec! Il vero divertimento del Corto \u00e8 tentare pi\u00f9 strade per avere pi\u00f9 punti possibile e non \u00e8 per niente scontato! Ho letto che alcuni di voi hanno veramente odiato Fabio e avete fatto bene: \u00e8 stato iscritto al Villain Award 2020 e su Eurobet, lo danno ex-aequo con Voldemort e Freezer.Caro Pirata, devo farti i miei complimenti. Al di l\u00e0 dei problemi del corto, questo credo sia il primo anno in cui non sono riuscito a beccarti al totoautori (e come me nessun altro), segno che ormai il tuo italiano, un tempo caratterizzato sempre da qualche erroruccio qua e l\u00e0 tipico dei non madrelingua, si \u00e8 ormai uniformato agli errori tipici dei madrelingua, attestandosi a un livello generale perfino superiore a quello di buona parte dei madrelingua.Traguardo sicuramente arduo e meritevole di complimentiSe poi non avessi avuto i problemi che hai spiegato nel tuo post, gi\u00e0 solo con qualche piccola correzione questo corto si sarebbe posizionato meglio in classifica, ne son convinto!"
    ]
]