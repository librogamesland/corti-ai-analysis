[
    [
        "149279",
        "Dragan",
        "E gi\u00f9 il sipario, alfine, con il ventesimo e ultimo corto:20.20See you in 2021!"
    ],
    [
        "149282",
        "GGigassi",
        "Aaaargh, che rime agghiacciantiMa anche questo si presenta bene."
    ],
    [
        "149285",
        "powerbob",
        "Ho come il presentimento che anche questo corto mi intrigher\u00e0 molto... Ma inizio davvero a temere che questa settimana avremo delle attinenze con il tema davvero debolissime.GGigassi ha scritto:Aaaargh, che rime agghiacciantiTu criticavi la poesia del g20 XD"
    ],
    [
        "149286",
        "GGigassi",
        "powerbob ha scritto:GGigassi ha scritto:Aaaargh, che rime agghiacciantiTu criticavi la poesia del g20 XDE ne avevo ben donde!"
    ],
    [
        "149289",
        "Prodo",
        "E siamo all'ultimo commento: 20 cortissimi sembravano tanti, e invece sono volati!20.20 si presenta come il pi\u00f9 classico degli escape book, genere molto in voga negli ultimi tempi e parecchio supportato anche da case editrici che di solito non hanno granch\u00e9 a che fare con la narrativa interattiva. La struttura del racconto \u00e8 classica: ci risvegliamo chiusi dentro una stanza senza ricordare nulla o quasi e veniamo informati da una misteriosa filastrocca che abbiamo venti minuti di tempo per risolvere gli enigmi pena l'impossibilit\u00e0 di fuggire dalla nostra prigione.Incipiti sinistro che ci mette subito in allarme e crea un'atmosfera di opprimente impellenza che permarr\u00e0 per tutta la durata del cortissimo. Questa sensazione mantenuta alta in ogni paragrafo \u00e8 una delle cose migliori del lavoro, favorita anche dalla prosa secca e asciutta che in questo caso non solo \u00e8 adeguata, ma contribuisce a migliorare sensibilmente l'opera.In realt\u00e0 a livello di descrizione e narrazione poco altro ci viene detto: dopo l'incitamento iniziale cominciamo a esplorare la nostra prigione, che si riveler\u00e0 ben presto essere molto pi\u00f9 grande e moderna di quanto non apparisse in prima battuta.SpoilerEsiste anche la possibilit\u00e0 di non prestarsi al gioco e rifiutarsi di muoversi dalla nostra cella, ma in questo caso potete immaginare tutti come vada a finire...In realt\u00e0 c'\u00e8 ben poco da esplorare: il compito sar\u00e0 quello di risolvere gli enigmi, uno dopo l'altro. Ogni volta che ci riusciremo si aprir\u00e0 una porta e ci sar\u00e0 possibile cos\u00ec superarle tutte fino ad arrivare a quella finale.SpoilerBuono l'epilogo, che introduce un colpo di scena effettivamente sorprendente, sebbene indulga un po' troppo nel fenomeno dello \"spiegonismo\", tirando fuori in poche righe una storia articolata che appare un po' estrema ed estemporanea per essere davvero soddisfacente. Comunque la trovata in s\u00e9 \u00e8 apprezzabile.Per evitare di offrire un prodotto frustrante l'autore ha pensato di offrirci un bonus:Spoilerogni qualvolta non siamo in grado di risolvere un problema ci \u00e8 possibile premere un pulsante ed aprire la porta che ci sbarra il passo ugualmente. Cos\u00ec facendo aggiungeremo un minuto a un monte di 5. Raggiunta questa cifra rimarremo bloccati. In pratica quindi si pu\u00f2 finire il cortissimo bypassando circa la met\u00e0 degli enigmi. Questa decisione introduce uno dei problemi principali del corto: l'eccessiva facilit\u00e0. La maggior parte degli enigmi sono piuttosto semplici da risolvere: in realt\u00e0 solo in due occasioni ho faticato un po' di pi\u00f9 per venirne a capo, e anche in quei casi dopo aver ragionato un po' sono riuscito a superare il problema. Francamente ritengo che avere contezza che possiamo sbagliare ben quattro volte e arrivare comunque in fondo contribuisca a far scemare la tensione di fondo, e come ben sa chi bazzica il genere negli escape book la tensione \u00e8 importantissima. Non mi ha convinto appieno neanche la struttura del lavoro: molti paragrafi sono impiegati per delle funzioni collateraliSpoilertra cui quella di aprire le porte se non siamo in grado di risolvere gli enigmie in un Corto cos\u00ec breve permettersi il lusso di non utilizzare al meglio i pochi paragrafi a disposizione pu\u00f2 essere mortifero. Mi sono piaciuti alcuni tocchi di classe non immediatamente individuabili, che aggiungono un po' di tinta noirSpoileri messsaggi in codice basati sulle inizali delle nostre vittime sono spettacolarie in generale i problemi proposti, al di l\u00e0 della gi\u00e0 accennata eccessiva semplicit\u00e0, mi sono sembrati divertenti con un paio di eccezioniSpoilerAl paragrafo dieci caro autore ci dici che la soluzione \u00e8 ruota, unica parola di due sillabe. Ma ti sei accorto che una simile risposta \u00e8 arbitraria? Poteva essere altrettanto legittimamente Volante (unica parola che non finisce per A) o Idea (unica parola che non inizia per consonante). Non mi sono messo a disegnare la mappa, ma mi convince poco anche l'enigma finale: \u00e8 intuibile che la risposta sia 20 vista la tematica di fondo del concorso, ma secondo me con le indicazioni strutturali date nelle scarne descrizioni, disegnando una mappa degli spostamenti \u00e8 tutto da vedere che si finisca per ottenere un disegno di senso compiuto che indichi il numero.Concludendo, un lavoro di base gradevole, con pregi e difetti, che secondo me piacer\u00e0 agli amanti del genere, anche se difficilmente assicurer\u00e0 loro un livello di sfida alto. Le basi per un ottimo cortissimo di genere comunque ci sono: limandone le asperit\u00e0 e cambiando qualche enigma secondo me pu\u00f2 venire fuori qualcosa di molto divertente.Cos\u00ec come \u00e8 ora \u00e8 certamente un opera pi\u00f9 che sufficiente, ma, come ho gi\u00e0 detto per La Festa, credo che difficilmente potr\u00e0 competere per la vittoria finale.Voto inviato a GabrieleUD"
    ],
    [
        "149292",
        "GGigassi",
        "Al di l\u00e0 della poesiola iniziale la vera tortura di questo Cortissimo sono stati i link drammaticamente sbagliati. Nell\u2019altro di questa mattina semplicemente non ce n\u2019erano (se non uno o due) ma qui mi sembra che l\u2019autore, probabilmente esordiente, abbia usato Word\u00a0 e messo come \u201ccollegamento ipertestuale\u201d quello che doveva essere il \u201csegnalibro\u201d. Cos\u00ec si torna sempre all\u2019ultima scelta che si ha fatto e tocca cercarsi manualmente il paragrafo giusto. Nulla dipropriodrammatico, ma alla lunga \u00e8 defatigante.Il soggetto \u00e8 banale e soprattutto il tema non c\u2019entra niente con quello di quest\u2019anno! Ci sono solo due enigmi che rimandano al venti:Spoilerquello del dado e quello della rosa dei venti, troppo poco secondo me per giustificare la sua ammissibilit\u00e0. E poi il 20 dar\u00e0 un critico nel nuovo D&D, dalla terza edizione in poi, ma quello che conosco io, anche nella versione Advanced, manco ce li aveva i critici (vabb\u00e8, 2.5 s\u00ec ma non si ottenevano solo col 20).Ci sarebbe voluto un sistema di controllo per verificare se le soluzioni degli enigmi fossero proprio quelle corrette: la soluzione del primo enigma era evidente anche per me, ma del passaggio dal 14 alSpoiler17 (il mio ragionamento: ogni secondo numero \u00e8 il quadrato del primo+1) non ero cos\u00ec sicuro.Mi rendo conto per\u00f2 che non \u00e8 semplicissimo farlo, anche se qualche idea mi \u00e8 venuta, tipo assegnare a ogni porta un colore.Ammetto che alla prima giocata sono morto e che certi enigmi li ho capiti solo dopo aver letto le soluzioni, il che me li ha fatti apprezzare molto.Tra gli aspetti positivi c\u2019\u00e8 come prima cosa lo stile pervaso di una soffusa ironia, e la possibilit\u00e0 diSpoilerignorare il sadico che ha fatto il gioco e quindi, in sostanza, di crepare in piena consapevolezza! E l\u2019idea del numero da ricavarsi dal percorso \u00e8 abbastanza geniale, anche se mi associo alle perplessit\u00e0 di Prodo.Interessante il colpo di scena finale col ribaltamento della prospettiva,ma non basta a risollevare il Cortissimo \u2013 e quel \u201c20:00\u201d sembra essere messo l\u00ec tanto per restare in concorso, in maniera anche pi\u00f9 spudorata dei due elementi che ho citato sopra.SpoilerTra l\u2019altro il titolo dovrebbe essere 20:20 mentre il serial killer \u00e8 quello delle 20:00: un errore da parte degli organizzatori nel riportare il titolo? Ma no, quando mai\u2026E poi se non ricordo male mi sembra che il ventesimo e ultimo Cortissimo avrebbe dovuto essereLa Festa!2, in modo da iniziare e concludere il concorso con un Cortissimo dallo stesso titolo. Ma magari ricordo male.Insieme all\u2019altro Cortissimo di oggi chiudiamo questa edizione in calando, con due delle opere meno riuscite, e non mi sento di dare la sufficienza a quest\u2019opera se non altro per il disastro che l\u2019autore ha fatto a livello di rimandi (e per la totale mancanza di rispetto per il tema). Mi riservo comunque di sentire il parere di qualcun altro prima di mandare il voto definitivo. Hai visto mai che salta fuori ancora una volta che i rimandi sbagliati sono dovuti all\u2019ennesimo errore di conversione in .pdf."
    ],
    [
        "149294",
        "kenfalco",
        "GGigassi ha scritto:E poi se non ricordo male mi sembra che il ventesimo e ultimo Cortissimo avrebbe dovuto essere La Festa!La Festa! \u00e8 l'ultimo corto in concorso nella lista.Per i rimandi di 20:20 hai ragione, l'ennesimo problema di conversione del mio OpenOffice, scusate.E' stato ripubblicato."
    ],
    [
        "149300",
        "FinalFabbiX",
        "Ed eccoci giunti alla fine, almeno secondo il calendario Draganiano.Personalmente non ho gradito per niente questo corto. La trama non mi \u00e8 piaciuta, gli enigmi nemmeno.Forse si salva in extremis dall'insufficienza proprio per via del finaleSpoilerassolutamente inaspettato e per nulla banale.Ammetto la mia sconfitta da enigmista, non sono riuscito a finire il corto, anzi mi sono perso ben tre volte. Due lo ho risolte grazie agli aiuti, la terzaSpoilerl'ho sparata a caso ed era giusta!comunque confermo che il percorso non fa \"20\" in maniera evidente - o almeno lo fa solo perch\u00e9 il lettore se lo aspetta essendo venti il temaAnche gli altri due enigmi che non sono riuscito a risolvere, una volta spulciate le soluzioni, non mi sono apparsi cos\u00ec ben architettati:Spoiler- per me che sono del nord, il gatto \u00e8 associato al numero 7-9 (le vite che possiede), che sono, a mio parere, altrettanto valide risposte: il 9 \u00e8 considerato il numero di Dio, soprattutto secondo la tradizione medievale, e il 7 \u00e8 il numero d'oro di moltissime religioni- ho scelto \"idea\" perch\u00e9 \u00e8 l'unica delle parole che pu\u00f2 essere usata solo come sostantivo, mentre ruota - volante - veduta sono sia sostantivi che verbi. La soluzione dell'autore \u00e8 decisamente opinabileA questo aggiungo la considerazione che non sono convinto che sia tutto farina del sacco dell'autore:- alcuni enigmi mi erano gi\u00e0 noti- in particolare, sono quasi sicuro di aver gi\u00e0 visto il finale, ma proprio identico, da qualche altra parte. Prover\u00f2 a farmelo tornare in mente in questi giorniMi prendo un po' di tempo per riflettere sul voto.voto a gabriele in settimana"
    ],
    [
        "149305",
        "powerbob",
        "Che dire di questo corto...?Io credo che NON sia un libro game, ecco. Sembra pi\u00f9 una raccolta di enigmi messi a casaccio, senza nemmeno un nesso. Non ci sono scelte: \u00e8 tutto un \"o la sai o non la sai\", fino a giungere alla conclusione (ben fatta e inaspettata, quello lo devo ammettere). Per di pi\u00f9, non vedo davvero la minima attinenza con il tema: il 20 poteva essere davvero sostituito con qualunque altro numero.\u00a0 Mi spiace davvero essere cos\u00ec duro, ma ritengo che sarebbe bastato davvero poco, pochissimo, per permettermi di assegnare la sufficienza: non sarebbe stato meglio se ogni stanza avesse avuto 2 o pi\u00f9 stanze tra cui scegliere? Magari ogni stanza avrebbe celato un enigma di difficolt\u00e0 diversa... E magari anche le stesse porte potevano avere un colore o un simbolo che avrebbe permesso in qualche modo di intuire il grado di difficolt\u00e0. Ci\u00f2 avrebbe quanto meno aggiunto la facolt\u00e0 di scelta al lettore. E invece, neanche serve aver mischiato i paragrafi: li si metteva in ordine, si leggevano le soluzioni alla fine se non si sapeva la risposta e fine."
    ],
    [
        "149320",
        "djmayhem",
        "\u00e8 la prima volta che leggo un escapegame, e l'ho riletto un po' di volte per farmi l'idea che questa tipologia di gioco sia pi\u00f9 da settimana enigmistica (enigmi uno dietro l'altro) che vero e proprio libro/raccontogame.Comunque gli enigmi mi piacciono e mi sono divertito a spremermi le meningi.Voto a gabrieleud"
    ],
    [
        "149331",
        "Anima di Lupo",
        "L'aspetto pi\u00f9 bello di questo racconto \u00e8 l'idea di fondo. Non ci si aspetta subito infatti di essere unSpoilerpericolosissimo serial killercatturato da una nostra potenziale vittima; all'inizio, nel bar, la scena sembra uno dei tanti incontri casuali tra persone che cercano una serata di sesso e divertimento.E ovviamente l'autore \u00e8 stato bene attento a non svelare subito questo aspetto, che si pu\u00f2 capire solamente nell'epilogo. Anche la prosa sembra fare uno sforzo in pi\u00f9 rispetto ad altri racconti estremamente asciutti di quest'anno e nonostante le poche parole utilizzate,Spoiler(molto belle le scritte dei nomi sui muri che richiamano una certa minaccia e vogliono spaventarci)credo ci sia la tensione narrativa giusta: molto bene.Dopodich\u00e9, c'\u00e8 la parte tecnica del racconto che ancora una volta si basa tutta su degli enigmi dal mio punto di vista estremamente discutibili. Prodo ha gi\u00e0 citato giustamente quello delle sillabe, ma anche quelloSpoilerdelle banconote (p.24) e del critico di D&D (p.3)sono difficili e selettivi. Ho dovuto ricorrere alla soluzione per risolverli.Avevo per\u00f2 gi\u00e0 raggiunto il finale perch\u00e9 l'autore non ha messo un blocco per chi non li risolveva tutti. Ho apprezzato questa cosa perch\u00e9, anche se mi ha facilitato il compito, ha evitato la frustrazione di dover abbandonare tutto. Gli enigmi sono sempre un'arma a doppio taglio perch\u00e9 sono troppo facili per qualcuno e troppo difficili per altri. Inoltre, come gia detto in precedenza per altri Corti, puntare troppo sul latogameper me \u00e8 un errore perch\u00e9 il racconto risulta sbilanciato e appare pi\u00f9 come un giochino da risolvere che come una storia da \"vivere\".Nel complesso, comunque, sufficienza pi\u00f9 che assicurata.Voto inviato a Gabriele"
    ],
    [
        "149332",
        "sancio",
        "In questo ultimo corto abbiamo perso la memoria e dobbiamo uscire da una serie di stanze in cui ci hanno rinchiuso. Niente di originale.Le porte si aprono risolvendo degli enigmi che ho trovato quasi tutti di buona difficolt\u00e0, non eccessiva. Permettendo anche chi, come me non li regge a lungo, di perseverare fino in fondo. Apprezzabile l'alternativa di proseguire senza risolvere ma con un malus di tempo che per\u00f2 poteva essere gestito meglio: ne avanza troppo.Il difetto notevole che ho riscontrato \u00e8 stato riguardo il collegamento soluzione enigma - paragrafo successivo. Quest ultimo infatti non fa capire se la soluzione \u00e8 giusta, parte subito con l'azione del protagonista e la descrizione del nuovo ambiente.In pratica ho potuto proseguire inconsapevolmente anche sbagliando il valore numerico della soluzione dell'enigma.Intrigante il colpo di scena finale ma debole l'attinenza al tema.voto inviato a gabrieleud"
    ],
    [
        "149345",
        "Pirata delle Alpi",
        "\"Il sorriso di una donna tira pi\u00f9 di due rinoceronti\"Un tipo ha incontrato una donna in un bar, lei lo invita a casa e... sono guai. L'inizio mi \u00e8 piaciuto tanto! Forse alcuni lo giudicano \"classico\", addirittura \"scontato\", ma ha sempre il suo fascino. Sar\u00e0 che mi \u00e8 andata bene l'ultima volta che ho provato con un inizio simile o che ricordo il videogioco \"Midnight nowhere\".Quindi, il nostro Casanova deve risolvere degli enigmi per uscire da ogni stanza fino all'ultima porta: c'\u00e8 un qualcosa di \"Saw\" e delle varie escape-room che spuntano come funghi un po' dappertutto.Per\u00f2, i problemi del Corto iniziano qui: ad ogni porta, si pu\u00f2 chiedere l'aiuto a... la psicopatica che ci vuole uccidere, strano. Gli enigmi sono di una difficolt\u00e0 ahim\u00e8 aleatoria: amico autore, se fossi in te, avrei messo degli indovinelli sempre pi\u00f9 difficili ad ogni nuova porta! Cos\u00ec l'atmosfera sarebbe stata ancora pi\u00f9 tetra e sadica (risata da cattivo di James Bond). Il problema degli enigmi sta nel fatto che devono essere logici e coerenti con l'ambientazione: di conseguenza, quella con il \"critico\" non va bene, perch\u00e9 legato a D&D e poi, un \"critico\" dei giochi White Wolf \u00e8 lo \"0\" oppure l' \"1\" (per il fumble). Per quanto riguarda il numero 20 negli enigmi, non ha nessun senso nella vita reale, ma solo in questa edizione dei Corti. Inoltre, amico autore, hai trascurato un dettaglio importante: il lettore si deve immedesimare nel Protagonista. Quindi, il poveraccio intrappolato non ha una penna e un foglio per capire che il suo percorso assomiglia ad un \"venti\" e poi, nessuno di noi sarebbe capace di disegnar i propri spostamenti nella vita reale da sobri, figuriamoci dopo aver preso qualche sostanza narcotizzante!Il finale non mi \u00e8 piaciuto molto: bene la rivelazione, maSpoileril fatto che la tipa abbia costruito un palazzo cos\u00ec solo per intrappolare il Protagonista \u00e8 assurdo, ma mi ha rammentato la pazzesca serie \"Agente Segreto\" che mi piaceva cos\u00ec tanto in passato, sar\u00e0 voluto?Un Corto che parte bene, ma che perde dei pezzi durante la strada nonostante buone idee (alcuni enigmi erano deliziosi!) e che segue delle strade sbagliate, come il True Path. Amico autore, il mio voto non ti piacer\u00e0, ma spero leggerti di nuovo dalla prossima edizione in poi, perch\u00e9 sento un talento che pu\u00f2 solo migliorarsi dopo che tu abbia fatto tesoro dei consigli della community.Voto inviato aGpet74Gabrieleud"
    ],
    [
        "149349",
        "Adriano",
        "Poco tempo per votare, anche stavolta...Inizio subito dalle cose che mi sono piaciute:- il fatto che ci siano gli enigmi;- il colpo di scena finale;- la trama, che intreccia mistero con atmosfere cupe;- il corto \u00e8 snello, la lettura \u00e8 gradevole.Mi hanno convinto meno:- il regolamento (praticamente intuiamo a gioco in corso che i minuti scalano, o quantomeno che dobbiamo tenerne conto);- gli enigmi.Mi soffermo su quest'ultimo punto, perch\u00e8 il corto ruota intorno ad essi.Alcuni sono semplici e piacevoli da risolvere, ma altri sono proprio cattivi e si basano su logiche che per l'autore sono ovvie, ma per il lettore (che si aspetta molteplici chiavi di lettura) lo sono meno:a) paragrafo 3: ci sono arrivato per esclusione (visto che yyyyyyy \u00e8 per quattro, l'altro doveva essere per forza un numero, quindi sette, dieci o venti; provando per esclusione, \u00e8 uscita la soluzione. Quello che doveva essere l'indizio, cio\u00e8 \"\u00e8 critico\" poteva significare di tutto, e non mi \u00e8 stato di alcuna utilit\u00e0);b) paragrafo 10: questo mi era proprio impossibile, perch\u00e8 ci sono migliaia di criteri per l'esclusione. Io sono stato quasi un quarto d'ora perch\u00e8 pensavo alle parole, pensavo fosse come il gioco della ghigliottina... Poi leggo la soluzione e si basa sulle sillabe... Ma come potevo mai risolverlo?c) paragrafo 15: anche questo non verrebbe in mente... Pu\u00f2 venire solo in mente una volta bloccati a questo paragrafo, di tornare indietro, rigiocarlo e disegnare tutto. Ma una volta risolti gli enigmi al primo giro, il corto non \u00e8 molto rigiocabile.d) paragrafo 17: anche qui mi sono bloccato: ok che la rosa dei venti classica ha 8 punte, ma non \u00e8 l'unica versione (quella completa mi pare che ne ha 32, ma c'\u00e8 anche la versione con 16 punti: quale scelgo?).e) paragrafo 24: anche qui, capire che si parla di soldi e non di decine di altri argomenti non \u00e8 affatto intuitivo.Comunque l'idea di fondo non \u00e8 male: il racconto si legge bene ed ha un'ottima atmosfera, la cosa che pi\u00f9 mi \u00e8 piaciuta \u00e8 l'epilogo con il ribaltamento di prospettiva e la spiegazione di tutti gli indizi trovati, ma 5 enigmi su 10 avevano soluzioni che era davvero complesso trovare.Voto inviato a gabrieleud."
    ],
    [
        "149354",
        "GGigassi",
        "Come dicevoSpoilerAl di l\u00e0 della poesiola iniziale la vera tortura di questo Cortissimo sono stati i link drammaticamente sbagliati. Nell\u2019altro di questa mattina semplicemente non ce n\u2019erano (se non uno o due) ma qui mi sembra che l\u2019autore, probabilmente esordiente, abbia usato Word\u00a0 e messo come \u201ccollegamento ipertestuale\u201d quello che doveva essere il \u201csegnalibro\u201d. Cos\u00ec si torna sempre all\u2019ultima scelta che si ha fatto e tocca cercarsi manualmente il paragrafo giusto. Nulla di proprio drammatico, ma alla lunga \u00e8 defatigante. sad2Il soggetto \u00e8 banale e soprattutto il tema non c\u2019entra niente con quello di quest\u2019anno! Ci sono solo due enigmi che rimandano al venti:Spoiler Show Spoiler Hide Spoilerquello del dado e quello della rosa dei venti, troppo poco secondo me per giustificare la sua ammissibilit\u00e0. E poi il 20 dar\u00e0 un critico nel nuovo D&D, dalla terza edizione in poi, ma quello che conosco io, anche nella versione Advanced, manco ce li aveva i critici (vabb\u00e8, 2.5 s\u00ec ma non si ottenevano solo col 20).Ci sarebbe voluto un sistema di controllo per verificare se le soluzioni degli enigmi fossero proprio quelle corrette: la soluzione del primo enigma era evidente anche per me, ma del passaggio dal 14 alSpoiler Show Spoiler Hide Spoiler17 (il mio ragionamento: ogni secondo numero \u00e8 il quadrato del primo+1) non ero cos\u00ec sicuro.Mi rendo conto per\u00f2 che non \u00e8 semplicissimo farlo, anche se qualche idea mi \u00e8 venuta, tipo assegnare a ogni porta un colore.Ammetto che alla prima giocata sono morto e che certi enigmi li ho capiti solo dopo aver letto le soluzioni, il che me li ha fatti apprezzare molto.Tra gli aspetti positivi c\u2019\u00e8 come prima cosa lo stile pervaso di una soffusa ironia, e la possibilit\u00e0 diSpoiler Show Spoiler Hide Spoilerignorare il sadico che ha fatto il gioco e quindi, in sostanza, di crepare in piena consapevolezza! E l\u2019idea del numero da ricavarsi dal percorso \u00e8 abbastanza geniale, anche se mi associo alle perplessit\u00e0 di Prodo.Interessante il colpo di scena finale col ribaltamento della prospettiva,ma non basta a risollevare il Cortissimo \u2013 e quel \u201c20:00\u201d sembra essere messo l\u00ec tanto per restare in concorso, in maniera anche pi\u00f9 spudorata dei due elementi che ho citato sopra.Spoiler Show Spoiler Hide SpoilerTra l\u2019altro il titolo dovrebbe essere 20:20 mentre il serial killer \u00e8 quello delle 20:00: un errore da parte degli organizzatori nel riportare il titolo? Ma no, quando mai\u2026 rolleyes\u00a0 rolleyes\u00a0 rolleyesE poi se non ricordo male mi sembra che il ventesimo e ultimo Cortissimo avrebbe dovuto essere La Festa! 2, in modo da iniziare e concludere il concorso con un Cortissimo dallo stesso titolo. Ma magari ricordo male.Insieme all\u2019altro Cortissimo di oggi chiudiamo questa edizione in calando, con due delle opere meno riuscite, e non mi sento di dare la sufficienza a quest\u2019opera se non altro per il disastro che l\u2019autore ha fatto a livello di rimandi (e per la totale mancanza di rispetto per il tema). Mi riservo comunque di sentire il parere di qualcun altro prima di mandare il voto definitivo. Hai visto mai che salta fuori ancora una volta che i rimandi sbagliati sono dovuti all\u2019ennesimo errore di conversione in .pdf. smileIn sintesi:PROPercorso non del tutto obbligato nonostante la struttura: si pu\u00f2 procedere anche senza risolvere tutti gli enigmi e all\u2019inizioSpoilersi pu\u00f2 decidere di morire consapevolmentePiacevole colpo di scena finale, che non basta per\u00f2 a risollevare la banalit\u00e0 della situazione di partenzaStile di scrittura azzeccato con un po\u2019 di ironia sottotesto e l\u2019atmosfera creata dai messaggi celati nei nomi che come scopriremo alla fine non sono solo elementi decorativiCONTROLink fastidiosamente incasinatiSoggetto banaleAssenza di un meccanismo che permetta di capire se la soluzione di un enigma \u00e8 quella correttaDa quanto leggo negli altri commenti le soluzioni di alcuni enigmi sono arbitrarie e alcuni non sarebbero nemmeno originaliAttinenza con il tema del concorso assai labile, se non inesistenteVoto inviato"
    ],
    [
        "149355",
        "kenfalco",
        "GGigassi ha scritto:Link fastidiosamente incasinatiI link erano stati coretti subito dopo la tua prima review, marted\u00ec 31. Ripeto che \u00e8 stata colpa mia."
    ],
    [
        "149356",
        "GGigassi",
        "kenfalco ha scritto:GGigassi ha scritto:Link fastidiosamente incasinatiI link erano stati coretti subito dopo la tua prima review, marted\u00ec 31. Ripeto che \u00e8 stata colpa mia.e vabb\u00e8, ormai il voto \u00e8 andato. Figurati che pensavo ti riferissi all'altro Corto, quello della festa di compleannoNe terr\u00f2 conto in fase di modifica voto"
    ],
    [
        "149358",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Rece rapida.Allineamento a sinistra anzich\u00e8 giustificato. Mancano i punti al termine di ogni paragrafo.Verso in rima al par.1 decisamente brutto (dai autore, potevi fare molto meglio di cos\u00ec!).Eccessivo uso dei possessivi (all'inizio \u00e8 tutto un \"tuo\", \"tuoi\", etc). Le frasi scorrono meglio togliendo il possessivo, che \u00e8 spesso superfluo. Ad es., par.1: \"ti accorgi che a parte i tuoi vestiti ti \u00e8 stato tolto tutto\" --> \"ti accorgi che a parte i vestiti ti \u00e8 stato tolto tutto\" (\u00e8 ovvio che i vestiti di cui si parla sono i tuoi).Al par.8 \"qualcun'altro\" non vuole l'apostrofo.Il paragrafo di destinazione degli enigmi risolti non fa capire che hai risolto correttamente l'enigma. Dovrebbe quantomeno cominciare con qualcosa del tipo \"senti uno scatto e la porta si apre\".Riguardo agli enigmi.Semplici e diretti quelli numerici dei par.1 e 14.L'enigma al par.27 \u00e8 formalmente sbagliato, perch\u00e8 il numero di caselle disponibili per le mosse di regina e alfiere dipendono dalla posizione nella scacchiera: i numeri indicati nell'enigma sono validi solo per le quattro caselle centrali.L'enigma del par.17 non \u00e8 formulato bene, perch\u00e8 una rosa dei venti non ha necessariamente 8 punti cardinali, pu\u00f2 averne anche 16 o 32 o anche solo 4.L'enigma del par.3 l'ho risolto tirando a indovinare basandomi puramente sul numero di lettere e sul fatto che fosse un orario, ma la soluzione non ha nessun senso (cosa diavolo vorrebbe dire \"comunque ho quattro di bonus come i semi\"???).L'enigma del par.10 non ha senso. Secondo la soluzione la risposta \u00e8 \"ruota\" perch\u00e8 ha due sillabe mentre le altre parole ne hanno 3. Se \u00e8 per questo con questa logica arbitraria la risposta pu\u00f2 essere anche \"idea\", perch\u00e8 \u00e8 l'unica parola che comincia per vocale o \"volante\" perch\u00e8 \u00e8 l'unica parola maschile.L'enigma finale \u00e8 un po' troppo bastardello, perch\u00e8 ovviamente non mi sono segnato il percorso fatto fino a quel momento, e non ho potuto far altro che ricominciare da capo per segnarmelo. Comunque le descrizioni del percorso sono un po' troppo generiche per fare un disegno che abbia un senso: un corridoio di lunghezza indefinita, una svolta e un altro corridoio di lunghezza indefinita). Se si disegnano tutti i tratti di lunghezza uguale in effetti esce un 20.Da nessuna parte viene detto di tenere conto di quanti minuti vengono persi, quindi la prima volta che viene chiesto, non posso saperlo.Mi sfugge il significato del titolo (l'assassino viene chiamato \"delle 20:00\", e allora che c'entra il titolo \"20:20\"?).Bello il colpo di scena dell'epilogo.Aderenza al tema praticamente assente.Il mio voto \u00e8Spoilertrova l'intruso:venti dieci cinque zeroRisposta:Spoilerventi, perch\u00e8 \u00e8 l'unico sostantivo pluraleStatistiche:Num. paragrafi: 29Num. pagine librogame: 6Num. parole librogame: 1562 (77,3%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 451 (75,2%)Soluzione: s\u00ecDadi: noID count: 11Accezione del tema \"venti\": nessunaGrafo:https://i.ibb.co/QmJYsRG/Corto-20-grafo.jpg"
    ],
    [
        "149365",
        "mark phoenix 79",
        "il corto non mi ha entusiasmatoun susseguirsi di enigmi a difficolt\u00e0 crescente ed anche l'epilogo non mi \u00e8 piaciutoci svegliamo chiusi dentro una stanza senza ricordare nulla e abbiamo venti minuti di tempo per risolvere gli enigmi pena l'impossibilit\u00e0 di fuggire dalla nostra prigione.atmosfere opprimenti, tanto lavoro dell'autore per gli enigmi ma secondo me scarsa aderenza al tema e come gi\u00e0 detto in apertura un corto che non mi \u00e8 piaciutovoto inviato a gabriele"
    ],
    [
        "149366",
        "Periodonikes",
        "La storia mi \u00e8 piaciuta! Originale e con un colpo di scena inaspettato ma intuibile gi\u00e0 nell'epilogo.La parte ludica qui \u00e8 preponderante: enigmi su enigmi, alcuni molto originali e ben congegnati! Mi ha colpito in particolare l\u2019ultimo enigma, che invoglia a rigiocare il corto da capo.Mi sono divertito tanto a leggiocare questo corto: sono un appassionato di enigmi e risolverne uno dietro l\u2019altro \u00e8 stato sfidante e stimolante, con la storia e una buona narrativa che facevano da contorno.Ho solo due piccoli appunti: alcuni enigmi mi hanno \u201ccostretto\u201d a consultare la rete (tipo quello della tavola): apprezzo gli enigmi che mettono in campo le diverse aree di conoscenza del lettore, ma un\u2019alternativa per risolverli solo con la lettura a mio avviso lo rende pi\u00f9 accessibile; inoltre c\u2019\u00e8 il rischio di arrivare in paragrafi giusti per altri enigmi: al paragrafo uno, ad esempio, io ho subito convertito XX con un 20, portandomi ad una morte prematura oltre allo scoprire subito la rivelazione finale.Ricorder\u00f2 questo corto per gli enigmi, per la struttura del \u201cdungeon\u201d e per il colpo di scena finale!"
    ],
    [
        "149696",
        "Zakimos",
        "Partecipare con un escape book al concorso \u00e8 un grosso rischio: l'abbiamo imparato durante questa edizione con Origins, Paziente n. 20, Vetro di Citt\u00e0 e con quest'opera finale che \u00e8 la pi\u00f9 \"escape book\" di tutte e che quindi soffre per la mancanza di spazio nei testi.Perch\u00e9 soffre? Perch\u00e9 l'idea alla base della storia \u00e8 GENIALE e dispiace non abbia potuto avere maggior spazio. Perch\u00e9 il fatto che ogni paragrafo non abbia senso logico con i precedenti impedisce di capire se la risposta che diamo \u00e8 giusta, senza controllare nelle soluzioni. Ad esempio: dal paragrafo 1 sono andato subito al 27, ma ho dovuto verificare in fondo per capire se avevo fatto bene. In quello, Origins aveva gestito meglio i rimandi.In conclusione: questa \u00e8 un'opera che vorrei vedere in formato escape book fatto e finito, con una vera battaglia tra il sottoscritto (il cattivo!!) e chi si vuole vendicare. \u00c8 una vita che vorrei giocare un Clock Tower in formato libro: beh, credo che il misterioso autore abbia il talento per farlo."
    ],
    [
        "150142",
        "kenfalco",
        "Tre recensioni meno una, che arriver\u00e0.Kenfalco ha scritto:Questa volta siamo davanti a un ibrido tra Librogame e Settimana Enigmistica. C'\u00e8 una storia, un mistero da risolvere e dieci porte da aprire. Purtroppo, a causa di una grossa mancanza nel design del gioco, mi \u00e8 sembrato di sparare alla cieca, non sono mai riuscito a capire se, risolvendo l'enigma, avevo fatto la scelta giusta. Avrei potuto inventarmi numeri di paragrafo a caso e vincere in poche mosse, con la convinzione di aver fatto bene; e al contrario, credendo di aver trovato il numero giusto, pensare di aver fatto la scelta sbagliata. Questo \u00e8 stato il vero intrigo del cortissimo, che ha raggiunto l'obiettivo di generare un'atmosfera di ansia in cui sono rimasto davvero intrappolato, come il protagonista, senza poterne uscire.Pro:- \u00c8 una forma di escape book.- Bisogna scoprire dove siamo e come ne usciamo.- Non siamo soli, c'\u00e8 una voce metallica che ci segue sempre.- Per\u00f2 siamo comunque soli.- Che ansia!Contro:- Gli enigmi portano a paragrafi anonimi. Se sbagli numero ti trovi dentro un bivio sbagliato senza accorgertene.Consiglio:- Dare la possibilit\u00e0 di capire che gli enigmi sono stati risolti.Tema Venti :- Chi \u00e8 l'assassino delle 20?Test rompi-tema:Se il tema fosse stato 21, storia e struttura sarebbero rimaste intatte.Dragan ha scritto:Un micro thriller game con interessanti spunti di gioco e finale a sorpresa. Agganciato da una ragazza in pieno stile \u201cSquilibrio\u201d, il protagonista si ritrova prigioniero di una struttura da incubo in cui deve vagare e sbloccare porte su porte per cercare di scappare. Se ci riesce. C\u2019\u00e8 un meccanismo di aiuti qualora non si risolvano gli enigmi che, per\u00f2, fa correre pi\u00f9 velocemente le lancette. Se si riesce a uscire dal diabolico meccanismo, tuttavia, piuttosto che la salvezza si guadagner\u00e0 una resa dei conti, affrontata da un inedito punto di vista. Anche qui il gioco funziona e c\u2019\u00e8 una discreta caratterizzazione narrativa ma non eccellente. Nello stesso spazio si poteva fare di pi\u00f9..ProAtmosfera angosciosa e claustrofobica ben resaEnigmi variegati e difficolt\u00e0 medio alta accettabileMeccanismi di aiutoControResa narrativa sbrigativaNon \u00e8 facile finire il tempoAttinenza con il tema del 20 stiracchiata"
    ]
]