[
    [
        "148536",
        "Dragan",
        "Perdiana! Doppia cifra con il decimo corto dal titolo:Primo ed ultimo Viaggio"
    ],
    [
        "148541",
        "GGigassi",
        "E anche il terzo Cortissimo di questa infornata mi sembra interessante! Soggetto di partenza originalissimo, complimenti autore.(Dopo la virgola ci andrebbe uno spazio, comunque)"
    ],
    [
        "148544",
        "Zakimos",
        "Amico o amica esordiente, non so chi tu sia e mi dispiace che il tuo corto abbia qualche magagna di realizzazione legata, com'\u00e8 evidente, all'inesperienza (mancano i link ipertestuali, E' invece di \u00c8, \"vai a\" mischiato con \"vai al\", niente punto dopo il rimando, niente spazio dopo alcune virgole, d eufonica costante anche dove non ci dovrebbe essere eccetera).Sappi che per me, nonostante i difetti summenzionati e salvo sorprese nei prossimi corti, sei il vincitore/la vincitrice di questa edizione per come hai mischiato il tema dell'anno con una storia delicata e una giocabilit\u00e0 perfetta per un cortissimo. Davvero complimenti."
    ],
    [
        "148546",
        "GGigassi",
        "Zakimos ha scritto:E' invece di \u00c8, \"vai a\" mischiato con \"vai al\", niente punto dopo il rimando, niente spazio dopo alcune virgole, d eufonica costante anche dove non ci dovrebbe essere eccetera).E le virgolette fatte coi segni di maggiore e minore..."
    ],
    [
        "148548",
        "powerbob",
        "\u00c8 evidente che questo sia un corto scritto da un esordiente. Come gi\u00e0 scritto, non me la sento di penalizzare eventuali errori grammaticali o di impostazione quali spazi dopo virgole o i segni maggiore/minore per i dialoghi. Questi sono in fondo errori risolvibili tramite l'esperienza. Qui c'\u00e8 un'idea valida, anzi, validissima... E penso che sia giustissimo valorizzarla.Potrei paragonare questo corto a una vera e propria fiaba, molto poetica. Sebbene siano stati usati pochi paragrafi, il corto ha offerto vari finali (alcuni lieti, altri amari). Questo \u00e8 assolutamente un pregio. Magari avrei potuto suggerire di ridurre le frasi in cui si va troppo spesso a capo... Sfruttando lo spazio risparmiato per aggiungere qualche altro paragrafo in pi\u00f9 che avrebbe arricchito il corto.Personalmente, questo corto merita quanto meno la top 3 del concorso. Il tema \u00e8 stato centrato alla perfezione, a dispetto degli altri 2 corti di questa settimana (ho notato che l'uso del \"Venti\" come numero \u00e8 molto limitante, e tende a portare il corto fuori concorso. In effetti, \u00e8 dura trovare un significato al numero 20 che non possa essere sostituito con nessun altro numero).L'originalit\u00e0 poi non manca affatto. Raramente mi \u00e8 capitato di immedesimarmi a tal punto in un oggetto inanimato... Eppure, l'autore \u00e8 riuscito davvero a trasmettermi un'aura malinconica e fiabesca. Complimenti davvero!! Sei diventato il mio corto preferito al momento!"
    ],
    [
        "148550",
        "Prodo",
        "Racconto poetico, \"semplice\" ma non semplicistico, con ottime idee a fare da base e uno sviluppo che non abbandona mai quella vena fiabesca che tocca i sentimenti.Partiamo dalla trovata di fondo: siamo unaSpoilerfoglia e ci facciamo portare in giro dal vento,...veramente geniale. Sia per la corrispondenza al bando (i venti qui hanno veramente un ruolo principale), sia perch\u00e9 una scelta simile \u00e8 intrisa di valore simbolico. Siamo in balia del vento, fragili e tremanti, pronte a essere spazzate via dalla tempesta: quante volte lo abbiamo sentito o pensato?Lo stile piuttosto lineare della narrazione \u00e8 perfetto per questo corto, che richiama un po' le atmosfere favolistiche e lo stile di una fiaba. Ho apprezzato anche la struttura che \u00e8 ben combinata e adeguatamente variegata per tenere alto l'interesse e spingere anche ad almeno una rilettura (ci sono due diramazioni principali e una esclude l'altra). Altro plauso per i finali prescelti: tutti coerenti con la narrazione (a parte uno che alla fine ti premia molto al di l\u00e0 delle scelte compiute) e quasi tutti molto poetici.Mi ha colpito in particolar modo quello del ruscello, metafora perfetta della vita di ognuno di noi, e capace anche di far riflettere sull'ineluttabilit\u00e0 della fine di ogni cosa e sulla capacit\u00e0 che dobbiamo avere di accettarla e addirittura apprezzarla, perch\u00e9 parte di noi in quanto mortali (che si parli di foglie o uomini poco cambia).I limiti del lavoro:1) Si poteva strutturare ancora meglio: i paragrafi sono pochi, anche se ben sfruttati, e i percorsi chiusi con una certa fretta pi\u00f9 di uno (mi viene in mente quello in cui arriviamo al mare). L'autore poteva cercare di sfruttare lo spazio che ancora aveva a disposizione per limare ulteriormente questo aspetto.2) La foglia talvolta \u00e8 eccessivamente antropizzata e questo un po' mi ha disturbato: siamo \"amici\" di un ragazzino? Lo salviamo da un bullo? Scendiamo verso le giostre? Avrei gradito maggiormente uno stile pi\u00f9 distaccato dalle dinamiche umane (cosa che talvolta accade, soprattutto quando imbocchiamo percorsi pi\u00f9 naturalistici).3) Ci sono diverse ripetizioni e qualche errore di punteggiatura. Un corto che punta totalmente sulla parte narrativa e lo fa anche bene, come questo, deve essere perfetto secondo me a livello di scorrevolezza e godibilit\u00e0 della lettura, perch\u00e9 quella \u00e8 la sua arma principale. Se in qualche modo viene compromessa da una non perfetta cura dei particolare pu\u00f2 risentirne pi\u00f9 di altre opere.Al di l\u00e0 delle pecche comunque un lavoro ben scritto, ottimamente elaborato, toccante e che da da pensare. Non sono pregi da poco se si pensa che il tutto \u00e8 stato realizzato in uno spazio cos\u00ec ridotto. Giudizio quindi pi\u00f9 che positivo.Voto inviato a Gabriele"
    ],
    [
        "148553",
        "kenfalco",
        "Zakimos ha scritto:mancano i link ipertestualiE' un problema di esportazione in PDF, colpa nostra.. ripubblichiamo il Corto con i link."
    ],
    [
        "148554",
        "Seven_Legion",
        "Indubbiamente simpatica l'idea. La storia e' minimale (inevitabile, vista la poca possibilita' d'azione del protagonista!) ma i finali riescono ugualmente bene a connotarsi come \"bad end\" o \"happy end\".Non ho capito l'appunto di Prodo sul fatto che <saremmo \"amici\" di un ragazzino??>.In realta' la cosa mi sembra spiegata in modo abbastanza ben pensato e dopotutto qualche aggancio fantasioso e' necessario per\u00a0 variare un po' la storia. Piu' che altro son rimasto male nello scoprire che\u00a0 questa foglia aveva piu' vita sociale di me, per il resto un ottimo cortissimo."
    ],
    [
        "148557",
        "djmayhem",
        "idea carina, mi ha po' ricordato un vecchio corto dove il protagonista era un Kraan (quindi un animale).Purtroppo il tempo mi ha trasformato un vecchio acido e bilioso e non riesco pi\u00f9 ad apprezzare racconti poetici e onirici come in giovent\u00f9.E' una bella fiaba, con un target\u00a0 molto giovane, il tema \u00e8 comunque azzeccato in pieno, e ho apprezzato alcune trovate.Niente enigmi particolari o scelte difficili, pi\u00f9 finali ma senza che ve ne sia uno principale.Voto positivo."
    ],
    [
        "148563",
        "kenfalco",
        "Il corto \u00e8 stato ripubblicato con i link ai paragrafi. Se lo leggete da browser fate un refresh della pagina."
    ],
    [
        "148564",
        "FinalFabbiX",
        "Far\u00f2 un breve e conciso commento, che riassiume in poche parole l'emozione che mi ha trasmesso questa opera:SpoilerChe corto carinoooooooooooooo <3 <3<3<3 !!!Non c'\u00e8 molto da dire. Il corto sceglie di essere breve (non sfrutta neanche tutte e 8 le pagine), per regalare piccoli momenti intensi. \u00c8 stupendamente dolce nella sua semplicit\u00e0.L'uso sapiente delle parole e la scelta di termini adeguati (penso ad esempio al delicato \"bagnetto\") rende l'atmosfera rilassante e immersiva.Fra l'altro, tema azzeccato in pieno.Opinione personale: refusi vari secondo me non dovrebbero influire sul giudizio dell'opera, quindi non ne terr\u00f2 conto.Se devo proprio trovare il pelo dell'uovo, mi ha un po' stuccato la sequenza dei bulli. Quando si sfiorano tematiche cos\u00ec complesse, secondo me, \u00e8 sempre d'obbligo parlarne seriamente, qui invece lo stereotipo \u00e8 fin troppo palpabile.Non penso ci sia altro da dire. Sicuramente un ottimo corto, che non fa che confermare che siamo in un'edizione fra le pi\u00f9 agguerrite di sempre.Voto a gabrieleud in settimana"
    ],
    [
        "148565",
        "gabrieleud",
        "kenfalco ha scritto:Zakimos ha scritto:mancano i link ipertestualiE' un problema di esportazione in PDF, colpa nostra.. ripubblichiamo il Corto con i link.Nel .rtf originale funzionano, ma i numeri linkati lampeggiano ogni 3 secondi. Forse per questo in fase di conversione non andavano i linkSe qualcuno sa da cosa dipende, sarebbe bello capirlo."
    ],
    [
        "148567",
        "kenfalco",
        "Nell'informatica accadono cose che noi umani non potremo mai capire..."
    ],
    [
        "148573",
        "GGigassi",
        "kenfalco ha scritto:Il corto \u00e8 stato ripubblicato con i link ai paragrafi. Se lo leggete da browser fate un refresh della pagina.adesso funzionano i link ma il rimando al 16 dell'inizio mi fa andare al 15."
    ],
    [
        "148574",
        "kenfalco",
        "Quello fa parte del documento originale, verr\u00e0 corretto alla fine del concorso."
    ],
    [
        "148580",
        "Anima di Lupo",
        "Forse in nessun altro Corto, quest'anno, ho notato come la storia breve rispecchi il testo breve e si adatti completamente alla caducit\u00e0 del momento. Quanto poco resiste, una foglia, staccata dalla linfa vitale del suo albero? Quanto \u00e8 irrisorio tutto quello che fa? E dove andr\u00e0? Quanto breve \u00e8 la sua \"vita indipendente\"?Ebbene, in pochi paragrafi (neanche fosse una poesia) l'autore ci delinea un quadro (incompleto certo, le variabili erano centinaia. Mancano, per esempio, la concimazione nel terreno o il nido degli uccelli) dello sforzo che una sottile e leggera foglia mette in atto per opporsi al vento, pi\u00f9 forte di lei e senza meta apparente (una lenta e disillusa discesa...), e cercare di decidere autonomamente. Cercare di opporsi a un destino inevitabile che si manifester\u00e0 in brevissimo tempo. Forse \u00e8 per questo motivo che non mi ha pesato l'assenza di un vero e proprio obiettivo (anche se nell'intezione dell'autore, come obiettivo da raggiungere, potrebbe esserci il salvataggio di Tommy al paragrafo 10). Il Corto infatti, pur avendo una sua giocabilit\u00e0 nelle scelte direzionali della Foglia, non ha una vera missione da compiere, se non quella appunto di far riflettere sulla brevit\u00e0 del viaggio (a proposito, perch\u00e9 nel titolo \u00e8 stato usato il pesante ED quando bastava E?) e sulle similitudini tra la pochezza e la fragilit\u00e0 della nostra vita e della breve esistenza della foglia staccata dall'albero. Tutto carino e godibile ma anche di una semplicit\u00e0 disarmante (maggiore di altri Corti di quest'anno, anch'essi troppo semplici) per cui voto certamente positivo ma senza eccellenze secondo il mio giudizio.Voto inviato a Gabriele UD"
    ],
    [
        "148620",
        "sancio",
        "Ecco in questo decimo corto l'esempio di come la capacit\u00e0 di scrivere faccia la differenza.Il comparto gioco \u00e8 infatti ai minimi termini: nessuna caratteristica, oggetto, enigma e solo diciassette paragrafi.Ciononostante con la sua prosa soffice, quasi poetica l'autore va oltre l'apparenza delle cose e ci lascia percepire altro, non scritto ma di vitale importanza. Questo \u00e8 talento.Purtroppo il misterioso autore, non credo sia altrettanto esperto nel settore ludico. Poteva infatti creare un albero (per restare in tema) di bivi pi\u00f9 articolato. Non credo servisse altro, non immagino punti caratteristica, oggetti, o enigmi per una semplice foglia. Ho trovato la lunghezza di un paio di paragrafi eccessiva per sfruttare al meglio lo standard di quest'anno.In definitiva, complimenti, mai mi sarei immaginato di impersonificare una foglia.Voto inviato a gabrieleud"
    ],
    [
        "148628",
        "GGigassi",
        "Dopo aver letto la disamina di Zakimos e aver notato l\u2019assenza dei link ipertestuali stavo partendo lancia in resta contro l\u2019autore per spiegargli come una realizzazione sciatta tolga il gusto della lettura anche del Cortissimo pi\u00f9 bello e quanto sia importante mettere i link: non solo per essere ammessi al concorso ma anche per rispetto verso gli altri partecipanti che si sono presi la briga di imparare a metterli, laddove ovviamente l\u2019opera lo richieda.Fortunatamente gli errori di battitura non sono andati molto oltre quelli che io e Zakimos abbiamo rilevato, mentre per i link mancanti si trattava solo di un problema tecnico. Sospiro di sollievo: mi sono risparmiato dal fare la figura dello stronzo e dare un votaccio a questo Cortissimo!Il pregio maggiore di questo Cortissimo \u00e8 la sua originalit\u00e0, come \u00e8 stato giustamente gi\u00e0 rilevato dagli altri utenti. Vorrei porre per\u00f2 l\u2019accento anche sulla forza evocativa dell\u2019opera, pregio che metterei quasi sullo stesso piano dell\u2019originalit\u00e0. L\u2019autore \u00e8 riuscito a tratteggiare un bello scorcio di America provinciale, quasi rurale, anche con la scelte di nomi come \u201cTiny Town\u201d, \u201cSlimriver\u201d, \u201cHalfie\u201d, la famiglia \u201cBoilers\u201d. Il tutto mi ha trasmesso la sensazione di un mondo cristallizzato in una boccia di vetro, piacevolmente ovattato: persino i bulli hanno un che di distante, quasi di tranquillizzante.In quest\u2019ottica il termine \u201cbaby gang\u201d mi \u00e8 sembrato un po\u2019 stridente, perch\u00e9 lo associo alle popolose metropoli piuttosto che al placido Midwest, ma mi rendo conto che sia solo un\u2019impressione mia.L\u2019aspetto ludico \u00e8 messo in secondo piano rispetto a quello letterario, e in effetti si gira letteralmente a vuoto, almeno inizialmente. Non c\u2019\u00e8 un obiettivo da raggiungere, ma l\u2019opera si \u201cvince\u201d giocandola pi\u00f9 volte e scoprendone tutti gli anfratti. Che per\u00f2, data la brevit\u00e0 imposta dal bando, non possono fisiologicamente essere tanti.Le considerazioni sulla caducit\u00e0 della vita e sulla precariet\u00e0 dell\u2019esistenza le lascio agli altri utenti, questo Cortissimo mi ha soddisfatto gi\u00e0 cos\u00ec senza necessitare di sovrastrutture. Peccato per i vari errori sparsi, di cui dovr\u00f2 per forza tenere conto. Ma almeno l\u2019opera per me ha rispettato pienamente il bando, cosa niente affatto scontata quest\u2019anno.Voto inviato"
    ],
    [
        "148657",
        "Pirata delle Alpi",
        "Questo Corto brilla dalla sua originalit\u00e0: il Protagonista \u00e8 una foglia che se ne va, cavalcando il vento. Una bellissima idea, molto poetica.Ma, nonostante la bella prosa dell'autore misterioso (stavolta non ho beccato nessuno), ci sono degli elementi che non mi sono piaciuti: la foglia (priva di organi sensoriali come gli conosciamo noi), sa come si chiama la piccola citt\u00e0 (gli amatori di film strambi ci avranno riconosciuto \"Terror in Tiny Town\") e pu\u00f2 definire cosa sia un bullo. Capisco che l'autore abbia voluto farci capire cosa stesse succedendo, ma una foglia non pu\u00f2 conoscere questi concetti! Forse una descrizione dei fatti o dei luoghi sarebbe meglio.Per\u00f2, l'essenza poetica e metaforica di questo Corto \u00e8 una vera boccata d'aria e ci mostra quanto il racconto interattivo possa essere versatile.Amico autore, hai fatto un bel lavoro nonostante qualche nota stonata. Il mio voto sar\u00e0 buono, ma non alto come la cima di una sequoia."
    ],
    [
        "148690",
        "Adriano",
        "- REGOLAMENTOL\u2019assenza non pesa, visto il taglio del corto.- TRAMAUn applauso all\u2019autore: la storia \u00e8 davvero molto profonda. \u00c8 vero che, essendo una foglia, il concetto di \u201ctrama\u201d diventa un po\u2019 obsoleto e in realt\u00e0 non serve, per\u00f2 nel leggere i vari sviluppi si ha un po\u2019 l\u2019effetto-dispersione per il lettore.- STRUTTURAAlcuni percorsi sono davvero brevi (3 paragrafi), il pi\u00f9 lungo \u00e8 di 11 paragrafi se non sbaglio. Direi che la distribuzione \u00e8 eccellente, considerando i soli 17 paragrafi utilizzati.- PARTE LUDICAAssente, ma l\u2019assenza non pesa pi\u00f9 di tanto: il lettore si deve concentrare solo sugli aspetti emotivi e deve godersi una splendida esperienza, tra l\u2019altro alcuni sviluppi sono davvero profondi a livello di significato.- NARRAZIONEAlcuni errori qua e l\u00e0, ma nel complesso \u00e8 tutto molto godibile.Tutto perfetto, quindi? Si, ma c\u2019\u00e8 qualcosa che mi impedisce di strabuzzare gli occhi.Pur apprezzando tantissimo questo piccolo gioiellino e l\u2019idea intorno alla quale ruota, non ne sono uscito divertito come altri 2-3 racconti di questa edizione. Effettivamente manca qualcosa, e l\u2019impressione di un\u2019incompletezza di fondo pare accrescere con le letture. Sar\u00e0 questa sorta di malinconia mista a serenit\u00e0, sar\u00e0 il fatto che alla fine essendo una foglia siamo irrilevanti nelle scene in cui passiamo attraverso, sar\u00e0 che il voler affrontare diversi temi e diverse scene fa s\u00ec che (unitamente alla lunghezza di alcuni paragrafi) non dia bene l\u2019idea di dove si voglia andare a parare, ma qualcosa nei meandri pi\u00f9 profondi di questo racconto mi impedisce di goderne a pieno.Il voto sar\u00e0 comunque molto positivo. Bravo autore.Voto inviato agabrieleud."
    ],
    [
        "148708",
        "Tumassa",
        "Devo dire di essere molto sorpreso dei commenti entusiastici riguardo a questo corto, ma posso capire un atteggiamento indulgente con un autore che evidentemente \u00e8 un esordiente assoluto.Non che io voglia essere cattivo e generalmente preferisco parlare di ci\u00f2 che mi piace piuttosto che di ci\u00f2 che non mi piace, ma volevo dare voce anche a chi magari, come me, non ha ben capito cosa ci sia tanto da apprezzare.La parte ludica \u00e8 totalmente assente, il che non pu\u00f2 passare in sordina: in un librogame, seppur cortissimo, a mio avviso deve esserci una componente o divertente o di sfida.Ma se l'autore punta tutto esclusivamente sulla parte letteraria, errori di punteggiatura, incongruenze come \"vai a 14 / vai al 12\" e altre imperfezioni che sono gi\u00e0 state notate dagli altri diventano doppiamente gravi.Anche il soggetto non mi sembra poi cos\u00ec originale... anch'io per un mio corto avevo pensato a qualcosa come una foglia che viene sballottato dal vento, ma poi ho lasciato perdere perch\u00e9 non mi sembrava avere grandi potenzialit\u00e0.Poi per il resto ci sono appena diciassette paragrafi (manco 20!) e possono bastarne tre o quattro per arrivare alla fine... anche se \u00e8 un cortissimo direi che \u00e8 decisamente troppo poco, la lettura rischia di durare appena una manciata di secondi.Insomma, mi rendo benissimo conto che \u00e8 anche colpa mia che non riesco ad apprezzare queste opere minimaliste, delicate, che vogliono dire tanto dicendo poco, che si basano su piccole suggestioni poetiche, eccetera... ecco, tutto ci\u00f2 mi fa venire solitamente l'orticaria e questo corto non fa eccezione. Quindi specificando che parlo per mio gusto personale, ma quando si d\u00e0 un giudizio soggettivo credo sia giusto farlo, il mio voto a questo corto sar\u00e0 decisamente negativo."
    ],
    [
        "148718",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Un piccolo gioiellino questo corto, intriso di poesia. Il viaggio di una foglia che si stacca dal ramo di un albero (del suo Albero) e viene trascinata dal vento fino ad arrivare a quiete finale.Il corto \u00e8 abbastanza breve, con i suoi 17 paragrafi, ma presenta ben 6 diversi finali. \u00c8 inoltre il primo finora che rispetta al 100%, senza sfumature di interpretazione, il tema del concorso.Lo stile e la forma sono buoni; qualche ripetizione di troppo che si poteva evitare e soprattutto TUTTE le congiunzioni seguite da vocale sono eufoniche. Perfino il titolo ha una congiunzione eufonica! Caro autore, se nel parlato \u00e8 frequente e accettabile usare \"ed\", \"ad\", \"od\", nello scritto stride e cava l'occhio: il mio consiglio \u00e8 di evitare il pi\u00f9 possibile di aggiungere quella \"d\" alle congiunzioni, limitandola all'espressione \"ad esempio\" e ai casi in cui la congiunzione \u00e8 seguita da parole che cominciano con la stessa vocale (tipo: \"ed \u00e8\"). Anche scrivere \"E'\" invece di \"\u00c8\" \u00e8 bruttino (se \u00e8 accettabile nella scrittura da chat o da forum, non lo \u00e8 in un testo letterario): su word \u00e8 facile, basta scrivere \"\u00e8\" minuscolo a inizio frase e quando premi spazio la correzione automatica te lo mette maiuscolo (o se hai la correzione automatica disattivata, selezionalo e usa l'opzione \"Maiuscole/minuscole\"). Un altro consiglio \u00e8 di uniformare il testo dei rimandi, che a volte dice \"vai al XX\" e a volte \"vai a XX\", e comunque di chiudere col punto. Si tratta comunque di sottigliezze, di errori veniali, che non intaccheranno di certo il mio voto.Che sar\u00e0 alto, perch\u00e8 questo \u00e8 un ottimo corto, che merita le mie lodi.Il mio voto \u00e8SpoilerventiStatistiche:Num. paragrafi: 17Num. pagine librogame: 6Num. parole librogame: 1325 (65,6%)Introduzione/regolamento/epilogo: s\u00ecNum. pagine intro/rego/epi: 1Num. parole intro/rego/epi: 121 (20,2%)Soluzione: noDadi: noID count: 0 (ma 6 finali)Accezione del tema \"venti\": correnti d'ariaGrafo:https://i.ibb.co/x3kkjRd/Corto-10-grafo.jpgPS: -6"
    ],
    [
        "148719",
        "gabrieleud",
        "Per errore, il link di abeas \u00e8 stato sostituito con uno che si apre."
    ],
    [
        "148732",
        "Periodonikes",
        "La storia \u00e8 originale e ben scritta: la narrazione \u00e8 delicata e arricchita da semplici scelte che invogliano alla rilettura.Pi\u00f9 che divertente ho trovato questo corto rilassante, una lettura tranquilla per fare un respiro profondo e godersi un po\u2019 di calma: lo ricorder\u00f2 per la qualit\u00e0 della scrittura e per il tema originale."
    ],
    [
        "148741",
        "mark phoenix 79",
        "ma che bella l'idea\u00e8 sempre bello vedere fino a dove si pu\u00f2 spingere l'immaginazione di una personasecondo me \u00e8 un corto molto ben congeniato che ha il suo punto forte proprio nell'idea iniziale ma anche in uno sviluppo molto poeticobello vedere nuove leve cimentarsi nel concorso!voto inviato a Gabriele"
    ],
    [
        "148762",
        "gabrieleud",
        "Stop al televoto!"
    ],
    [
        "148786",
        "gabrieleud",
        "Kenfalco ha scritto:- \"Primo ed ultimo viaggio\" -Una foglia cade... ma io ho cambiato al volo il prologo: tante foglie cadono.La prima foglia si stacca dal paragrafo 1. Il vento la porta lontano lontano, quando si posa ritorniamo ancora al paragrafo 1, e la seconda foglia si stacca. Potrebbe percorrere la stessa strada della prima, ma che importa, la terza foglia trova un lago, la quarta incontra un bambino, e la quinta come la prima. Questo \u00e8 un Cortissimo Zen da leggere ogni tanto con una tazza di t\u00e8, un cuscino morbido e una foglia.Bello.Pro:- Viaggio rilassante di una foglia, dall'albero fino a terra- passando da valli, fiumi e paesi- con un piccolo dramma inaspettato.- Finali tranquilli e positivi.- Per tutti e per bambini prima di andare a dormire.- Bella scrittura.- Rigiocabile.- Perfetto per un libro illustrato.Contro:- Ingiocabile per chi non si sente pi\u00f9 bambino.Consiglio:- Vorrei un seguito, pi\u00f9 grande per\u00f2.Tema Venti:- Una foglia viene portata via dai venti.Test rompi-tema:Non possiamo togliere i venti perch\u00e9 sono le forze di movimento della nostra foglia.Dragan ha scritto:Primo ed ultimo viaggioUn corto con protagonista una foglia mancava decisamente all\u2019appello. Ora c\u2019\u00e8. Idea di grande innovazione e una bella responsabilit\u00e0 perch\u00e9 essere una foglia, pur dotata di pensiero, comporta inevitabilmente grandi limitazioni alla capacit\u00e0 di fare cose che non siano lasciarsi trasportare dal vento che ci ha staccato dall\u2019albero. L\u2019avventura \u00e8 semplice, financo elementare, ma mai banale ed \u00e8 una prima vittoria. I venti (di qui l\u2019attinenza al concorso) spediscono la foglia di qua e di l\u00e0, alla scoperta di un mondo che non aveva visto. La vera criticit\u00e0 di questo racconto \u00e8 che, a partire dalla natura stessa del protagonista, manca un qualcosa da fare, una sfida da vincere, un conflitto, se si eccettua la parte, pure questa credibile, in cui si pu\u00f2 incidere su un caso di bullismo. Bella, ma non decisiva ai fini della storia. Ma perdersi tra la poesia di questa narrazione fa chiudere un occhio.Pro:> Prosa straordinariamente delicata, fa rilassare e riesce a coinvolgere allo stesso tempo> Il corto pi\u00f9 innovativo di quelli letti fin qua a livello narrativo e di scelta stilistica> Variet\u00e0 di situazioni che si possono vivere pur essendo, \u00e8 bene ribadirlo, una semplice fogliaContro:> Manca un obiettivo, una sfida da centrare, un finale da raggiungere> Assenza totale di regolamento e di parte game> Alcuni paragrafi sono troppo brevi ed editing un po\u2019 sbrigativoGabrieleud ha scritto:Questo Corto mi spiazza.Digerisco in fretta la trascuratezza ortografica (cose minime: la E\u2019 al posto della \u00c8, gli spazi dopo le virgole) e lo stile non focalizzato sul \u201cmostrare\u201d. Vista l\u2019edizione ristretta di quest\u2019anno mi aspettavo Corti basati sul \u201craccontare\u201d, e questo non fa eccezione, ma stavolta esprimo il mio rammarico, perch\u00e9 c\u2019era altro spazio da sfruttare per migliorare le descrizioni. Ribadisco, tutte cose a cui l\u2019autore certamente bader\u00e0 senza problemi in futuro.Passato il Prologo, non c\u2019\u00e8 missione, non c\u2019\u00e8 Regolamento, non c\u2019\u00e8 una scheda del personaggio, non c\u2019\u00e8 un finale. Non esattamente ci\u00f2 che credevo di trovare in una storia che si intitola \u201cPrimo ed ultimo viaggio\u201d.Invece mi ritrovo in mano uno SLTA il cui protagonista \u00e8 una foglia mossa dai venti, il cui unico intento \u00e8 cadere in un bel posto.Mentre leggevo mi sono fermato spesso a riflettere su ci\u00f2 che stava accadendo. Mi chiedevo come facesse la foglia a sapere tutte quelle cose, ad esempio i nomi delle persone, i nomi dei luoghi\u2026 ma in fin dei conti il Vento parla e porta agli alberi storie da posti lontani. La sospensione dell\u2019incredulit\u00e0 non \u00e8 stata un problema, anzi, il raziocinio in una storia come questa sarebbe stato d\u2019intralcio.Questa foglia cade e si appresta a vivere la pi\u00f9 grande avventura della sua vita, nell'intricato tragitto dal ramo al suolo. Quante cose ho scoperto, che non sapevo. Ho scoperto che le foglie hanno sentimenti, che hanno paura di staccarsi dalla presa del ramo, si danno lo slancio e mentre cadono cercano di dare il meglio. Hanno una sola cartuccia e dev\u2019essere quella che fa centro. Ci tengono.Certo, poteva finire in una pozzanghera, sotto un trattore\u2026 ma quanto \u00e8 bello invece essere raccolti come se fossimo una pietra preziosa, o arrivare a vedere l\u2019Oceano?Potete immaginare il mio stupore quando ho persino affrontato un combattimento, l\u2019ultima cosa alla quale avrei pensato.L\u2019autore ci regala una chicca fatta di ingenua fantasia. Lo scenario autunnale \u00e8 ben tratteggiato, con le voci alla festa e la ghiaia che stride umida sotto i passi della gente. In certi finali, tutti positivi, ammiriamo il paesaggio da sogno e l\u2019orchestra accompagna anche se non la sentiamo.Il viaggio \u00e8 breve e le scelte che ci vengono proposte sono poco determinanti, e per me questo \u00e8 un pregio. Davvero credevate che fosse la foglia a scegliere dove andare a finire? Pensavate di essere voi a prendere le decisioni? No, questo \u00e8 merito dell\u2019inganno operato dall\u2019Autore, che vi fa credere di avere il controllo sul vostro destino. In realt\u00e0 lamachinasono i Venti. L\u2019Autore ci fa semplicemente vedere \u201ccosa sarebbe successo se\u201d ed ha irretito le nostre menti con questo bell\u2019incantesimo.Voto:Spoilerchiuso dalle 23:59 del 29/2/2020"
    ],
    [
        "149180",
        "Anima di Lupo",
        "Alla luce delle ultime uscite ho rivalutato questo Corto, anche perch\u00e9 mi \u00e8 rimasto impresso nella memoria nel tempo. Forse pi\u00f9 di tutti.A fine Concorso aumenter\u00f2 di mezzo punto il voto, come da Regolamento."
    ],
    [
        "149183",
        "GGigassi",
        "Ehi, ma si possono rivelare cos\u00ec le proprie intenzioni di (correzione di) voto?...a meno che tu non sia l'autore e voglia depistare un po'."
    ],
    [
        "149610",
        "GGigassi",
        "In effetti un dubbio mi \u00e8 venuto: quando \u00e8 ambientata la storia? In epoca contemporanea? Perch\u00e9 lo stile di scrittura, l'ambientazione e anche la scelta dei nomi mi ha fatto pensare a un'America anni '50, ma probabilmente \u00e8 solo una mia sensazione."
    ],
    [
        "149629",
        "crocluc",
        "GGigassi ha scritto:In effetti un dubbio mi \u00e8 venuto: quando \u00e8 ambientata la storia? In epoca contemporanea? Perch\u00e9 lo stile di scrittura, l'ambientazione e anche la scelta dei nomi mi ha fatto pensare a un'America anni '50, ma probabilmente \u00e8 solo una mia sensazione.Luogo.Diciamo che di fatto non c'\u00e8 perfetta aderenza con nessun luogo esistente a me noto. A livello paesaggistico sicuramente mi immaginavo un qualcosa di simile a Le Langhe piemontesi con una spruzzata di landscape rurale inglese ed una tocco di paesaggio autunnale del New England.Tempo.Per quanto riguarda il tempo ho immaginato un paese al giorno d'oggi ma in cui molte cose sono rimaste cristallizzate al tempo dei nostri nonni.Di fatto \u00e8 quello che avviene effettivamente spesso in paesi un po' isolati dove rimangono fortemente radicate le tradizione anche se purtroppo a volte prevalgono gli aspetti negativi dell'epoca antica e della nuova; visto il taglio del racconto ho voluto tralasciare questa nota pessimista."
    ],
    [
        "149630",
        "crocluc",
        "Easter Eggs all'interno del corto che raccontano qualcosa di me.1) Il fiume Slim River \u00e8 in realt\u00e0 la traduzione letterale di Fiume Magra un fiume realmente esistente in Lunigiana.Ho vissuto \"vicino\"\u00a0 a quel fiume per molti anni per questo ho voluto citarlo indirettamente nella storia.2)Tiny Towns \u00e8 anche il titolo di un boardgame. I boardgame sono una mia grande passione che volevo omaggiare nel corto.3)Altra mia passione \u00e8 la musica e forse i pi\u00f9 attenti avranno notato una citazione. Il lago Emerson \u00e8 una citazione di Emerson, Lake and Palmer (ELP per gli amici) importantissimo trio progressive rock degli anni 70.Avevate notato qualcuno di questi piccoli easter eggs?"
    ],
    [
        "149631",
        "powerbob",
        "Diciamo che sono riuscito a cogliere solo Tiny Towns, essendo anche io appassionato di giochi da tavolo e di carte. Apprezzo comunque moltissimo che ci siano Easter eggs biografici: mi fanno amare ancor di pi\u00f9 questo corto. Peccato che non potr\u00f2 dare un voto maggiore di quello che ti ho dato. (capirai il motivo hehehe)"
    ],
    [
        "149634",
        "GGigassi",
        "crocluc ha scritto:Easter Eggs all'interno del corto che raccontano qualcosa di me.1) Il fiume Slim River \u00e8 in realt\u00e0 la traduzione letterale di Fiume Magra un fiume realmente esistente in Lunigiana.Ho vissuto \"vicino\"\u00a0 a quel fiume per molti anni per questo ho voluto citarlo indirettamente nella storia.2)Tiny Towns \u00e8 anche il titolo di un boardgame. I boardgame sono una mia grande passione che volevo omaggiare nel corto.3)Altra mia passione \u00e8 la musica e forse i pi\u00f9 attenti avranno notato una citazione. Il lago Emerson \u00e8 una citazione di Emerson, Lake and Palmer (ELP per gli amici) importantissimo trio progressive rock degli anni 70.Avevate notato qualcuno di questi piccoli easter eggs?non ci sarei mai arrivato, per me erano dei nomi tipici della provincia americana"
    ],
    [
        "149701",
        "Zakimos",
        "La semplicit\u00e0 come arma vincente: una cosa che spesso i designer dimenticano, ma che invece \u00e8 FONDAMENTALE. Complimenti, Crocluc!"
    ],
    [
        "150264",
        "Periodonikes",
        "crocluc ha scritto:Easter Eggs all'interno del corto che raccontano qualcosa di me.1) Il fiume Slim River \u00e8 in realt\u00e0 la traduzione letterale di Fiume Magra un fiume realmente esistente in Lunigiana.Ho vissuto \"vicino\"\u00a0 a quel fiume per molti anni per questo ho voluto citarlo indirettamente nella storia.2)Tiny Towns \u00e8 anche il titolo di un boardgame. I boardgame sono una mia grande passione che volevo omaggiare nel corto.3)Altra mia passione \u00e8 la musica e forse i pi\u00f9 attenti avranno notato una citazione. Il lago Emerson \u00e8 una citazione di Emerson, Lake and Palmer (ELP per gli amici) importantissimo trio progressive rock degli anni 70.Avevate notato qualcuno di questi piccoli easter eggs?Anche io avevo notato solo l'easter egg del gioco da tavola, essendo un appassionato. Molto carina come idea"
    ],
    [
        "150533",
        "crocluc",
        "Periodonikes ha scritto:Anche io avevo notato solo l'easter egg del gioco da tavola, essendo un appassionato. Molto carina come ideaGrazie Mille!Tempo fa, non ricordo in quale thread del forum, mi avevi chiesto un qualcosa del tipo \"Dove ho imparato a scrivere bene essendo un esordiente\"Scusa se non ti ho mai risposto; un po' perch\u00e9 poi si \u00e8 passati ad altri temi nel thread e un po' perch\u00e9 sinceramente non penso di essere molto bravo a scrivere.Mi spiego meglio. Sono molto lento, ho poca tecnica, mi mancano nozioni fondamentali delle buona scrittura ecc. Poi s\u00ec alle volte mi escono delle cose gradevoli, purtroppo per\u00f2 dovrei esercitarmi molto di pi\u00f9.Posso dire per\u00f2 che mi sono fatto le ossa scrivendo mail di lavoro che pur essendo la maggior parte delle volte di carattere tecnico ti permettono di affinare un minimo la capacit\u00e0 comunicativa......e inoltre devi essere convincente quando chiedi le ferie!"
    ],
    [
        "150536",
        "powerbob",
        "crocluc ha scritto:...e inoltre devi essere convincente quando chiedi le ferie!Se un giorno ti dovesse capitare di raccontare di un soldato che chiede le ferie al proprio Re, almeno parti avvantaggiato XD"
    ],
    [
        "150550",
        "Periodonikes",
        "Insomma, far di necessit\u00e0 virt\u00f9!"
    ]
]