[
    [
        "148535",
        "Dragan",
        "Corbezzoli! In arrivo il nono corto in concorso, che si chiama:Io Sto in Crisi 2"
    ],
    [
        "148540",
        "GGigassi",
        "Visto il titolo mi aspettavo qualcosa di diverso,\u00a0 iconoclasta coma il primo glorioso ISIC, invece vedo che \u00e8 \"serio\"Comunque sembra interessante."
    ],
    [
        "148545",
        "Zakimos",
        "Autore sgamato in tempo zero"
    ],
    [
        "148547",
        "Cacca",
        "Egregerrimi e stupendissimi utensili di Librogame's Land,con la presente diffidento ufficialmente l'indebita utilizzazione del succitato titolamento 'Io sto in crisi', che come ben notiziati risulta coperto da diritto in cerca d'autore del sottoscrittico ancora vivo e vegeto e per sommerrimo gaudio e eccellentissimo giubilo non decesseduto a tutt'oggi da pi\u00f9 di cinquant'anni.Indiposcia mi vedo costrizionato, in violizzazione di tale mia legittimissima richiesta e non conformamento entro 24 ore a partire da tutt'ora, a chiedere a titolazione di risarcimento dei danni immorali et immateriali:- 1 milione di euro all'ossequiosissimo Sig. Misconosciuto, autore misconosciuto della plagificata opera- 1 milione di euro in solidit\u00e0 agli rispettosissimi Sig. Udirazzi, Sig. Dragano e Sig. Kencocorito quali coorganizzatori del pregiatissimo concorso dei Breverrimi di LGL- 1 milione di euro al gentilerrimo Sig. Prodocevano quale direttore, fondatore, monarca assoluterrimo della ospitantissima Librogame's Land.Con umilissimo timore referenziale, porgo preziosissimi e cordialerrimi saluti.Sig. Venti Cacca"
    ],
    [
        "148549",
        "Prodo",
        "Sto scrivendo dalla mia nuova abitazione, ubicata sotto Ponte Milvio e piuttosto aperta e arieggiata (non ha mura n\u00e9 tetto). Purtroppo ho dovuto cedere il mio vecchio appartamento e quello dei miei genitori 80enni per prepararmi a risarcire il signor Venti Cacca dopo essere stato citato da egli in giudizio.Speriamo che l'avvocato Cattivello consigliatomi dal signor Udinazzi possa farmi risparmiare qualcosa...Venendo al Corto: come ha detto il buon Ggigassi anche io mi aspettavo qualcosa di delirante-demenziale, invece il lavoro \u00e8 serio e anche piuttosto divertente.In pratica non esistono vere diramazioni: nel tentativo di sfuggire a Patrizia dobbiamo scegliere dodici caratteristiche e usarle per accumulare venti unit\u00e0 di \"perdita di tempo\", necessarie per arrivare alle 20 e 20 e non farci beccare.Tale eventualit\u00e0 \u00e8 condizionata in parte dalle scelte che andremo a compiere, ma soprattutto dalle caratteristiche abbiamo selezionato in sede di creazione del personaggio. Ce ne sono tantissime, alcune completamente inutili, altre che si sovrappongono (fascino/bellezza per esempio), altre imprescindibili e in grado di regalarci bonus o aiutarci in pi\u00f9 situazioni (Fortuna) altre ancora addirittura dannose.Devo dire che, considerando il tono goliardico del racconto (anche l'obiettivo di dover tradire la nostra fidanzata ed evitare di farci beccare al locale ha un che di squilibresco) la preparazione che c'\u00e8 stata alla base del corto \u00e8 notevole, e anche la narrazione delle vicende \u00e8 spesso ironica e divertente, pur mantenendo una coerenza con le caratteristiche richieste per superare le varie prove.Mi sono divertito leggendolo e, a dispetto della ristrettezza strutturale, il racconto ha anche una sua rigiocabilit\u00e0 se vi lascerete ingarellare da elementi statistici (tipo qual \u00e8 il percorso che mi consente di vincere in meno mosse? Quale quello che invece mi fa arrivare a 20 sfruttando tutte e dodici le caratteristiche prescelte? E cose simili).Secondo me Io Sto in Crisi 2 \u00e8 un bell'esercizio tecnico e anche un racconto che dimostra in modo intelligente un escamotage per ovviare allo spazio ristretto e tirare fuori comunque un'opera degna.Cosa gli manca? Probabilmente la sua natura leggera finisce per penalizzarlo: \u00e8 divertente, si gioca-legge con una certa rapidit\u00e0, strappa qualche risata, ma alla fine della fiera non \u00e8 uno di quei lavori che ti rimane nella mente dopo averlo completato, forse anche perch\u00e9 l'autore ha deciso di essere buono e mantenere molto larghe le maglie.Per finirlo infatti bastano 5 o 6 delle caratteristiche tra le dodici che possiamo scegliere, quindi \u00e8 molto probabile che, dopo una partita di \"riscaldamento\" in cui ci rendiamo conto di cosa serve e cosa no, possiamo completarlo in scioltezza alla seconda senza problemi e anche permettendoci qualche errore.Paradossalmente, per come \u00e8 strutturato il racconto, forse una maggiore cattiveria, la creazione di un true path (o di un percorso molto stretto) avrebbe giovato e consentito al lettore di accanirisi un po' di pi\u00f9 in cerca della soluzione.Altro difetto che mi \u00e8 risultato un po' indigesto: manca un vero finale vincente: ce ne sono un paio collaterali (in cui ci dileguiamo con una bellona fregandocene di Patrizia, o veniamo da quest'ultima gonfiati stile zampogna), ma quello principale non esiste, \u00e8 liquidato con due righe al termine del regolamento che ci informano che \"abbiamo vinto se...\".Peccato, perch\u00e9 \u00e8 sempre piacevole essere gratificati da un epilogo a hoc se riusciamo a sciogliere il bandolo della matassa.Apprezzo l'idea di fondo, l'ironia, la simpatia e il lavoro strutturale e per questo premio il corto con un voto positivo: non \u00e8 tra quelli per\u00f2 che, a mio gusto, possono lottare per la vittoria finale.Voto inviato a Gabriele."
    ],
    [
        "148551",
        "GGigassi",
        "Non posso che far mie le rimostranze del Sig. Cacca.Ricordo a beneficio degli utenti pi\u00f9 giovani che il querelante \u00e8 autore di questa opera fondamentale nella storia di LGL:https://www.librogame.net/index.php/forum/topic?id=512L\u2019autore di questo secondo \u201cIo sto in crisi\u201d si \u00e8 limitato ad approfittare del traino dell\u2019associazione mentale con l\u2019opera originale per ritagliarsi uno spazio e arruffianarsi le simpatie degli utenti di pi\u00f9 lungo corso (e io con loro), non dissimilmente da quanto fatto nei secoli con tutte le opere d\u2019ingegno dell\u2019uomo da autori senza scrupoli: il Sig. Cacca sapr\u00e0 sicuramente che, per limitarci a un solo esempio, il Don Quixote di Cervantes ebbe vari seguiti apocrifi, che il vero autore dovette sconfessare.In quest\u2019ottica il numero 2 posto in calce al titolo di questa opera assume un aspetto ingannevole, anzi persino canzonatorio, non avendo il Cortissimo alcun elemento in comune con l\u2019originale. E pertanto le rimostranze in merito al danno d\u2019immagine del Sig. Cacca mi sembrano giustificate, anche se forse non accoglibili in sede legale. Saltano infatti alla memoria casi eccellenti di film \u201cbis\u201d italiani, vedasi in particolar modo la filmografia di Joe D\u2019Amato/Aristide Massaccesi. Ma qui ci si addentra in un ginepraio la cui uscita pu\u00f2 essere determinata dai fattori pi\u00f9 vari (potrebbe rivelarsi un true path strettissimo come un racconto a bivi in cui l\u2019alea \u00e8 l\u2019aspetto preponderante): per un \u201cAliens 2 sulla terra\u201d di Ciro Ippolito che lasci\u00f2 a bocca asciutta Ridley Scott e il suo entourage, avendo deliberato il giudice che il termine \u201calien\u201d non \u00e8 passibile di essere registrato come trademark, c\u2019\u00e8 almeno un \u201cL\u2019Ultimo Cacciatore\u201d (di Anthony Dawson/Antonio Margheriti) che la produzione prefer\u00ec al preventivato \u201cCacciatore 2\u201d, con cui si sarebbe posto nella scia del grandissimo successo \u201cIl Cacciatore\u201d di Michael Cimino, per evitare noie.Invito pertanto il Sig. Cacca a procedere con la sua requisitoria, se non altro per creare un precedente e capire come muoversi qualora si verifichino casi analoghi nell\u2019ambito della letteratura interattiva (ambito non nuovo a tali appropriazioni indebite: tra i miei ricordi infantili c\u2019\u00e8 la diffusione nelle edicole di libri con enigmi, quiz e giochini vari presentati come \u201clibrogame\u201d). In considerazione del nome, non nutro dubbi sul fatto che il Sig. Cacca sappia scegliere il Foro Competente pi\u00f9 adatto.Vorrei per\u00f2 portare l\u2019attenzione del Sig. Cacca sul caso Vento Divino vs. Angus McBride, brillantemente risolto dall\u2019autore imputato con la formula \u201cAh ah l\u2019artista \u00e8 morto e non pu\u00f2 rompermi i coglioni se uso una sua illustrazione per la copertina!\u201dAuspico che il Sig. Cacca non voglia interpretare queste parole come una minaccia, perch\u00e9 non lo sono affatto. Ma proprio no. Figuriamoci. Faccio per\u00f2 mie anche le sue considerazioni espresse nella frase \"del sottoscrittico ancora vivo e vegeto\". Fossi in lui, rispetterei una quarantena strettissima (gi\u00e0 di per s\u00e9 auspicabile in questo periodo di Coronavirus) evitando accuratamente i viaggi nell\u2019operoso nord-est italiano almeno sino alla fine del concorso dei Cortissimi."
    ],
    [
        "148556",
        "djmayhem",
        "beh, i sequel difficilmente reggono il confronto con i capostipiti.Comunque corto che si legge rapidamente, non richiede particolare ingegno con enigmi o indovinelli vari, demenziale ma nemmeno troppo (abbiamo letto di molto peggio/meglio).Non c'\u00e8 una vera fine, ma solo una ricorsivit\u00e0 legate alle scelte, questo a mio modo di vedere lo penalizza un po' rispetto agli altri corti.Voto inviato a gabrieleud."
    ],
    [
        "148577",
        "FinalFabbiX",
        "Mah.Finch\u00e9 si tratta di Paul Auster potevo anche starci, ma addirittura scomodare per nulla mostri sacri della letteratura come RegolamentoCacca... mi sembra quantomeno blasfemo.A parte gli scherzi, il corto \u00e8 simpatico. Ha un buon concept, \u00e8 realizzato con qualche tocco di humor che non guasta e ha un buon sistema di gioco.Ammetto che, per\u00f2, mi ha un po' deluso perch\u00e9, a mio parere, non ha osato quanto prometteva.Si poteva spingere di pi\u00f9 su cinismo e cattiveria! Non ci sono i colpi bassi che mi aspettavo, l'orrido che mi ero pregustato viste le premesse, l'umiliazione che pensavo avrei dovuto subire.Faccio un esempio: a inizio corto, ci viene detto chenon possiamo stare un'ora chiusi in bagno... ma perch\u00e9? Sarebbe stato originale se ci fosse stata questa diramazione, magari l'autore poteva costringerci a guardare uno di quegli spettacoli raccapriccianti che i bagni pubblici possono offrire, qualcosa di terribile a costo della nostra sanit\u00e0 mentale.Ogni tanto si intravede qualche passaggio di questo genere, ad esempio quandoSpoilerusiamo l'addestramento militare rendendoci ridicoli, o quando ce ne freghiamo di tutto\u00a0 e andiamo via con soldi e gnocca.ma, secondo me, \u00e8 sempre proposto in maniera timorosa anzich\u00e9 spregiudicata e questo fa s\u00ec che il racconto non rimanga cos\u00ec impresso nella mente nella sua interezza.Anche alcune scene, come quella dove aiutiamo un anziano, finiscono quasi per essere noiose quando... per Dio, \u00e8 un anziano! Potevamo sfruttare il suo alzheimer e ritornare da lui mille volte, o corromperlo con la gnocca o chiss\u00e0 cos'altro.A tutto questo si aggiunge la mancanza di un finale, che svilisce un po' la storia rendendo il tutto meno soddisfacente.Vorrei per\u00f2 spezzare una lancia nei confronti del sistema di gioco: pur non essendo \"profondo\" o particolarmente articolato, regala le sue belle soddisfazioni, \u00e8 in parte innovativo e soprattutto parte con una premessachiarasu cosa dovremo fare, dandoci quindi un criterio su quali abilit\u00e0 dovremmo scegliere, senza gettarci allo sbaraglio come invece\u00a0 fanno odiosamente altri corti. Questa scelta per me vale oro.Tirando le somme, il voto rimane sicuramente buono ma un po' sotto la media di questa edizione.Interessante l'idea di Prodo di auto imporsi delle \"challenge\": ci prover\u00f2 in settimana; sicuramente aumenta la longevit\u00e0 dell'opera, anche se sarebbe stato interessante se ci avesse pensato l'autorevoto in settimana a gabrieleud"
    ],
    [
        "148578",
        "FinalFabbiX",
        "Prodo ha scritto:il racconto ha anche una sua rigiocabilit\u00e0 se vi lascerete ingarellare da elementi statistici (tipo qual \u00e8 il percorso che mi consente di vincere in meno mosse? Quale quello che invece mi fa arrivare a 20 sfruttando tutte e dodici le caratteristiche prescelte? E cose simili).Uh, che ne dite se per ravvivare un po' la discussione propongo qualche sfida?- qual \u00e8 il massimo punteggio che riuscite a ottenere ?- il minimo numero di abilit\u00e0 che vi servono per fare 20 punti?- (bonus per i pi\u00f9 appassionati) ipotizzando di togliere il limite di 12, quante abilit\u00e0 si possono avere al massimo per riuscire comunque a vincere?"
    ],
    [
        "148582",
        "Cacca",
        "GGigassi ha scritto:Ah ah l\u2019artista \u00e8 morto e non pu\u00f2 rompermi i coglioni se uso una sua illustrazione per la copertina!Prezioserrimo Sig. GGigassi,per quanto poco dissimulazionata la sua \u00e8 un minacciamento bello e buono!Debbo sottolinearizzare che io non conosco il vieppi\u00f9 lei succitato Signor GGigassi! Giamma\u00ecssimo! Non ne ho mai ottenuto increscioso scambio di presentamenti!In uno slancio di veritiera sinceritudine debbo in ogni casistica confessionare il conoscimento di coloro i quali potrebbero, se il mio intuito non mi foraggia, annoverarsi quali parentado del succitato Signor GGigassi, ovverovossia il Signor AAigassi, il Signor BBigassi, il Signor CCigassi, il Signor DDigassi, il Signor EEigassi, il Signor FFigassi, il Signor HHigassi, il Signor IIigassi, il Signor JJigassi, il Signor KKigassi, il Signor LLigassi, il Signor MMigassi, il Signor NNigassi, il Signor OOigassi, il Signor PPigassi, il Signor QQigassi, il Signor RRigassi, il Signor TTigassi, il Signor UUigassi, il Signor VVigassi, il Signor WWigassi, il Signor XXigassi, il Signor YYigassi, il Signor ZZigassi.Tutto costerioro orbendunque s\u00ec!, lo ammetto, li conosco, ma assicuraziono che no!, il Signor GGigassi non l\u2019ho mai interloquito!E non avendoci rispettivamente presenzializzato, come pu\u00f2 lei Signor GGigassi annoveragliarsi il diritto di lestofantizzare un siffatto minacciosissimo avvertimento di stampo yakuzico? Irrispettosissimo e poco gaudenterrimo!Da cui derivaziona la ulteriore richiesta aggiuntiva del sottoscrittico di rimborsamento di danno quantificalizzata in:- 1 milione di euro al Sig. GGigassi quale anticipazione per le spese medicali in sostegno al recupero psicotropo del sottoscrittico Sig. Venti Cacca da apposto dottore psicologico- 1 milione di euro in solidit\u00e0 agli rispettosissimi Sig. Uditriccheballazzi, Sig. Drogano e Sig. Kencornacchia quali coorganizzatori del pregiatissimo concorso dei Breverrimi di LGL ospitante nella propria sezione le pericolosissime minacciosit\u00e0 del Sig. GGigassi- 1 milione di euro al gentilerrimo Sig. Prodocevano quale presidentissimo, amministratore delegato e capostipite della celebrissima Librogame's Land.Con affettuosissima abbraccitudine,Sig. Venti Cacca"
    ],
    [
        "148585",
        "GGigassi",
        "Cacca ha scritto:il Signor AAigassi, il Signor BBigassi, il Signor CCigassi, il Signor DDigassi, il Signor EEigassi, il Signor FFigassi, il Signor HHigassi, il Signor IIigassi, il Signor JJigassi, il Signor KKigassi, il Signor LLigassi, il Signor MMigassi, il Signor NNigassi, il Signor OOigassi, il Signor PPigassi, il Signor QQigassi, il Signor RRigassi, il Signor TTigassi, il Signor UUigassi, il Signor VVigassi, il Signor WWigassi, il Signor XXigassi, il Signor YYigassi, il Signor ZZigassi.Mi hanno chiamato in modi ben peggiori"
    ],
    [
        "148595",
        "gabrieleud",
        "No, no, io pago sull'unghia, qui non si scherza."
    ],
    [
        "148601",
        "GGigassi",
        "Non cedere"
    ],
    [
        "148608",
        "Anima di Lupo",
        "Oddio, muoioQuesto thread \u00e8 una sfida a chi \u00e8 pi\u00f9 fuori!Ma soprattutto, sono passati 10 lunghissimi anni!E ditelo chi \u00e8 Regolamento Cacca...\u00c8 Adriano? \u00c8 un team di pi\u00f9 utenti? \u00c8 Dragan? \u00c8 Adriano? \u00c8 un ex-utente?Vi rendete conto che utenti eccellenti hanno lasciato il sito (attivamente) senza sapere chi \u00e8 Reg. Cacca?Cosa volete portarlo, nella tomba, questo segreto?Comunque, a me, Io sto in crisi 1 era piaciuto ma non ho potuto votarloessendo io iscritto dal 2012(dunque non posso essere io Regolam. Cacca) e ora promuovo questo Corto per nulla banale. La trama \u00e8 a dir poco fenomenale e carica di una componente esilarante e pericolosa al tempo stesso. La giocabilit\u00e0 \u00e8 costruita. C'\u00e8. E la longevit\u00e0 \u00e8 discreta.Credo che stavolta R.Cacca puntava al titolo. Ha abbandonato il tono irriverente per puntare tutto sull'impegno vero.Bravo!Confido nella tua vittoria per vederti dal vivo a ritirare il premio.Non ti dar\u00f2 per\u00f2 un voto altissimo.Voto inviato a gabrieleud"
    ],
    [
        "148611",
        "Aloona",
        "Rientro in votazione anch'io per questa occasione speciale! (faccio ancora in tempo?)Lo ammetto, l'iniziale entusiasmo si \u00e8 smontato con la scoperta che non sia il seguito originale.Non si fa cos\u00ec per\u00f2.Non mi ha fatto impazzire, ma l'idea \u00e8 indubbiamente simpatica; il sistema di gioco ha il pregio di avermi rivelato che se fossi un uomo sarei un fenomeno a sfuggire alle rompipalle.Esperienza antropologica interessante.Voto in settimana a gabrieleudEDIT by Seven Legion: post triplo rimosso"
    ],
    [
        "148614",
        "Seven_Legion",
        "Accorso a sirene spiegate non appena\u00a0 nelle anteprime ho intravisto il titoletto: \"Corto n.9: io sto in...\"!E infatti la discussione e' appena iniziata che il livello di profanazione e' gia altissimo: account fasulli e dall'avatar palesemente irrisorio, admin che si prestano a fare gli spiritosi dimentichi del loro ruolo istituzionale, altri che si dedicano all'esegesi di filmografie zozze d'exploitation qui nel tempio della narrativa a bivi!Bene, bene... mi sa che ci sara' da divertirsi!( ps: che qualita' sarebbe \"zazzera?\")"
    ],
    [
        "148619",
        "sancio",
        "Un corto ironico che \u00e8 ambientato in un unico locale e il cui scopo del gioco \u00e8 far trascorrere pi\u00f9 tempo possibile per sfuggire alla moglie a cui abbiamo mentito.In pratica dobbiamo scegliere ben dodici caratteristiche da un elenco di oltre sessanta(!) che nel gioco ci dovranno essere utili. Il primo difetto che ho notato \u00e8 che ce ne sono tre di cui almeno una dobbiamo obbligatoriamente averla. Altra grossa lacuna \u00e8 l'assenza del paragrafo finale in caso di vittoria.La prosa con tono moderno, quasi gergale pur sposandosi bene col tema, non mi entusiasma.L'attinenza col tema del concorso \u00e8 appesa ad un filo, se non mi \u00e8 sfuggito qualcosa l'unico venti \u00e8 il paragrafo cardine.. ma poteva benissimo essere un altro numero.In definitiva penso che l'unico divertimento di questo racconto gioco, sia il provare e riprovare diverse combinazioni di caratteristiche. Non il massimo per me.Voto inviato a gabrieleud"
    ],
    [
        "148626",
        "Anima di Lupo",
        "sancio ha scritto:. Altra grossa lacuna \u00e8 l'assenza del paragrafo finale in caso di vittoriaCredo che si possa considerare un paragrafo finale di vittoria quello dove usciamo dal locale con Ricchezza e le due topone."
    ],
    [
        "148632",
        "sancio",
        "Anima di Lupo ha scritto:sancio ha scritto:. Altra grossa lacuna \u00e8 l'assenza del paragrafo finale in caso di vittoriaCredo che si possa considerare un paragrafo finale di vittoria quello dove usciamo dal locale con Ricchezza e le due topone.Non \u00e8\u00a0 escluso anche se dall' introduzione sembrava dovessimo salvare la nostra vita coniugale."
    ],
    [
        "148633",
        "Anima di Lupo",
        "sancio ha scritto:Anima di Lupo ha scritto:sancio ha scritto:. Altra grossa lacuna \u00e8 l'assenza del paragrafo finale in caso di vittoriaCredo che si possa considerare un paragrafo finale di vittoria quello dove usciamo dal locale con Ricchezza e le due topone.Non \u00e8\u00a0 escluso anche se dall' introduzione sembrava dovessimo salvare la nostra vita coniugale.Verissimo.Ma poi credo abbia prevalso il 2\u00d71(Nell'improbabile caso che mia moglie legga queste mie considerazioni, aggiungo che sono assolutamente fedele e mi dissocio dal 2x1)"
    ],
    [
        "148635",
        "Adriano",
        "- REGOLAMENTOIncipit e regolamento davvero molto interessanti, e soprattutto riempiono di aspettative e fanno pregustare un ottimo comparto ludico.- TRAMAL\u2019idea di sfuggire a Patrizia perdendo tempo non l\u2019ho trovata affatto male, e inizialmente sono rimasto piacevolmente spiazzato dalla quantit\u00e0 di diramazioni che offriva il testo...- STRUTTURA...per poi per\u00f2 accorgermi, nel corso delle partite, che la struttura dell\u2019intero corto non offre al lettore alcuna scelta. Gli unici paragrafi di scelta, infatti sono:1 (ma ben presto si capisce che dovremo recarci da tutti i personaggi, nessuno escluso, quindi in realt\u00e0 non c\u2019\u00e8 alcuna scelta qui);14 (ma abbiamo gi\u00e0 letto il 20 cos\u00ec tante volte che sappiamo gi\u00e0 dove porta, cio\u00e8 all\u20191 senza guadagno di *, quindi l\u2019unica scelta che porta fuori dai binari \u00e8 il 18).In tutti gli altri paragrafi non si fa altro che subire passivamente la presenza o meno delle abilit\u00e0 scelte a inizio racconto.\u00c8 comunque molto interessante di come questa struttura sia rapida da giocare, e di quanto in realt\u00e0 le varie partite scorrano piacevolmente.Non ho invece apprezzato l\u2019assenza di un finale vero e proprio: ok che sembra terminato lo spazio, ma si potevano sfoltire di una riga 3-4 paragrafi, cos\u00ec da tirare fuori lo spazio per un paragrafo 24, in cui andare nel caso si fossero riempiti i 20 * o, viceversa, dopo aver incontrato tutti i personaggi. Invece non c\u2019\u00e8 nulla. Peccato...- PARTE LUDICAAd una prima lettura mi aspettavo qualcosa di pi\u00f9: come detto sopra, l\u2019unica sfida resta quella di beccare le abilit\u00e0 giuste o sbagliate e, una volta individuate, l\u2019unica altra sfida resta quella di stabilire dei record personali. Il che non \u00e8 poco, essendo la giocabilit\u00e0 praticamente infinita.- NARRAZIONEMi unisco al coro di coloro che pensavano ad un sequel di \u201cIo sto in crisi\u201d, invece non \u00e8 stato cos\u00ec. Non capisco allora l\u2019utilizzo di questo titolo, che porta con s\u00e9 molte responsabilit\u00e0.Il linguaggio, per finire, l\u2019ho trovato adeguato allo stile umoristico del corto.Concludendo, l\u2019ottima accoppiata intro+regolamento mi hanno fatto brillare gli occhi, poi la magia \u00e8 calata trovandomi di fronte ad un racconto simpatico, avvincente e in definitiva ben strutturato, ma con un lato ludico troppo dipendente dalle abilit\u00e0 iniziali e scelte inesistenti.Voto inviato agabrieleud."
    ],
    [
        "148655",
        "Pirata delle Alpi",
        "Ahia... scrivere la recensione sar\u00e0 difficile.Amico autore (che non ho riconosciuto), temo di non saper apprezzare la tua opera: non vado pazzo i LG \"da rimorchio\" e valutare il tuo lavoro \u00e8 difficile per me.Il Protagonista \u00e8 un uomo contemporaneo (che cosa significa?) in un locale (di quale tipo?) che non deve farsi beccare dalla moglie, altrimenti sono cavoletti amari. Ma come mai un tipo \"contemporaneo\" pu\u00f2 avere un'affinit\u00e0 animale, un addestramento militare, la massa muscolare, la mira, il senso dell'orientamento, la resistenza, la sana e robusta costituzione, l'equilibrio, l'intuito, il pronto soccorso, la forza e lo scoutismo? Mauro Corona? Vabb\u00e8, \u00e8 solo un esempio fra molti perch\u00e9 il tuo sistema permette di generare molti PG. Poi, il locale \u00e8 un vero zoo: c'\u00e8 il vecchietto con la \"Settimana Enigmistica\", i nerd (nn tanto giovani) che giocano a Keyforge (o Magic), ragazze di vario tipo... anche l\u00ec, non va bene: normalmente, ogni \"subetina contemporanea\" frequenta un tipo di locali diversi. Non credo che i juventini andrebbero l\u00ec dove vanno i nerd, o che i palestrati frequentino bar dove vanno pure i vecchietti. Capisco la volont\u00e0 di mettere vari tipi di situazioni per l'avventura, ma non mi \u00e8 piaciuto il risultato.Il sistema degli asterischi e dei paragrafi da tenere d'occhio \u00e8 interessante, funziona come una bomba ad orologeria.Quindi, molte cose in ballo, ma le mie varie partite non mi sono veramente piaciute. Il mio voto non sar\u00e0 alto, n\u00e9 troppo basso.Voto inviato aGabrieleud"
    ],
    [
        "148660",
        "Zakimos",
        "Autore facile da sgamare, mi hai fatto divertire molto. L'idea degli asterischi e del quintale di abilit\u00e0 (di cui solo pochissime davvero utili) \u00e8 davvero simpatica. Certo, siamo dalle parti del trial and error puro, ma chi se ne importa: a me piacciono i corti umoristici dosati con cura e questo \u00e8 stato un intermezzo perfetto in questa fase del concorso."
    ],
    [
        "148661",
        "GGigassi",
        "L\u2019autore vorr\u00e0 scusarmi se blah blah blahDunque, il protagonista e l\u2019ambientazione sono decisamente originali (anche se il primo \u00e8 tutt\u2019altro che simpatico), la narrazione in prima persona \u00e8 molto efficace e la struttura del Cortissimo coi suoi checkpoint \u00e8 decisamente funzionale nella sua semplicit\u00e0. Il chilometrico elenco iniziale delle \u201cabilit\u00e0\u201d lasciava intravedere uno scopo umoristico (zazzera\u2026) ma in realt\u00e0 \u00e8 un ulteriore livello di sfida per capire tra le tante quali caratteristiche \u201cdevono\u201d essere prese. Purtroppo gi\u00e0 dopo la prima giocata si capisce quali sono quelle 3 o 4 obbligatorie e resta un margine di manovra ridotto, ma anche questo \u00e8 un po\u2019 il fascino del Cortissimo.Voto alto, ma perfettamente superfluo: il Cortissimo non dovrebbe essere in concorso perch\u00e9 l\u2019orario limite avrebbe potuto essere le 19:19 come le 21:21 come qualsiasi altro e non sarebbe cambiato nulla. Anche se dopo le rivelazioni sul Cortissimo a tema basket non so pi\u00f9 cosa pensare.voto inviato"
    ],
    [
        "148662",
        "GGigassi",
        "Zakimos ha scritto:Autore facile da sgamare.Anch'io credo di averlo beccato ma non mi sbilancio"
    ],
    [
        "148664",
        "\u00bf\u201e\u00e3\u00df\u00ea\u00aa\u00a7\u00ac",
        "GGigassi ha scritto:Zakimos ha scritto:Autore facile da sgamare.Anch'io credo di averlo beccato ma non mi sbilancioParole al vento!Gli strumenti per sbilanciarsici sonoPS: -10!"
    ],
    [
        "148668",
        "powerbob",
        "Il corto non \u00e8 certo tra i migliori usciti finora, ma si fa leggere con molto piacere. Certo, devo ancora capire l'attinenza al bando (20 asterischi \u00e8 poco, e l'orario poteva essere qualunque altro)... Per\u00f2 mi sono divertito. \u00c8 molto esplorativo e mi ha intrigato poter costruire il mio personaggio. Avrei per\u00f2 ridotto di molto le varie abilit\u00e0, molte delle quali erano davvero simili. Fossero state 20, era gi\u00e0 meglio. Alcune si dimostrano fondamentali per non perdere la partita, mentre altre si rivelano dei veri e propri malus. Il gioco si dimostra longevo ed \u00e8 senz'altro un punto a favore, perci\u00f2 il mio giudizio \u00e8 di certo positivo (anche se non eccelle)"
    ],
    [
        "148697",
        "kenfalco",
        "GGigassi ha scritto:Anche se dopo le rivelazioni sul Cortissimo a tema basket non so pi\u00f9 cosa pensareIn quanti altri modi il concetto di Venti viene approfondito in questo corto oltre ai 20 punti di tempo?Oppure, se togliamo i riferimenti al 20, dobbiamo riscrivere buona parte del corto?"
    ],
    [
        "148702",
        "GGigassi",
        "kenfalco ha scritto:GGigassi ha scritto:Anche se dopo le rivelazioni sul Cortissimo a tema basket non so pi\u00f9 cosa pensareIn quanti altri modi il concetto di Venti viene approfondito in questo corto oltre ai 20 punti di tempo?Oppure, se togliamo i riferimenti al 20, dobbiamo riscrivere buona parte del corto?ma appunto, per\u00f2 boh, pure quell'altro..."
    ],
    [
        "148717",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Dato che finirei soltanto per ripetere quanto gi\u00e0 detto da tutti gli altri votanti, che corrisponde al mio giudizio (e non so da dove mi venga questa sicumera, dato che non ho letto nessuna recensione), mi limiter\u00f2 ad analizzare la struttura del corto.Riguardo alle qualit\u00e0, c'\u00e8 una lista di ben 63 elementi!Tuttavia non vengono mai usati la bellezza di 37 di queste qualit\u00e0:SpoilerAbilit\u00e0 manuale, Affinit\u00e0 animale, Agganci politici, Agilit\u00e0, Autodisciplina, Buonsenso, Capacit\u00e0 di sintesi, Contabilit\u00e0, Cultura generale, Destrezza, Diplomazia, Eloquenza, Empatia, Equilibrio, Forza, Fotogenicit\u00e0, Furbizia, Intelligenza, Intonazione, Intuito, Inventiva, Laboriosit\u00e0, Malleabilit\u00e0, Memoria, Multilinguismo, Naturalezza, Occultismo, Orecchio musicale, Pollice verde, Pronto soccorso, Saggezza, Salute, Sana e robusta costituzione, Scoutismo, Senso dell\u2019orientamento, Zazzera e Zelo.Se di alcune di queste \u00e8 facilmente intuibile l'inutilit\u00e0 (scoutismo, contabilit\u00e0, occultismo, ...), molte altre potrebbero essere considerate utili in qualche modo (intelligenza, inventiva, furbizia, eloquenza, ...), eppure non vengono mai usate.Delle restanti 26 qualit\u00e0, 7 hanno solo effetti deleteri:- Autostima al 4 e al 12 ha l'effetto deleterio di non farci prendere asterischi;- Coerenza al 2 ha l'effetto deleterio di non farci prendere asterischi;- Cucina al 17 ha l'effetto deleterio di non farci prendere asterischi;- Dignit\u00e0 al 2, al 4 e al 12 ha l'effetto deleterio di non farci prendere asterischi;- Mente matematica e Ragionamento sono intercambiabili con Fortuna (che ha pi\u00f9 usi); al 10-6 hanno l'effetto deleterio di farci prendere ** invece di *****;- Nonchalance viene usata solo al 5 e ha l'effetto deleterio di farci mantenere Autostima e Dignit\u00e0 (che hanno solo effetti deleteri).Delle restanti 19 qualit\u00e0 una tra Addestramento militare, Fortuna o Velocit\u00e0 \u00e8 indispensabile al par.20 per evitare di incappare in una ID subito dopo la prima scelta:- Fortuna oltre a ci\u00f2, al 10-6 (cui si arriva se non abbiamo Massa muscolare) ha l'effetto deleterio di farci prendere ** invece di *****; in combinazione con Cinismo e Doti recitative all'8-19-23 ci consente di andare all'11 e ottenere *****;- Addestramento militare viene usata solo per tornare all'1 dal 20 in assenza di Velocit\u00e0 o Fortuna; inoltre in questo caso, senza Nonchalance si perde Autostima e Dignit\u00e0;- Velocit\u00e0 viene usata solo per per tornare all'1 dal 20 in assenza di Addestramento militare o Fortuna.Delle 16 restanti qualit\u00e0:- Carisma \u00e8 intercambiabile con Fascino/Bellezza (che hanno pi\u00f9 usi); al 22 ci d\u00e0 *;- Faccia tosta \u00e8 intercambiabile con Cinismo (che ha pi\u00f9 usi); al 2 ci consente di ottenere ** o *** anche se abbiamo Coerenza/Dignit\u00e0;- Bellezza e Fascino sono intercambiabili;- Eleganza e Stile sono intercambiabili e sono usati solo in combinazione con Ricchezza e Fascino/Bellezza.Infine:- Cinismo al 2 ci consente di ottenere ** o *** anche se abbiamo Coerenza/Dignit\u00e0; all'8 ci consente di andare al 19 e ottenere *;- Doti recitative, in combinazione con Cinismo, all'8-19 ci consente di andare al 23 e ottenere *;- Fascino/Bellezza al 14 in combinazione con Ricchezza e Stile/Eleganza ci danno ***** (e consentono di ottenere un Instant Win al 18); al 22 ci danno *;- Massa muscolare al 9 ci d\u00e0 ***; al 10 ha l'effetto deleterio di non farci prendere 2 o 5 asterischi;- Mira al 3 ci d\u00e0 ** invece di *, in combinazione con Precisione ci d\u00e0 invece ***, in combinazione con Precisione e Umorismo ci d\u00e0 invece ****;- Precisione viene usata solo al 3 in combinazione con Mira, dandoci *** invece di **, o in combinazione con Mira e Umorismo dandoci ****;- Resistenza al 16 ci d\u00e0 **** invece\u00a0 di **, scegliendo di perderla ci d\u00e0 invece ****** (\u00e8 comunque l'unico uso di tutto il corto);- Ricchezza al 13 ci d\u00e0 ** invece di *, in combinazione con Umorismo ci d\u00e0 invece ***; al 14 in combinazione con Fascino/Bellezza e Stile/Eleganza ci d\u00e0 ***** (e consente di ottenere un Instant Win al 18);- Sportivit\u00e0 al 2 ci d\u00e0 **** invece di ** (solo senza Coerenza/Dignit\u00e0 o con Coerenza/Dignit\u00e0 + Faccia tosta/Cinismo);- Stile/Eleganza al 14 in combinazione con Ricchezza e Fascino/Bellezza ci danno ***** (e consentono di ottenere un Instant Win al 18);- Tolleranza al 7 ci d\u00e0 * ma ci fa perdere Resistenza;- Umorismo al 3 ci d\u00e0 **** in combinazione con Mira e Precisione; al 13 ci d\u00e0 *** in combinazione con Ricchezza.Come si vede alcune qualit\u00e0 da sole non servono a niente. In particolare bisogna prendere in combinazione, perch\u00e8 abbiano qualche effetto:- Doti recitative: insieme a Cinismo;- Precisione: insieme a Mira;- Stile/Eleganza: insieme a Ricchezza + Fascino/Bellezza;- Umorismo: insieme a Ricchezza o a Mira + Precisione.In base alle considerazioni precedenti si ottiene il massimo di asterischi con Cinismo, Doti recitative, Fascino/Bellezza, Fortuna, Massa muscolare, Mira, Precisione, Resistenza, Ricchezza, Sportivit\u00e0, Stile/Eleganza, Umorismo.A parte l'esilarante \"Instant Win\" del par.18, non c'\u00e8 un finale, caso oserei dire pi\u00f9 unico che raro nella storia dei LG. Se si arriva a 20 asterischi si vince, se si esauriscono le scelte del par.1 senza arrivare a 20 asterischi, si perde. Cos\u00ec, senza una riga che ci dica qualcosa in pi\u00f9.Il titolo chiaramente \u00e8 stata un'arma a doppio taglio, perch\u00e8 se \u00e8 vero che ha calamitato l'attenzione sul corto, richiamando gli utenti di LGL dall'accenno allo storico corto della seconda edizione del concorso (stiamo parlando di dieci anni fa!), \u00e8 anche vero che il corto non ha niente a che fare n\u00e8 nello stile n\u00e8 nello spirito polemico con l'originale \"Io sto in crisi\", non rappresentandone quindi un secondo capitolo, e non pu\u00f2 far altro che deludere le aspettative. E' anche vero che salvo rare eccezioni i sequel sono sempre peggiori del primo titolo, quindi in questo il corto centra il bersaglioAggiungo che non vedo proprio in che modo questo corto rientri in tema \"venti\".In definitiva il mio voto \u00e8Spoiler********************Statistiche:Num. paragrafi: 23Num. pagine librogame: 6Num. parole librogame: 1100 (54,5%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 440 (73,3%)Soluzione: noDadi: noID count: 1 + 1 Instant WinAccezione del tema \"venti\": asterischi da raccogliereGrafo:Non c'\u00e8 un vero e proprio grafo. Salvo pochi casi con brevissime ramificazioni, tutti i paragrafi rimandano al 20 che a sua volta rimanda all'1.https://i.ibb.co/DzzW15g/Corto-09-grafo.jpg"
    ],
    [
        "148731",
        "Periodonikes",
        "La storia \u00e8 carina ma ho sentito la mancanza di un epilogo, assente visti i limiti del bando.Carina la parte di costruzione del personaggio (alla prima partita ho creato un personaggio simile a me, fallendo miseramente dopo il primo incontro); anche con alcune caratteristiche indispensabili, da libert\u00e0 di personalizzazione.Ho giocato pi\u00f9 volte il corto per creare il personaggio giusto e raggiungere l\u2019agognato ventesimo * \u00e8 stato soddisfacente ma ne ha risentito l\u2019immersivit\u00e0.Ricorder\u00f2 questo corto per l\u2019enorme libert\u00e0 di creazione del personaggio giustificata all'interno del corto, anche con caratteristiche inutili o dannose."
    ],
    [
        "148740",
        "mark phoenix 79",
        "corto un po leggerino, ma non per questo da disprezzare.il tutto sta nel imbroccare almeno 6 caratteristiche necessarie tra tutte quelle proposto.l'inizio certo non \u00e8 dei migliori ci sono da ricordarsi le caratteristiche gli asterischi e i paragrafi da eliminare e questo secondo me va un po contro la filosofia del cortissimo.carino il finale anche se le premesse sembravano diversevoto inviato a Gabriele"
    ],
    [
        "148763",
        "gabrieleud",
        "Rien va plus! Voti sospesi per questo corto!Pirata delle Alpi ha scritto:Rienneva plus!"
    ],
    [
        "148785",
        "gabrieleud",
        "Kenfalco ha scritto:- \"IoStoInCrisi20:20\" -Questo \u00e8 il cinepanettone dei Cortissimi, me lo sono immaginato cos\u00ec. Ci sono tutti i personaggi tipici della commedia italiana, il marito che scappa dalla moglie che, per coincidenza, si trova nello stesso bar. Ragazze carine, tipi palestrati, tifosi della squadra rivale, c'\u00e8 anche un vecchietto enigmistico. Il gioco \u00e8 semplice, si basa sulla scelta delle dodici qualit\u00e0 migliori per ottenere i punti richiesti, e con pochi di tentativi si riesce a finirlo ma... il finale dov'\u00e8?Pro:- Scanzonato e per tutti.- Rigiocabile pi\u00f9 volte.- Una giornata \"spensierata\" senza enigmi.Contro:- Personaggi un po' stereotipati.- Manca il paragrafo finale.Consiglio:- A un certo punto avrei fatto entrare la moglie...Tema Venti:- Il venti \u00e8 il limite di tempo per finire il gioco.Test rompi-tema:Se cambiamo il limite di 20 con un altro numero il corto rimane invariato. Il concetto di Venti non \u00e8 utilizzato con lo scopo di mantenere un'atmosfera nel racconto. Per me il tema \u00e8 troppo debole.Dragan ha scritto:Io sto in crisi 2Titolo evocativo di uno storico corto \u201cdi rottura\u201d di una delle prime edizioni, ma lo sviluppo allontana i paragoni con quell\u2019opera critica verso la giuria dell\u2019epoca, che nulla c\u2019entra con questa. La crisi \u00e8 coniugale, il protagonista \u00e8 bloccato nel locale in un triangolo amoroso tra la moglie, che si aggira in zona, e l\u2019amante. Per ingannare il tempo e la coniuge non gli resta che mimetizzarsi attaccando bottone con chiunque e facendo passare tempo, sperando che lei vada via prima che finiscano gli interlocutori. Idea interessante con molte peculiarit\u00e0 gustose, ma non esente da pecche, a partire dall\u2019iniziale scelta di 12 caratteristiche su un\u2019offerta di 63 per delineare su misura il personaggio. Alcune sono indispensabili (tre, non avendone alcuna si \u201cmuore\u201d al primo colpo), altre doppioni, altre mai usate. Il vero difetto \u00e8 capire che bisogner\u00e0 parlare con tutti senza alcuna variet\u00e0 nella scelta.Pro:> Variet\u00e0 umana dell\u2019epoca che viviamo descritta alla perfezione in uno spazio limitato> Idea innovativa nel panorama librogamistico> Grande rigiocabilit\u00e0 con infinite combinazioni di caratteristicheContro:> Tre qualit\u00e0 determinanti per non rimanere bloccati fin dal principio> Manca un paragrafo finale positivo che descriva la \u201cvittoria\u201d> Scelta di un titolo iconico senza alcun motivo che genera aspettative poi deluseGabrieleud ha scritto:Scomodare mostri sacri come Io Sto In Crisi \u00e8 un gesto tanto folle da rasentare il genio. Uno non chiama semplicemente il suo corto \u201cIoStoInCrisi:2020\u201d, proprio come non parla del Fight Club, non si avvicina a Sisifo per nessuna ragione e in nessun universo, non ruba le monete di Willy l'Orbo e non evoca Cthulhu.Ma nel Concorso dei Corti 2020 qualcuno \u00e8 andato sopra le righe. Qualcuno ha osato tanto.Settimane fa, quando ho cliccato per scaricare il file, il computer se n\u2019\u00e8 accorto e mi ha fatto lampeggiare sullo schermo l\u2019inquietante messaggio:\u201cStai per scaricare IoStoInCrisi:2020. Sei sicuro?\u201dHo cliccato s\u00ec.Poi mi ha chiesto:\u201cAprire questo file potrebbe danneggiare il computer. Continuare?\u201dIniziavo a essere titubante ma ho cliccato s\u00ec.\u201cVa bene, ma io non voglio saperne niente.\u201dHo cliccato ok.E il monitor si \u00e8 girato verso il muro. La stampante ha iniziato a fare un ronzio strano, con la lucetta accesa sulla funzione \u201cChe, stai guardando me?\u201dHo mandato a dormire i bambini e ho stampato. Questa cosa andava fatta.\u00c8 stato indolore. Meno male. Il protagonista \u00e8 un contemporaneo marpione che non deve farsi beccare dalla titolare d\u2019azienda mentre ha un meeting con la partner commerciale. Pi\u00f9 leggevo e pi\u00f9 sentivo che il Corto prendeva debite distanze dall\u2019Opera dalla cui trae il titolo a prestito (\u201cattramite subdolosa illegittimazione\u201d, preciserebbe il signor Cacca). Mentre l\u2019Immoritura si districava in un nonsense di \u201cmuori perch\u00e9 il regolamento dice cos\u00ec\u201d, qui mi sono allibito nel trovare una discreta profondit\u00e0 di comparto-gioco e una non-cos\u00ec-banale fornitura di personaggi stereotipati sui quali far valere le nostre capacit\u00e0.Fatta la debita tara, il Corto si lascia giocare, snocciolando una serie impressionante di Abilit\u00e0 fra cui scegliere \u2013 certe pi\u00f9 utili, certe meno \u2013 da sembrare persino eccessive per un Corto di tali ristrette dimensioni. E questo \u00e8 il pregio del componimento, ovvero essere prima di tutto un gioco, in cui la sfida \u00e8 trovare la combinazione che conduce al finale positivo. Dopo le prime partite si individua lo zoccolo duro, e completare la missione non \u00e8 un grosso problema. Qualcuno ha proposto di creare delle mini sfide personali, e perch\u00e9 no? E soprattutto, perch\u00e9 non l\u2019ha proposto l\u2019autore? Poteva essere una idea simpatica.La creazione del personaggio mi ha ricordato le non troppo compiante avventure Asimov (del pur dotatissimo, in senso letterario, Leonardo Felician) dove il minimo errore nella generazione ci costringe alla Walk Of Shame da qualche parte nel libro. Fortunatamente, evitati gli errori del passato, questo Corto si distingue anche per le maglie pi\u00f9 larghe.Purtroppo la parte narrativa \u00e8 stata sacrificata per far spazio agli ingranaggi dell\u2019insieme, e ci\u00f2 mi supporta nella tesi che siano state proposte troppe variabili. Ma, autore, non ti crucciare perch\u00e9 nel complesso il sistema si regge in piedi.In un Corto del genere non posso andare certo a cercare il pelo nell\u2019uovo \u2013 come non l\u2019ho fatto per i Corti precedenti \u2013 ma in effetti \u00e8 disturbante quanto notato da tutti, che non c\u2019\u00e8 un paragrafo di vittoria, nemmeno didascalico. In pi\u00f9 mi ha fatto storcere il naso il fatto che il paragrafo 18 sia in contrasto con quanto detto in fase di Introduzione (\u201cse mi becca Patrizia, addio soldi\u201d); ma capisco che l\u2019introduzione sia stata messa solo per ispirare\u00a0 un \u201csenso di urgenza\u201d nel lettore, e non vada intesa come oro colato.Nel complesso \u00e8 stato realizzato un bel lavoro, potenziabile quanto ci pare, ma secondo me il titolo ha portato tanti lettori su una falsa pista, lasciando intendere cose che non erano."
    ],
    [
        "149570",
        "GGigassi",
        "Questo Cortissimo nasce dalla voglia di omaggiare quel mitico Corto di una delle prime edizioni e dal riciclo di un\u2019idea che avevo avuto, ovvero creare un meccanismo per cui all\u2019inizio il giocatore sceglie tra un\u2019infinit\u00e0 di caratteristiche e abilit\u00e0 ignorando quali gli saranno veramente utili, in modo da offrire una certa longevit\u00e0 all\u2019opera. Purtroppo nonostante mi sia premurato di chiedere agli organizzatori di fare attenzione al titolo sono riusciti a sbagliarlo ed \u00e8 diventato un insulso \u201cIo sto in crisi 2\u201d che giustamente ha creato aspettative maggiori rispetto a quelle che avrebbe generato il titolo originale, con la conseguente (immagino) penalizzazione in sede di voto. Se ho ottenuto una posizione bassa nella classifica \u00e8 quindi tutta colpa degli organizzatori, mica mia.Scherzi (scherzi?) a parte, credo sia una delle mie cose migliori, sia a livello di soggetto che di scrittura che di struttura. Drasticamente fuori concorso, ma ovviamente lo sapevo: il desiderio di omaggiare Regolamento Cacca ha comunque prevalso."
    ],
    [
        "149589",
        "\u00bf\u201e\u00e3\u00df\u00ea\u00aa\u00a7\u00ac",
        "Quale diavolo sarebbe il titolo ufficiale del corto, allora, dato che in giro ci sono almeno 3 versioni e nel file del corto per qualche motivo non hai ritenuto che fosse il caso di indicarlo?"
    ],
    [
        "149590",
        "GGigassi",
        "Io sto in crisi 20:20Dai, non la senti un'altra musicalit\u00e0, l'evocazione di tutt'altra atmosfera? Praticamente un altro Cortissimo."
    ],
    [
        "149596",
        "Tumassa",
        "In effetti ci sono gli estremi per invalidare il concorso"
    ],
    [
        "149650",
        "\u00bf\u201e\u00e3\u00df\u00ea\u00aa\u00a7\u00ac",
        "GGigassi ha scritto:Io sto in crisi 20:20Dai, non la senti un'altra musicalit\u00e0, l'evocazione di tutt'altra atmosfera? Praticamente un altro Cortissimo.Tutta un'altra cosa!Chiedo ufficialmente di poter alzare il mio voto"
    ],
    [
        "149700",
        "Zakimos",
        "Se GGigassi fosse un corto, sarebbe questo corto. Il maestro in grande spolvero: io mi inchino e ogni volta rido come un deficiente, ma il giorno che la smetter\u00e0 di fare citazioni a babbo di altri corti sar\u00f2 ancora pi\u00f9 contento."
    ],
    [
        "149723",
        "GGigassi",
        "\"le citazioni di altri corti sono il sale del concorso\" [semicit.]"
    ]
]