[
    [
        "148892",
        "Dragan",
        "Eccoci al tredicesimo Corto in gara, dal titolo:Il Labirinto dei Cacciatori di Venti"
    ],
    [
        "148898",
        "GGigassi",
        "Devo trovare qualcuno con cui giocare"
    ],
    [
        "148899",
        "powerbob",
        "GGigassi ha scritto:Devo trovare qualcuno con cui giocareSe vuoi mi candido XDMe tocca trova qualcuno pure io."
    ],
    [
        "148900",
        "Zakimos",
        "\"PAPAPISHUQuesta stanza \u00e8 piena d'acqua! Sai trattenere il fiato almeno dieci minuti?\"Una marea di citazioni sopraffine, quest'anno"
    ],
    [
        "148902",
        "Prodo",
        "Un corto multiplayer e solo multiplayer credo sia una totale novit\u00e0 per il concorso! Bella idea, che sono riuscito a testare al volo precettando un mio collega di lavoro e obbligandolo a farmi da spalla.Iniziamo da cosa mi ha convinto: il corto \u00e8 stato pensato e strutturato per assecondare al meglio le dinamiche multigiocatore. Non funziona in solitario e, complice anche lo spazio risicato, l'autore ha deciso di ridurre al minimo qualsiasi \"indulgenza\" verso il gioco singolo. Quindi nessun preambolo, parte narrativa stringata, totale predominanza delle meccaniche di gioco, che sostanzialmente sono tre: la ricerca delle rose dei venti, l'impiego dei punti fiato per i combattimenti e la gestione dei consumabili.Questi elementi sono stati sviluppati bene sulla carta: l'idea della caccia a un oggetto \"prezioso\" che decreta la vittoria o la sconfitta di un concorrente funziona e mi sembra sagacemente mutuata da alcuni giohi da tavola classici (ma mi ha pure ricordato il vetusto e divertiente videogioco spy vs spy secret agent). Anche l'amministrazione dei consumabili e dei punti fiato (con realtiva conquista) ha elementi tattici e strategici piuttosto raffinati per un'opera cos\u00ec breve e presume molto pi\u00f9 ragionamento di quanto non possa apparire a prima vista. Mi \u00e8 piaciuta particolarmente l'idea di piazzare trappoloni sui paragrafi aspettando che il malcapitato di turno ci caschi: sadica, diabolica, molto divertente, rappresenta forse il valore aggiunto del lavoro.Il principale pregio del Labirinto sta proprio nella capacit\u00e0, veramente interessante, che l'autore ha avuto di inserire tanti elementi, talvolta anche molto elaborati, in uno spazio decisamente piccolo.Giocandolo per\u00f2 sono venute fuori alcune magagne:1) Il regolamento \u00e8 molto complesso per trattarsi della base di un cortissimo. Per apprenderlo in pieno e riuscire a gestirlo ho dovuto leggerlo con estrema attenzione tre volte, perch\u00e9 alcuni passaggi sono spiegati in modo contorto e sono difficili da comprendere. Questo secondo me \u00e8 un bel difetto: i corti, e ancor di pi\u00f9 i cortissimi, per loro natura devono essere immediati e giocabili in pochi minuti. Sono dell'idea che molti potenziali interessati saranno frenati dall'ostica parabola di apprendimento iniziale.2) Il sistema di combattimento \u00e8 lento. Bisogna dapprima procacciarsi punti fiato saltando turni, poi leggere la stessa parola chiave (cosa che non accade tanto frequentemente) e poi scontrarsi. Si rischia, almeno giocando in due, di girare a vuoto per un bel po' prima di incrociarsi. E venire allo scontro \u00e8 fondamentale, altrimenti non si pu\u00f2 raggiungere l'epilogo. E questo ci rimanda al punto 3.3) Fissare il numero di rose dei venti necessarie per vincere a 20 e renderne disponibili 20 in tutto il gioco non \u00e8 stata una grande idea. \u00c8 statisticamente scontato che un singolo giocatore non riesca a recuperarle tutte, di conseguenza la possibilit\u00e0 di farcela \u00e8 demandata agli scontri. Finch\u00e9 si gioca in due il processo \u00e8 lungo, ma ancora fattibile, ma se si gioca in tre o quattro con le rose divise tra pi\u00f9 giocatori? Non oso pensarci, una sessione potrebbe durare due ore. Francamente troppo per un'opera cos\u00ec breve che basa il suo stesso senso sulle dinamiche ludiche (perch\u00e9 narrativamente semplicissima). La questione viene in parte migliorata dalla presenza dell'Altruista (che recupera la met\u00e0 delle rose che perde e quindi aumenta il numero delle rose in gara). Ma se nessuno lo sceglie come personaggio? E comunque non \u00e8 un escamotage veramente risolutivo.4) D'accordo non indulgere nella narrativa, ma almeno un epilogo che ci desse un po' di soddisfazione, autore misterioso, potevi metterlo! Personalmente non sopporto i racconti che finiscono con \"Una volta raccolti gli oggetti x hai vinto\" scritto nell'introduzione o nel regolamento. Senza scrivere chiss\u00e0 che poema, anche per ragioni di spazio, qualcosa di pi\u00f9 coinvolgente ci starebbe stato bene.Concludendo ci troviamo di fronte a un Corto con enormi potenzialit\u00e0, alcune che traspaiono e assicurano momenti di grande divertimento, ma che deve essere molto raffinato nella forma e nella struttura per funzionare adeguatamente senza sconfinare nella pesantezza. Cos\u00ec come \u00e8 oggi va premiato con un voto discreto, doveroso considerando la mole di lavoro che c'\u00e8 stata dietro e la grande cura che traspare a livello di progettazione e tentativo di innovazione. Complessivamente per\u00f2 non tutto fila liscio e l'esperienza di gioco alla fine risulta meno divertente di quanto sarebbe potuta essere.Con qualche accorgimento si pu\u00f2 comunque migliorare il tutto: come detto la base per tirar fuori un vero gioiello gi\u00e0 si intravede ora.Voto inviato a Gabriele"
    ],
    [
        "148904",
        "GGigassi",
        "powerbob ha scritto:GGigassi ha scritto:Devo trovare qualcuno con cui giocareSe vuoi mi candido XDma ricordiamoci di stare almeno a un metro di distanza"
    ],
    [
        "148905",
        "powerbob",
        "GGigassi ha scritto:powerbob ha scritto:GGigassi ha scritto:Devo trovare qualcuno con cui giocareSe vuoi mi candido XDma ricordiamoci di stare almeno a un metro di distanzaHahaha lascia sta che oggi hanno tappezzato l'azienda dove lavoro di fogli che ricordano di distanziarci tutto un metro dall'altro.Se tu avessi Facebook, sarebbe comodo"
    ],
    [
        "148906",
        "GGigassi",
        "A me han detto di stare a casa per tutto marzo!Niente Facebook, mi arranger\u00f2 come posso con qualche amico \"volontario\" e senn\u00f2 mi sa che questo Cortissimo non lo voter\u00f2."
    ],
    [
        "148907",
        "kenfalco",
        "GGigassi ha scritto:mi sa che questo Cortissimo non lo voter\u00f2.Se le regole non ti permettono di giocare, cambiale e poi tieni conto di questa cosa nel voto."
    ],
    [
        "148908",
        "FinalFabbiX",
        "e senn\u00f2 mi sa che questo Cortissimo non lo voter\u00f2. hmmMa no, dai. Vieni qui GGigassi amore della zia, che anche io ho bisogno di trovare qualcuno con cui giocarlo!Se volete, anzich\u00e9 facebook, possiamo fare un gruppo telegram/whatsapp, cos\u00ec \u00e8 pi\u00f9 immediato"
    ],
    [
        "148909",
        "powerbob",
        "FinalFabbiX ha scritto:e senn\u00f2 mi sa che questo Cortissimo non lo voter\u00f2. hmmMa no, dai. Vieni qui GGigassi amore della zia, che anche io ho bisogno di trovare qualcuno con cui giocarlo!Se volete, anzich\u00e9 facebook, possiamo fare un gruppo telegram/whatsapp, cos\u00ec \u00e8 pi\u00f9 immediatoMica male come idea! Se \u00e8 su telegram sono dei vostri. Potremmo addirittura testare la versione a 4 giocatori, se fosse"
    ],
    [
        "148910",
        "Anima di Lupo",
        "\u00c8 incredibile come si possa complicare anche un racconto a bivi di poche pagine!Al di l\u00e0 del fatto che bisogna essere in due, il tutto mi sembra decisamente sbilanciato verso la parte gioco e il regolamento \u00e8 a dir poco contorto."
    ],
    [
        "148912",
        "GGigassi",
        "Non ho Whatsapp e non so cosa sia Telegram"
    ],
    [
        "148913",
        "djmayhem",
        "ho difficolt\u00e0 a giocarci e quindi a votare, mi sa che mi asterr\u00f2 questa volta"
    ],
    [
        "148916",
        "Periodonikes",
        "Sto leggendo il regolamento e sono un po' confuso... Si parte con 0 punti fiato giusto? Quindi tutti i combattimenti finiscono in pareggio fino a che qualcuno non subisce il vento gelido?Inoltre vista la necessit\u00e0 di segnare quadrettini in paragrafi che dovranno leggere anche gli altri giocatori la modalit\u00e0 migliore di utilizzo mi sembra il cartaceo... che rende difficoltoso non sbirciare se due persone sono in paragrafi della stessa pagina. Stasera lo provo con la mia ragazza, ma se avete bisogno di un compare per telegram ci sono!"
    ],
    [
        "148917",
        "GGigassi",
        "Mah, per il momento segnalo solo che l\u2019esposizione non \u00e8 chiarissima e presenta anche vari errori (\u201cannerisce a matita IL uno dei simboli\u201d, \u201cIl primo giocatore che RAGGIUNGE accumula 20\u201d, \u201c\u00e8 stato attivo\u201d invece di \u201cattivato\u201d, ecc.) e che tantissimi link non funzionano. Il link all'1 del paragrafo 4 rimanda addirittura all\u2019inizio del testo con le regole...Ma se non altro ho appreso che in italiano si pu\u00f2 scrivere \u201cigl\u00f9\u201d, o perlomeno che il correttore automatico lo accetta."
    ],
    [
        "148918",
        "FinalFabbiX",
        "No, scusate, organizzatori/autore/chiunque sia in lineaMa siamo sicuri che non ci sia un errore?Perch\u00e9 mentre pensavo a come digitalizzare la meccanica delle caselle in cui scrivere, in modo che si potesse giocare da telegram, mi sono accorto che letteralmente non c'\u00e8 modo di vincere se non recuperando il 100% delle rose dei venti presenti (se si esclude l'abilit\u00e0 de \"l'altruista\", che per\u00f2 non \u00e8 detto che qualcuno la prenda, a meno che non voglia fare, appunto, \"l'altruista\" e sacrificarsi per gli altri - fra l'altro\u00a0 non \u00e8 che migliori cos\u00ec tanto la situazione)Se uno vuole vincere deve portare, letteralmente, tutti gli altri a zero.\u00c8 veramente tanto!Ipotizziamo di essere in 4, e di ritrovarci dopo una ventina di turni con zero fiato e 5 rose a testa. Per ottenere un punto fiato ci vogliono, da quel che ho visto, una cosa come 5 turni, il che vuol dire che anche se 3 giocatori su 4 smettono di muoversi e la danno vinta al quarto, la partita sfora comunque i 100 turni! Ipotizzando che per un turno ci vogliano 20 secondi (giusto il tempo di dire la parola e scegliere la mossa), significa che ci vuole oltre mezz'ora!sarebbe il pi\u00f9 lungo rigore a porta vuota della storia!Ma poi, pensiamo a una partita reale:Gli unici due modi che vedo per guadagnare un vantaggio vero, concreto, sono trovare un path per accumulare fiato pi\u00f9 velocemente degli altri (ma quanto guadagni, mediamente 1 turno su 5?), o far sprecare punti fiato all'avversario facendogli rubare delle rose che non abbiamoe qui mi viene un dubbio: il numero delle rose possedute da ciascuno \u00e8 pubblico?perch\u00e9 ne vengono fuori due giochi diversi, ma comunque tutti e due egualmente rotti.a questo punto non so neanche se abbia senso fare un gruppo telegram, anche se giocassimo 30 turni al giorno, non finiremmo una partita in settimana...Mi toccher\u00e0, per forza, farlo giocare ad amici, sperando che rimangano tali a fine partita"
    ],
    [
        "148919",
        "GGigassi",
        "FinalFabbiX ha scritto:Ipotizzando che per un turno ci vogliano 20 secondi (giusto il tempo di dire la parola e scegliere la mossa), significa che ci vuole oltre mezz'ora!Prodo aveva previsto oltre due ore"
    ],
    [
        "148920",
        "FinalFabbiX",
        "GGigassi ha scritto:FinalFabbiX ha scritto:Ipotizzando che per un turno ci vogliano 20 secondi (giusto il tempo di dire la parola e scegliere la mossa), significa che ci vuole oltre mezz'ora!Prodo aveva previsto oltre due oreNono, intendevo: mezz'ora calcolata con avversarifermio completamente incapaci di giocare.Due ore? Due ore, in una partita normale, \u00e8 essere ottimisti: qui 9 partite su 10 si arriva allo stallo totale e completo!E non vedo il modo di uscirne"
    ],
    [
        "148921",
        "GGigassi",
        "FinalFabbiX ha scritto:E non vedo il modo di uscirne\u00e8 un labirinto"
    ],
    [
        "148932",
        "Adriano",
        "- REGOLAMENTOLa prima lettura mi ha lasciato estasiato Simboli, regole, contro-regole, interazione, 4 diversi start, fino a 4 giocatori e 3 abilit\u00e0. Tantissima roba. Effettivamente un po\u2019 troppa, direi anche... Autore hai sicuramente attirato la mia pi\u00f9 completa attenzione, per\u00f2 \u00e8 come se avessi voluto mettere a cuocere 4 Kg di spaghetti in una pentola in cui ce ne entravano al massimo 2, strabordando. Bisognerebbe provare rigide sessioni di betatest approfondito per capire se alcune regole vanno in conflitto con altre: in effetti alcuni punti sembrano un po\u2019 oscuri e incompatibili tra loro...- TRAMAAppena abbozzata, ma quel tanto che basta in questo genere di corti. Non nego che avrei preferito qualche dettaglio in pi\u00f9, soprattutto sull\u2019ambientazione (nello specifico, il labirinto: non pu\u00f2 ridursi solo ad una serie di corridoi e venti che provengono dai corridoi... capisco il poco spazio, ma qualche descrizione in pi\u00f9 avrebbe giovato).- STRUTTURANiente da eccepire, per\u00f2 l\u2019effetto loop stona, non trovi anche tu, autore? 1-12-6-12-10-21-1... Non d\u00e0 un po\u2019 troppo l\u2019effetto \u201csmarrimento\u201d?- PARTE LUDICAChe dire, da questa mi aspettavo tantissimo, e forse se fosse stata un po\u2019 pi\u00f9 snella avrei dato un bel 10 a questo racconto... L\u2019impressione \u00e8 che sia tutto un po\u2019 troppo complicato, in relazione alla lunghezza del racconto.Poi, devo dire che avrei puntato sull\u2019aggiungere la possibilit\u00e0 di giocarlo in solitaria, piuttosto che inserire cos\u00ec tanti parametri di gioco. Per valutarlo, infatti, le mie partite le ho giocate da solo impersonando due giocatori. Purtroppo non avevo altro modo per giocarlo... E questo non credo sia un limite da niente.- NARRAZIONE\u00c8 molto compressa e troppo essenziale. Non \u00e8 colpa dell\u2019autore, ovviamente, \u00e8 solo che in cos\u00ec poco spazio \u00e8 stata inserita tantissima roba, quindi \u00e8 normale che la parte narrativa sarebbe stata quantomeno sacrificata...Anche a te, autore, chiedo di valutare la possibilit\u00e0 di creare una versione \u201cestesa\u201d del corto: spalmato su 2-300 paragrafi, e con un regolamento di questa lunghezza (ma un filino pi\u00f9 chiaro in alcuni punti), verr\u00e0 fuori un racconto-game con i controfiocchi. Compresso in cos\u00ec poco spazio, invece, resta l\u2019idea di quei 4 Kg di spaghetti cotti in una pentola troppo piccola per contenerli.Complimenti comunque per le idee e la passione che hai messo dietro la costruzione di questo corto!Voto inviato agabrieleud."
    ],
    [
        "148933",
        "GGigassi",
        "Adriano ha scritto:1-12-6-12-10-21-1... Non d\u00e0 un po\u2019 troppo l\u2019effetto \u201csmarrimento\u201d?Beh, \u00e8 un labirinto"
    ],
    [
        "148942",
        "sancio",
        "Questo corto molto innovativo mi ha subito scoraggiato viste le 58 righe di regolamento a fronte delle poco pi\u00f9 del\u00a0 doppio di storia nei paragrafi.Ciononostante l ho letto e riletto perch\u00e9 oltre che lungo e macchinoso non \u00e8 neppure molto chiaro, tipo con quanti punti fiato si parte. Troppe regole e variabili per un cortissimo insomma.Un altro grosso limite \u00e8 il non poter giocare da solo,\u00a0 ma \u00e8 inevitabile. Non avendo nessuno da coinvolgere ho comunque giocato in quattro da solo, le decisioni le prendevo con il lancio di un dado.Dopo cinque turni nessuno dei 4 giocatori non aveva n\u00e9 trovato una rosa dei venti, n\u00e9 si era scontrato con un altro. Ho notato che in totale tra i paragrafi si trovavano 20 rose dei venti, tante quante ne servono per vincerne. Ho dedotto, interrompendomi, che questo girare tra i paragrafi sarebbe andato avanti molto a lungo.In conclusione una bellissima idea su un Librogame competitivo multiplayer, ma quasi inapplicabile nelle limitazioni di un corto (ancora peggio in un cortissimo)voto inviato a gabrieleud"
    ],
    [
        "148948",
        "FinalFabbiX",
        "Ho finalmente trovato una vittima con cui giocarci e ho quindi tutti gli elementi per votare.Purtroppo, temo di non poter proprio promuovere questo corto.Se da una parte ammiro l'originalit\u00e0 (\u00e8 il terzo che propone un multiplayer da quando sono stati istituiti i corti) e posso apprezzare l'idea di fondo, c'\u00e8 da dire che giocarlo con qualcuno si \u00e8 rivelato un disastro su tutti i fronti.Come per tutti gli altri corti, ripeto, non \u00e8 un giudizio alla persona, e nel caso sia un'opera di un neofita (anche se ce lo vedo pi\u00f9 come il secondo corto meno curato di un veterano), non scoraggiarti, si migliora col tempoSono il primo che, da anni, se ha un'idea a ridosso del concorso non ha il buon senso di aspettare e la invia anche se \u00e8 stata revisionata sulla tazza del cesso. Non solo io: nella storia dei corti \u00e8 pieno di sviste, anche di gioco oltre che di testo, ad esempio nella prima versione corto \"Spettromante\", che io ho particolarmente nel cuore, era presente un baco (poi corretto dall'autore) che garantiva vita infinita al giocatore se faceva determinate scelte.Qui per\u00f2 non ho visto questo: nel \"Il labirinto dei cacciatori di venti\" non sono presenti solo sviste o errori (paragrafi con doppio numero nell'intestazione come il 20, per dire), ma anche veri e propri buchi che lo rendono, secondo me, al 90% da ripensare.Gli aspetti negativi infatti sono moltissimi:- per tirare fuori come dovrebbe funzionare il gioco, le regole vanno interpretate pesantemente in pi\u00f9 aspetti, in alcuni punti sono ambigue al limite dell'incomprensibile. Voglio dirlo all'inizio per mettere in chiaro che tutto il resto della recensione si basa sulla mia interpretazione di come l'autore aveva inteso queste meccaniche, ma che dallo stesso regolamento \u00e8 assolutamente possibile tirare fuori altri giochi, anche molto diversi (ma egualmente, se non pi\u00f9 rotti). Pi\u00f9 avanti far\u00f2 infatti una considerazione su un'illuminazione che mi \u00e8 venuta in fase di recensione.Ho quindi ipotizzato che si partisse con zero punti fiato, che non fosse noto niente all'avversario riguardo ai propri punti fiato, inventario, ... e che per guadagnare un punto fiato bisognasse ottenere una trappola vento gelido e usarla su s\u00e9 stessi. In queste condizioni appare subito chiaro che:- il corto non \u00e8 completabile. La partita con il mio amico \u00e8 durata quasi quaranta minuti, nonostante fossimo entrambi \"altruisti\" (che \u00e8 la classe che pi\u00f9 dovrebbe accorciare i tempi di gioco) e ci siamo fermati per stanchezza, non eravamo neanche lontanamente vicini al finale, nonostante avessimo ingranato il ritmo e facessimo 2/3 turni a minuto. fra l'altro, capita pure di perdere tempo perch\u00e9 un giocatore nella foga sbaglia ad applicare trappole e simili e quindi bisogna tornare indietro e rivedere tutto.- il gioco \u00e8 complicato e non in senso buono. Le azioni hanno tempi diversissimi fra loro, alcune vanno ragionate a lungo, altre sono immediate. Si finisce spesso nella situazione in cui uno dei due giocatori si gira i pollici mentre l'altro agisce.- il corto ha un difetto logicogigantescoche non \u00e8 ancora stato evidenziato da nessuno: non si pu\u00f2 giocare cos\u00ec come detto dalle istruzioni! Se ciascuno di noi deve avere una propria copia fisica tanto che dobbiamo leggere in contemporanea e urlare la parola, in quale dei due fogli dobbiamo segnare le trappole? e se le segniamo tutte sul mio foglio, come fa l'avversario a sapere se ci \u00e8 passato sopra?Questo secondo me \u00e8 irrisolvibile. Anche pensandoci con tutta la mia volont\u00e0 ed esperienza (penso di essere fra i votanti, fra quelli che hanno pi\u00f9 esperienza nel campo enigmistica/meccaniche di giochi da tavolo) non ne sono venuto a capo in maniera pulita: noi abbiamo risolto con un escamotage, abbiamo creato un documento google in cui segnavamo il tutto con il colore bianco, cos\u00ec che l'occhio non avesse voglia di sbirciare (dovevi evidenziare il testo per vederlo); \u00e8 stato comunque problematico.Ora, siccome io e il mio amico siamo entrambi infangati con queste cose matematiche, ci siamo chiesti se ci fosse un qualche tipo di tattica per vincere, anche solo per accumulare un 0,01% di vantaggio sull'avversario a turno (almeno avremmo la certezza che il gioco prima o poi finisce!) ma siamo giunti alla conclusione che no, non c'\u00e8, sempre per il motivo di sopra. Si finisce sicuramente a rubarsi le rose a vicenda senza che nessuno prevalga. Nel caso ci siano due altruisti, fra l'altro, conviene dare battaglia in continuazione al giocatore che sta perdendo: in questo modo spende 1 fiato e non rischia che si creino rose all'avversario, se gli va bene guadagna 1 rosa ogni volta e quando l'avversario se le riprende in un sol colpo con i punti fiato accumulati finisce per regalargliene, mal che vada anche l'avversario usa 1 fiato e quindi stallo totale e viene quindi trasformata una sconfitta in un pareggio per sfinimento.Negli altri casi non abbiamo trovato neanche quella.N\u00e8 ci \u00e8 venuto in mente un modo efficace per schematizzare il tutto e darlo in pasto al computer (forse facendolo giocare contro s\u00e8 stesso e applicando il deep learning? ci vorrebbe una potenza di calcolo mostruosa visto quanto sforzo serve per portare a termine una partita)Considerando che il corto \u00e8 solo gioco e non anche narrativa, la valutazione \u00e8 ovviamente pesantemente negativaVoto in settimana a gabrieleud"
    ],
    [
        "148949",
        "FinalFabbiX",
        "La considerazione che accennavo (la stacco volutamente dalla recensione perch\u00e9 \u00e8 una cosa diversa e mi piacerebbe sentire anche il parere di altri utenti):Ma se avessimo sbagliato tutti?Abbiamo tutti interpretato:regolamento ha scritto:subire l\u2019effetto di trappola vento gelido ... per ottenere 1 fiatocome \"devi acquisire una trappola vento gelido e usarla su te stesso\"MA!io sono convinto che l'autore intendesse invece scriverepuoi scegliere di saltare un turno, esattamente con le stesse modalit\u00e0 di quando subisci l'effetto della trappola \"vento gelido\", per ottenere 1 fiato, cio\u00e9, tradotto in umano, non devi possedere la trappola, basta che ti fermi un turno.HA SENSO!ha assolutamente senso che per ottenere un fiato, io debba fermarmi a prendere... fiato! ed ha senso che non dica \"puoi subire una trappola vento gelido\" ma \"puoi subire l'effetto di una trappola vento gelido\", lui voleva dire \"puoi subire l'equivalente dell'effetto di una trappola vento gelido\"Che ne pensate?Ovviamente, si tratterebbe di un gioco diverso, ma, come detto, egualmente rotto nelle meccaniche (vince chi resta fermo e accumula? Sul serio?)Fra l'altro, se ci avessi azzeccato, vorrebbe dire che letteralmente tutti gli utenti prima di me hanno votato un corto che non era quello pensato dall'autore, nel bene e nel male."
    ],
    [
        "148958",
        "powerbob",
        "L'idea di poter giocare un corto multi-player mi ha entusiasmato moltissimo... Ma poi tutto l'entusiasmo \u00e8 scremato dopo aver trovato finalmente qualcuno con cui testarlo. Il corto \u00e8 pressoch\u00e9 ingiocabile, come se non fosse stato testato a sufficienza. Non star\u00f2 a ripetere i difetti che, da come vedo, sono gi\u00e0 stati sottolineati dagli altri utenti... Ma dico solo che sono stato costretto a modificare le regole pur di renderlo fattibile (e non \u00e8 mai una buona cosa).Sono davvero sincero: se il gameplay fosse stato curato maggiormente, non avrei avuto problemi a dare un bel 10. Lo avrei fatto davvero di cuore, perch\u00e9, come gi\u00e0 detto, l'idea \u00e8 emozionante! Purtroppo, i fatti sono diversi... E mi dispiace molto per questo: se si crea un librogame incentrato SOLO sulla giocabilita, senza trama o narrazione, bisogna almeno assicurarsi che il gioco funzioni (basti pensare al geniale ventilatore ikrea)."
    ],
    [
        "148959",
        "sancio",
        "FinalFabbiX ha scritto:io sono convinto che l'autore intendesse invece scriverepuoi scegliere di saltare un turno, esattamente con le stesse modalit\u00e0 di quando subisci l'effetto della trappola \"vento gelido\", per ottenere 1 fiato, cio\u00e9, tradotto in umano, non devi possedere la trappola, basta che ti fermi un turno.HA SENSO!ha assolutamente senso che per ottenere un fiato, io debba fermarmi a prendere... fiato! ed ha senso che non dica \"puoi subire una trappola vento gelido\" ma \"puoi subire l'effetto di una trappola vento gelido\", lui voleva dire \"puoi subire l'equivalente dell'effetto di una trappola.Io l'ho interpretato cos\u00ec"
    ],
    [
        "148968",
        "Pirata delle Alpi",
        "Recensione cacciatoriUn fantasy che mi ha rammentato il primo \"Blood Sword\": i Protagonisti partecipano ad un torneo in un'ambientazione fantasy. Come nella suddetta serie, \u00e8 meglio giocare in compagnia.Ahim\u00e8, questo racconto-game mi sembra pi\u00f9 studiato per essere giocato che letto. Dalla prima riga, ho avuto l'impressione di giocare ad un boardgame: delle regole da seguire, ma poco al livello letterario. Non c'\u00e8 nessuna vera progressione nella storia, ma solo nel gioco. Purtroppo, questo non mi \u00e8 piaciuto: se fosse un concorso di giochi (e non di racconto-game), questa opera avrebbe potuto avere la sua chance. Ma mi pare che l'autore abbia scritto delle regole senza aver potuto testarle al 100% da betatester fidati: le falle del sistema ludico sono gi\u00e0 state esposte da Final.Quindi, amico principiante, mi sarebbe piaciuto giocare a questo gioco se fosse un boardgame con tanto di pedine, segni, carte, con belle illustrazioni. Ma secondo me, la tua opera non \u00e8 un racconto-game. Il mio voto non sar\u00e0 bello, ma nemmeno troppo brutto perch\u00e9 percepisco una voglia di fare e tanta passione.Voto inviato aBabacampioneGabrieleud"
    ],
    [
        "148970",
        "Anima di Lupo",
        "Mi dispiace ma ho trovato questo Corto troppo complesso ed esageratamente sbilanciato verso la partegame. Non l'ho giocato in coppia quindi non posso giudicarlo da quel punto di vista, ma comunque si capisce che trama e narrazione siano molto sacrificate.Il tutto risulta troppo fumoso per poterci capire qualcosa, anche solo leggendo.Il divertimento in pratica deriva soltanto dal giocarci in coppia perch\u00e9 la storia in s\u00e9 (se esiste) \u00e8 deludente.E comunque penso che qualsiasi gioco non possa essere costruito fine a se stesso, incentrato sul solo regolamento, ma deve avere una trama di fondo altrimenti il divertimento crolla.Non posso assegnare la sufficienza.Voto inviato a gabrieleud"
    ],
    [
        "148982",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Il regolamento \u00e8 decisamente troppo contorto. Troppe regole, descritte in modo troppo frettoloso (d'altronde lo spazio \u00e8 poco, ma appunto perch\u00e8 \u00e8 poco le regole sono troppe!). Dei punti fiato non viene detto con quanti si comincia (immagino 0) e la stessa regola di guadagno punti fiato non \u00e8 chiara: \"I giocatori possono decidere di subire l\u2019effetto di trappola vento gelido (vedi pi\u00f9 avanti) anzich\u00e9 cambiare paragrafo per ottenere 1 fiato\", ma poi nella descrizione della \"trappola vento gelido\" i punti fiato non vengono nominati, e l'effetto di rimanere fermi un turno \u00e8 obbligatorio, non opzionale. La regola della \"trappola bufera\" l'ho letta e riletta ma proprio non l'ho capita.L'aderenza al tema \u00e8 un po' blanda (s\u00ec ok, i consumabili hanno nomi relativi al vento e in ogni paragrafo le direzioni sono definite dai nomi dei venti, ma il vento non viene realmente sentito come un elemento essenziale: se al posto dei nomi dei venti ci fossero le normali indicazioni di bussola, non cambierebbe niente. Gradisco per\u00f2 lo sforzo che l'autore ha messo per inserire il pi\u00f9 possibile il contesto del vento nella cornice del corto).Coraggiosa e originale la decisione di impostare il corto come un gioco multiplayer; sono pochi i precedenti storici (mi vengono in mente le serie Blood Sword, Partita a quattro e Faccia a faccia, con la differenza che in ciascuna di queste i libri sono giocabili anche in solitario, qui no). Tuttavia non \u00e8 ben chiaro come dovrebbe essere gestita la questione dei segni e simboli da segnare nel libro: dal regolamento traspare chiaro che ciascuno debba avere la sua copia del libro (altrimenti non si sa come ciascuno potrebbe segnare dove si trova senza farlo sapere agli altri e quali parole deve leggere etc), ma allo stesso tempo i segni, le caselle annerite etc sono validi per tutti.Inoltre nessuna parola \u00e8 ripetuta due volte, quindi mi chiedo quale sia il senso della regola della parola anzich\u00e8 semplicemente annunciare il numero del paragrafo in cui ci si trova (probabilmente solo per togliere ai giocatori un possibile elemento strategico, il che non so quanto sia a vantaggio del gioco).Non avendo modo di giocare il corto con altri giocatori, e risultando di fatto impossibile da giocare da soli impersonando i giocatori mancanti, non ho potuto fare altro che provare a leggermi i paragrafi da solo e giudicare la bont\u00e0 del testo, la struttura del corto e l'eventuale giocabilit\u00e0 di gruppo.In molti rimandi mancano i link. Qualche refuso sparso. Il par. 3 si chiama \"via!\" e dice che \"sei in una delle stanze di partenza\", ma il par. 3 non fa parte dei quattro di partenza del regolamento, il che fa pensare che il par. 4 indicato nel regolamento come una delle partenze sia sbagliato e sia in realt\u00e0 il 3 (un errore quantomeno madornale).La struttura del librogame \u00e8 decisamente a mappa, composta di due griglie (la prima un regolare rettangolo 4x5 e la seconda uno schema pi\u00f9 intricato, collegate tra loro in soli due punti, che diventano 4 per i mistici). I nomi dei venti definiscono di fatto le direzioni di spostamento. L'abilit\u00e0 di mistico aggiunge molti pi\u00f9 spostamenti rispetto a chi non lo \u00e8, il che definisce un netto vantaggio, se si conosce la mappa (in particolare per i percorsi in pi\u00f9 con cui accedere alla seconda griglia).Il testo \u00e8 quasi interamente accessorio alla struttura del corto, con pochissimi passaggi descrittivi o accessori (comprensibile, visto il limitato spazio a disposizione e una struttura che consente di tornare pi\u00f9 volte negli stessi paragrafi).La questione delle rose dei venti ha alcuni seri problemi:1) Ci sono in tutto soltanto 4 paragrafi su 30 in cui si trova la rosa dei venti, con il limite per ciascuno di 5 volte in cui si pu\u00f2 raccogliere, per un totale quindi di 20. Dato che per vincere bisogna raccogliere 20 rose, ci\u00f2 significa prenderle tutte, quindi se un avversario ne prende almeno una, bisogna affrontarlo per rubargliela.2) Di questi 4 paragrafi con le rose, due sono nella griglia principale e due in quella secondaria (cfr grafo). Ma come scritto sopra sono solo due i paragrafi della griglia principale da cui accedere a quella secondaria (4 per i mistici). Dato che la griglia principale ha 20 paragrafi e quella secondaria 10, la distribuzione delle rose non \u00e8 equa e le rose della griglia secondaria diventano appannaggio principale dei mistici.3) Data la struttura a mappa del corto, niente impedisce un giocatore, una volta trovato un paragrafo con la rosa, di andare avanti e indietro tra quel paragrafo e un altro qualsiasi a cui \u00e8 collegato per racimolare tutte e 5 le rose di quel paragrafo.Anche i combattimenti, che come detto sono obbligatori, hanno svariati gravi problemi:1) Intanto sono rarissimi: bisogna finire nello stesso paragrafo di un altro giocatore mentre ci si trova anche lui (e dato che al posto del numero di paragrafo viene annunciata la parola associata al paragrafo, diventa estremamente difficile finirci intenzionalmente, e l'incontro viene invece lasciato al caso).2) Vince chi spende pi\u00f9 punti fiato, ma l'unico modo di ottenere punti fiato \u00e8 capitare su un paragrafo in cui un altro giocatore ha piazzato una trappola vento gelido, quindi anche i punti fiato sono rarissimi.3) Chi vince sottrae all'avversario un numero di rose pari al margine di punti fiato con cui ha vinto. Ma che succede se l'avversario ha un numero inferiore di rose o non ne ha affatto? Non si vince niente?I consumabili:Ci sono 3 folate in bottiglia, 3 trappole vento gelido e 4 trappole bufera. I consumabili sono distribuiti 5 nella griglia principale e 5 nella secondaria (una distribuzione nuovamente non equa).Dato che l'unico modo di ottenere punti fiato, fondamentali per i combattimenti, \u00e8 tramite l'uso di trappole vento gelido (a meno che non abbia capito male io la regola, scritta in modo effettivamente confuso), queste sono decisamente troppo poche. Oltretutto una delle tre trappole vento gelido \u00e8 esclusivo appannaggio dei mistici, il che le limita a due per tutti gli altri.Inoltre di fatto \u00e8 pi\u00f9 utile piazzare un trappola vento gelido e incapparci sopra intenzionalmente, in modo da guadagnare punti fiato.I consumabili, se non ho capito male, non scompaiono dai paragrafi una volta raccolti, e quindi possono essere raccolti pi\u00f9 volte. Ci\u00f2 crea nuovamente una strategia distorta per cui un giocatore, una volta che trova una trappola vento gelido, la piazza, ci finisce sopra per guadagnare un punto fiato, torna nuovamente a raccogliere la trappola, etc a rotazione ripetutamente in modo da guadagnare numerosi punti fiato.Non vado oltre. In definitiva un corto con una ottima struttura a mappa e un lodevole tentativo di creare un gioco multiplayer, che per\u00f2 fa acqua da tutte le parti ed \u00e8 per lo pi\u00f9 ingiocabile, prestandosi a numerose distorsioni (che anzi sono praticamente obbligate per arrivare a vittoria). La parte letteraria \u00e8 pressoch\u00e8 assente. Ancora una volta manca addirittura un finale (si vince quando si arriva a 20 rose, senza nessuna riga aggiuntiva da leggere in caso di vittoria).Il mio voto \u00e8Spoileraffogato nella stanza 20Statistiche:Num. paragrafi: 30Num. pagine librogame: 6Num. parole librogame: 1129 inclusi i simboli (55,9%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 597 (99,5%)Soluzione: noDadi: noID count: 0Accezione del tema \"venti\": correnti d'ariaGrafo:I quadrati indicano i paragrafi di partenza. Risulta evidente l'errore del regolamento che indica il par. 4 anzich\u00e8 il 3 come uno di partenza.https://i.ibb.co/NTnVHQd/Corto-13-grafo.jpgPS: -332"
    ],
    [
        "148989",
        "Periodonikes",
        "La storia \u00e8 quasi inesistente: \u00e8 un corto basato unicamente sulla parte ludica purtroppo presentata con un regolamento poco chiaro che lascia diversi dubbi; applicando regole interpretate a modo mio per rendere il corto giocabile, esplorare il labirinto \u00e8 stato divertente fino a quando non sono finito in un loop in cui andavo sempre nelle stesse stanze per raccogliere pi\u00f9 rose possibili prima dell\u2019arrivo degli avversari. Ricorder\u00f2 questo corto per l\u2019idea di un labirinto esplorabile in modo competitivo."
    ],
    [
        "149030",
        "GGigassi",
        "Coerentemente con quanto dicevo al momento della sua uscita, non ho votato questo Cortissimo. Io sono un oltranzista dei voti e per me chi partecipa come concorrente dovrebbe dare il suo contributo anche come votante, pur con tutte le fisime che la cosa pu\u00f2 comportare (\u201cQuesto Corto lo ha scritto sicuramente X! Se gli d\u00f2 un voto basso si incazzer\u00e0? Ma se glielo d\u00f2 troppo alto non lo star\u00f2 favorendo solo perch\u00e9 so che \u00e8 lui? Oddio! Oddio!\u201d).Ma per me questo Cortissimo \u00e8 veramente un corpo troppo estraneo per poterlo giudicare. Per me non \u00e8 nemmeno un Corto, \u00e8 un gioco da tavolo (o di comitato, o di societ\u00e0, o come diavolo \u00e8 giusto catalogarlo). E il fatto di doverlo per forza giocare in almeno due mi ha impedito di farlo, ho solo letto alcuni paragrafi, a sufficienza per capire che una \u201cstoria\u201d in realt\u00e0 non c\u2019\u00e8, anche se l\u2019ambientazione \u00e8 veramente suggestiva e ben pensata e soddisfa pienamente i requisiti del bando. Potr\u00e0 essere anche un gioco meraviglioso, anche se dai commenti degli altri mi rendo conto che non lo \u00e8, ma non \u00e8 un Corto e oltretutto non avendoci giocato non mi sento nemmeno autorizzato a dargli un voto solo sulle mie \u201cimpressioni\u201d. Voto che comunque sarebbe basso, visti i molteplici errori che ho evidenziato la settimana scorsa.Mi ha ricordato un po\u2019 le introduzioni a Dungeons & Dragons che c\u2019erano nella scatola rossa: prima c\u2019\u00e8 il racconto-game con cui far familiarizzare il lettore con le dinamiche del gioco, e poi c\u2019\u00e8 il dungeon vero e proprio in cui era ambientato il racconto-game. Ecco, per meIl Labirinto dei Cacciatori di Venti\u00e8 molto pi\u00f9 simile al secondo che al primo e mi spiace che l\u2019autore non abbia approfittato della bella ambientazione che ha ideato per farne un \u201cvero\u201d Cortissimo."
    ],
    [
        "149042",
        "gabrieleud",
        "Chi \u00e8 uscito, \u00e8 uscito, i voti sono chiusi.gabrieleud ha scritto:Volevo giocarci coi ragazzi, approfittando della quarantena.Ma.C'\u00e8 prima da mettere mano al regolamento, e sinceramente non so da dove cominciare. Ci sono vari refusi e una serie di istruzioni di cose che vanno fatte prima di altre, ma vengono spiegate dopo. Addirittura la \"creazione del personaggio\" arriva per ultima.La parola \"consumabile\" \u00e8 un aggettivo, qui viene usata come sostantivo.Non viene detto con quantipunti fiatosi inizia (do per scontato che siano zero), e ho dovuto rileggere tutta la pagina varie volte per scoprire come si guadagnano: \"i giocatori possono decidere di subire l'effetto dell'effetto di trappola di vento gelido (vedi pi\u00f9 avanti) anzich\u00e9 cambiare paragrafo e per ottenere un punto fiato.\" Quindi vado a leggere vento gelido e trovo \"rimani fermo un turno, quando arrivi in unA paragrafo con questo consumabile attivo rimandi l'acquisizione dell...Scusa, ma non bastava dire che si pu\u00f2 dichiarare di \"passare\" per recuperare 1 punto fiato?E invece di \"annerire le caselle a sinistra della rosa dei venti\" non ci potevano essere stampate cinque rose dei venti, e ne cancello una quando la prendo?L'altruista non poteva semplicemente guadagnare 1 rosa dei venti quando perde?Per un corto che non vuole essere una storia, ma un gioco, queste pecche si fanno sentire.Non va meglio all'interno del labirinto. I titoli dei paragrafi sono tutti diversi, quindi basta dire il numero del paragrafo in cui ci si trova, e la parola associata diventa irrilevante. Le direzioni si prendono a caso, non c'\u00e8 un nord, sud, ovest est (nel gioco della rosa dei venti... manca la rosa dei venti!), quindi non posso crearmi una mappa mentale di cosa sto facendo.Altri bug sono stati evidenziati da interventi precedenti, non ha senso ribadire il gi\u00e0 detto.Per me si tratta di una bella idea, realizzata in modo carente. Sono sicuro che con qualche modifica e un po' di snellimento nelle regole, potrebbe anche funzionare. Per come \u00e8 attualmente presentato, \u00e8 complicato proporre in tavola.Kenfalco ha scritto:- \"Il labirinto dei cacciatori di venti\" -Come dice il titolo siamo davanti a un normale labirinto, niente storia o personaggi. Ho passato la maggior parte del tempo cercando di immaginare il tipo di sfida che ci pu\u00f2 essere se giocato da pi\u00f9 persone. Devo dire che simulando una partita virtuale si ha la sensazione del continuo movimento all'interno di strade percorse dal vento. Per poterlo giocare da soli, per\u00f2, bisogna modificare il regolamento e la partita diventa una corsa nel labirinto con il solo scopo di girare tra i paragrafi.Pro:- Gioco multiplayer.- Per chi \u00e8 interessato solo alla sfida e non alla storia o al finale.- Pu\u00f2 essere divertente se giocato in tre o quattro con lo scopo di gareggiare senza pensare alla vittoria.Contro:- Non \u00e8 possibile giocare da soli.- Regole complesse.Consiglio:- Semplificare il regolamento e introdurre una storia e un finale.Tema Venti:- Una gara nel labirinto dei venti.Test rompi-tema:I giocatori sfruttano le correnti dei venti per muoversi nel labirinto. I venti sono gli unici elementi riconoscibili nel gioco, non \u00e8 possibile sostituirli facilmente senza cambiare l'atmosfera del racconto.Dragan ha scritto:Il Labirinto dei Cacciatori di VentiPrendiamo parte a una spettacolare ma non bene descritta competizione, la caccia ai venti, che si svolge ogni anno nell\u2019impero di Viginti (venti). E fin qui tutto bene. Il problema sorge quando si scopre che a questo corto si pu\u00f2 giocare solo in due, tre o quattro giocatori, non \u00e8 prevista la modalit\u00e0 single player. Al di l\u00e0 della sfortuna nell\u2019essere pubblicato in pieno periodo isolamento da coronavirus, che rende impossibile trovare un compare se non online (con l\u2019aggravio logistico che ne consegue), la limitazione \u00e8 semplicemente inaccettabile dal momento che ogni racconto o libro game \u00e8 avventura prima di tutto in solitaria e poi, semmai, multiplayer: messa cos\u00ec sarebbe andata benissimo, mancando la modalit\u00e0 di gioco prioritaria, impossibile giocarlo e, quindi, valutarlo.Pro:> Modalit\u00e0 multiplayer in un numero davvero esiguo di paragrafi> Conoscenza enciclopedica e variegata del sistema dei venti> Regolamento complesso per un cortoContro:> Gioco impossibile da condurre in solitaria> Regole che superano la complessit\u00e0 divenendo astruse> Troppo gioco e poco libro, zero trama e caratterizzazione quanto meno dell\u2019ambientazione"
    ],
    [
        "149046",
        "\u00bf\u201e\u00e3\u00df\u00ea\u00aa\u00a7\u00ac",
        "gabrieleud ha scritto:La parola \"consumabile\" \u00e8 un aggettivo, qui viene usata come sostantivo.Si chiamano \"consumabili\" gli accessori (specialmente da ufficio) che servono per lavorare o per fare funzionare una macchina (carta, cartucce stampante, cancelleria, etc).http://www.garzantilinguistica.it/ricer \u2026 onsumabile"
    ],
    [
        "149050",
        "gabrieleud",
        "\u00bf\u201e\u00e3\u00df\u00ea\u00aa\u00a7\u00ac ha scritto:Si chiamano \"consumabili\" gli accessori (specialmente da ufficio) che servono per lavorare o per fare funzionare una macchina (carta, cartucce stampante, cancelleria, etc).Allora anche lo zucchero, la benzina e la banda di internet.Rimane un aggettivo.Come l'automobile, \u00e8 un aggettivo. Il sostantivo completo \u00e8 \"vettura automobile\", solo che col tempo si \u00e8 omesso il sostantivo. O la \"pizza margherita\", ora comunemente chiamata \"margherita\". Io non ho mai sentito parlare di \"accessori consumabili\", e di ore negli uffici ne ho passate tante. Viene usato nel parlato per pigrizia? S\u00ec. \u00c8 corretto? Per me rimane no.Per tanti altri dizionari (che, ricordiamo, sono solo DESCRITTIVI, non PRESCRITTIVI) \u00e8 solo aggettivo.Ma in questo corto perch\u00e9 chiamarlo \"consumabile\" quando \u00e8 semplicemente una trappola? Non \u00e8 uningredienteper la trappola, \u00e8 proprio la trappola."
    ],
    [
        "149057",
        "GGigassi",
        "Non potrebbe essere un aggettivo sostantivato, tipo \"preliminari\"?E poi un autore non pu\u00f2 usare la terminologia che vuole per i parametri di un suo Corto?Sento ancora l'odore di carne bruciata dopo che avete messo sulla graticola il povero autore di Venti Solari per aver usato il termine \"Scudi\""
    ],
    [
        "149071",
        "FinalFabbiX",
        "gabrieleud ha scritto:\u00bf\u201e\u00e3\u00df\u00ea\u00aa\u00a7\u00ac ha scritto:Si chiamano \"consumabili\" gli accessori (specialmente da ufficio) che servono per lavorare o per fare funzionare una macchina (carta, cartucce stampante, cancelleria, etc).Allora anche lo zucchero, la benzina e la banda di internet.Rimane un aggettivo.Come l'automobile, \u00e8 un aggettivo. Il sostantivo completo \u00e8 \"vettura automobile\", solo che col tempo si \u00e8 omesso il sostantivo. O la \"pizza margherita\", ora comunemente chiamata \"margherita\". Io non ho mai sentito parlare di \"accessori consumabili\", e di ore negli uffici ne ho passate tante. Viene usato nel parlato per pigrizia? S\u00ec. \u00c8 corretto? Per me rimane no.Per tanti altri dizionari (che, ricordiamo, sono solo DESCRITTIVI, non PRESCRITTIVI) \u00e8 solo aggettivo.Ma in questo corto perch\u00e9 chiamarlo \"consumabile\" quando \u00e8 semplicemente una trappola? Non \u00e8 uningredienteper la trappola, \u00e8 proprio la trappola.qui spezzo volentieri una lancia a favore dell'autore: il termine con questa sfumatura \u00e8 di uso comune nei videogiochi, conosco almeno una dozzina di traduzioni importanti che ne fa tranquillamente uso.ormai, almeno nella mia generazione, \u00e8 un termine comune cos\u00ec come \"punti vita\" o \"livello\". Eppure non penso che nessuno si sia mai posto problemi se \"sali di livello\" sia una frase corretta secondo un dizionario.(e comunque, in caso, non sarebbe un'abbreviazione ma un inglesismo perch\u00e9 deriva dall'inglese \"consumable\", che ha esattamente il significato lasciato intendere dal corto, cio\u00e8 di oggetto che si raccoglie e si consuma o si piazza cos\u00ec da attivare un qualche tipo di effetto)"
    ],
    [
        "149073",
        "gabrieleud",
        "GGigassi ha scritto:E poi un autore non pu\u00f2 usare la terminologia che vuole per i parametri di un suo Corto?S\u00ec, e ne paga le conseguenze, o ne riscuote gli onori, in termini di voto.Tra l'altro gli oggetti (trappole) del Corto non rientrano nemmeno nella definizione che ne linka abeas.vocabolario ha scritto:si dice di accessorio o di materiale che serve quotidianamente per lavorare, per fare funzionare una macchina eccQua si tratta di... trappole. Tu diresti a un pescatore che i vermi e le larve, in realt\u00e0, si chiamano consumabili? No, ti guarda strambo e ti dice \"sono vermi\". Ma nel Corto non sono nemmeno una \"parte\" o un \"ingrediente\", sono proprio l'oggetto che trovi e che usi.Non ho niente contro gli oggettivi sostantivati, ne usiamo in continuazione senza rendercene conto... purch\u00e9 siano di uso comune e riflettano il bisogno di semplificare il linguaggio. Tra \"locale ristorante\" e \"ristorante\" preferisco il secondo. Tra \"ispezione sopralluogo\" e \"sopralluogo\" preferisco il secondo, questo perch\u00e9 i contesti sono talmente chiari che il sostantivo diventa ridondante. Come i \"preliminari\", possono essere di champions o sessuali, ed \u00e8 ridondante dire \"turni preliminari\".Nel caso del Corto, i \"consumabili\" a che bisogno di semplificazione suppliscono? Fra \"trappola consumabile\", \"trappola\" e \"consumabile\" la parola pi\u00f9 chiara \u00e8 \"trappola\"."
    ],
    [
        "149074",
        "GGigassi",
        "non avendo leggiocato il Corto mi limito ai commenti lessicali di cui sopraSe crea difficolt\u00e0 di comprensione tra consumabili e trappole esula dalla mia competenza"
    ],
    [
        "149076",
        "FinalFabbiX",
        "gabrieleud ha scritto:Tra l'altro gli oggetti (trappole) del Corto non rientrano nemmeno nella definizione che ne linka abeas.Ma infatti, ribadisco, secondo me non voleva proprio usare il termine con il significato originario italiano, ma nell'accezione - che ti assicuro oggi \u00e8 ampiamente diffusa fra chi bazzica i videogiochi/giochi di ruolo - inglese, cio\u00e8 di:\"a commodity that is intended to be used up relatively quickly\", una cosa che prendi e butti al volo, concetto che \u00e8 abbastanza intraducibile non avendo un vero corrispettivo nella nostra lingua."
    ],
    [
        "149690",
        "Zakimos",
        "Finalmente riesco a mettermi in pari con i corti del concorso! Riprendo da qui, ossia da dove avevo interrotto. Purtroppo in questo caso il mio commento sar\u00e0 brevissimo: non ho potuto giocare il corto in gruppo, per cui non posso esprimere un giudizio :-(. Ho trovato molto interessante l'aspetto del combattimento, mutuato probabilmente da Scythe (che a sua volta l'ha preso dallo storico Dune), e le trappole da posizionare nei paragrafi, anche se quel pezzo di regolamento forse era un po' troppo pesante vista la semplicit\u00e0 del gioco in s\u00e9. Mancano i testi, com'\u00e8 ovvio vista l'assenza di spazio. Io credo che questo progetto possa essere messo alla base di un vero librogame multiplayer, un tutti contro tutti in arena che al momento manca sul mercato."
    ]
]