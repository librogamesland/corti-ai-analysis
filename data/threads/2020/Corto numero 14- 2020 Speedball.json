[
    [
        "148894",
        "Dragan",
        "Sotto ora con il quattordicesimo corto, che si chiama:2020 Speedball"
    ],
    [
        "148897",
        "GGigassi",
        "Incipit molto coinvolgente, ma si naviga un po' alla cieca..."
    ],
    [
        "148903",
        "Prodo",
        "Concordo con Ggigassi.Ottima idea introduttiva, il fenomeno degli hikikomori \u00e8 molto diffuso in Giappone e non ha mancato di solleticare la nostra curiosit\u00e0 (morbosa?) di occidentali. E con l'avanzare della tecnologia e la maggiore possibilit\u00e0 di rendere virtuale qualsiasi cosa (compresa la spesa casalinga) anche noi nel nostro vivere quotidiano stiamo andando sempre di pi\u00f9 verso una progressiva eliminazione dei contatti sociali.Probabilmente l'attuale situazione virale in Italia e in Europa aprir\u00e0 ulteriori orizzonti in questo senso e per questo i cortissimo risulta oggi pi\u00f9 attuale che mai.Mi \u00e8 piaciuto moltissimo anche l'epilogo inteso in senso ampio: sia per gli escamotage applicabili per conquistarloSpoileri fan dei Timoria in questo saranno facilitati, sia per l'enigma molto intelligente e ben implementato che lo nasconde, sia per la semplicit\u00e0 potente che lo caratterizza. In poche righe l'autore \u00e8 riuscito a darci un bel pugno nello stomaco, ma anche un filo di speranza, e sono risultati ben difficili da raggiungere in finali ben pi\u00f9 ampi ed elaborati.Quindi grande ammirazione da parte mia per chi \u00e8 riuscito a introdurre e terminare cos\u00ec bene un corto e dotarlo anche di una meccanica di gioco unica ma ampia e raffinata.Detto questo ci\u00f2 che mi convince meno \u00e8 lo sviluppo della storia: questo corto \u00e8 nato come un omaggio e dai cultori di tale omaggio pu\u00f2 essere facilmente compreso. Tutti gli altri sono tagliati fuori e possono procedere solo per tentativi. La narrazione \u00e8 curata e quindi leggere tutti paragrafi non \u00e8 per niente noioso e, almeno a un primo passaggio, interessante. L'ulteriore meccanica ludica presente nell'opera, la tabellain cui appuntare i paragrafi esplorati, in realt\u00e0 secondo me si potrebbe anche eliminare.L'autore l'ha inserita probabilmente per prevedere anche un epilogo negativo nell'ambito della storia, ma di fatto non modifica affatto i passaggi necessari per conquistare il finale \"vincente\". La complessit\u00e0 nel farlo \u00e8 un'altra: combinare le evoluzioni in modo da centrare un serrato true path, senza elementi oggettivi per riuscirci (se non intuire il discorso delle iniziali o fallire almeno una volta per conoscerne l'esistenza e poi mettersi a fare un lavoro di retro engineering per mettere in fila i paragrafi nel giusto ordine. Non il massimo).Io credo che un approccio simile, seppur alla fin fine con un po' di buona volont\u00e0 \u00e8 superabile in tempi non biblici, risulter\u00e0 ostico per la maggioranza dei lettori e finir\u00e0 per rendere Speedball pi\u00f9 noioso e meno smart di quanto potenzialmente potrebbe essere.Non trovo altri reali difetti, ma questo limite secondo me impedisce a un ottimo lavoro di diventare un eccellente lavoro.Complimenti comunque all'autore, perch\u00e9 ha dimostrato di avere classe e conoscere il genere: gi\u00e0 solo per questo merita un voto adeguato. Nella mia personale classifica per\u00f2 Speedball 2020 non arriva alla top 3, pur essendo assolutamente valido.Voto inviato a Gabriele"
    ],
    [
        "148911",
        "Anima di Lupo",
        "Prodo ha scritto:il fenomeno degli hikikomori \u00e8 molto diffuso in GiapponeMamma mia ma quante ne sa Prodo!Apro un thread e c'\u00e8 lui che ci racconta di quel videogioco introvabile degli anni '80, ne apro un altro e ci tira fuori il fenomeno degli hikikomori in Giappone!Un mito, davvero."
    ],
    [
        "148914",
        "FinalFabbiX",
        "Madonna che spavento!Alla prima partita, volevo piangere. Non ci capivo niente, niente.Ho provato a mappare mentre andavo avanti, a dare un senso alla storia, niente. Non mi tornava neanche un link.Poi per\u00f2 sono arrivato al paragrafo 20 e ho letto cosa bisognava fare per vincere.E allora, autore, lascia che ti dica un amorevole vaffanculoPerch\u00e9 la mia mente da hikikomori ha subito realizzato: quante combinazioni possibili vuoi che ci siano, senza ripassare due volte dallo stesso paragrafo?Completando il grafico e aggiungendoci 12 linee di codice, ho scoperto che sono letteralmente 17.Direi mooolto fattibile da verificare a manoAllego il codice:Spoiler// Paragrafi con i relativi linkconst book = {1:\u00a0 [16, 3],16: [8, 5],3:\u00a0 [13, 11],8:\u00a0 [4, 13],5:\u00a0 [19, 14],13: [4, 17, 18],11: [18, 17],4:\u00a0 [12, 19],18: [12, 10],14: [17, 3],17: [10, 13],12: [7, 6],19: [6, 2],10: [8, 11],7:\u00a0 [3, 5],6:\u00a0 [2, 10],2:\u00a0 [14, 7],}// Prima lettera di ogni paragrafoconst letters = {1:\u00a0 'v',16: 'i',3:\u00a0 'i',8:\u00a0 'o',5:\u00a0 'n',13: 'n',11: 'a',4:\u00a0 'n',18: 'u',14: 'c',17: 'l',12: 'm',19: 'o',10: 'r',7:\u00a0 'e',6:\u00a0 'e',2:\u00a0 'v',}// Memorizza qui tutti i percorsi possibili// Un percorso \u00e8 dato dalla lista dei paragrafi visitati// Es: [1, 16, 8, ...]const paths = []// Esplora a partire da un percorsoconst explore = (path) => {if(path.length === 17){paths.push(path)return}const last = path[path.length - 1]book[last].forEach( (link) => {if(path.includes(link)) returnexplore([...path, link])})}// Esplora a partire da 1explore([1])// Trasforma i percorsi nella frase corrispondenteconsole.log(paths.map( path => path.map(link => letters[link]).join('')))"
    ],
    [
        "148926",
        "GGigassi",
        "SpoilerV i o n n m e v e i n u r a u m e"
    ],
    [
        "148929",
        "djmayhem",
        "mi sono trovato in un loop da cui non trovavo l'uscita (e forse era questa l'intenzione dell'autore? dopotutto gli hikikomori vivono in un mondo chiuso); all'inizio credevo che Speedball 2020 si riferisse al videogioco coin-up di inizio anni '90, poi leggendolo ho pensato che si riferisse alla droga (mix di coca e eroina, quella che ucciso John Belushi per intenderci), poi ho letto qui che \u00e8 il titolo di un album dei Timoria (band che non ho mai seguito molto, solo l'album Senza Vento che ai tempi del liceo girava tra i metallari).Di certo a differenza di altri corti \u00e8 molto dinamico, l'idea del loop permette di leggere quasi tutti i paragrafi, ma se poi non capisci come uscirne ci si trova come il cagnolino che cercava un angolo per far pip\u00ec dentro una sfera.voto inviato a gabrielePSchi fosse interessato al fenomeno Hikikomori segnalo il sitohttps://www.hikikomoriitalia.it/con anche il canale youtube fatto molto bene"
    ],
    [
        "148930",
        "gabrieleud",
        "djmayhem ha scritto:Speedball 2020 si riferisse al videogioco coin-up di inizio anni '90Quanto era figo!!"
    ],
    [
        "148931",
        "Seven_Legion",
        "AnimaLupo ha scritto:Mamma mia ma quante ne sa Prodo! (..) ci tira fuori il fenomeno degli hikikomori in Giappone! Un mito, davvero.Ehm, che il protagonista del gioco sia un \"hikikomori\" e' scritto in chiaro nelle prime tre righe del corto, con tanto di spiegazione!"
    ],
    [
        "148934",
        "Pirata delle Alpi",
        "Sapevo che \"Speedball\" fosse un personaggio della Marvel, una mezza cartuccia in una squadra di mezze cartucce\u2026 quindi tre cartucce pronte a combattere i villain e... scatenare il putiferio della prima \"Civil War\". Poi, ho saputo che fosse un mix letale di droghe e una canzone dei Timoria.Questo Corto non \u00e8 male, ma ci sono delle cose che non mi hanno convinto molto a livello narrativo: perch\u00e9 parlare subito di un 2020 (anno cyberpunk) \"distopico\"? Credo che il lettore pu\u00f2 accorgersene leggendo: si parla per esempio di un \"hover\", quindi capiamo bene che non si tratti del \"nostro\" 2020. L'ambientazione e il Protagonista sono interessanti e mi \u00e8 piaciuto questo \"gioco\"\u00a0 crudele che fa viaggiare nel proprio passato, una sfida mortale che rappresenta le odierne \"challenge\" mortali. Una bella ambientazione cupa, specchio del nostro tempo, che va di pari passo con l'albo dei Timoria nel 1995, con tanto di strizzatine d'occhio.Un bel corto, interessante, onirico e (osiamo dirlo) psichedelico, ma con una pecca: quando uno ha letto i 16 paragrafi (come le 16 tracce dell'albo) e deve ricostruire il messaggio (ghost track), lo fa solo una volta\u2026 e basta. Ahim\u00e8, \u00e8 un True Path di cui l'unico enigma non fa scervellare il lettore per troppo tempo.Quindi, un buon Corto, ma che finisce troppo presto.Il suo autore \u00e8SpoilerFrancesco Renga, giocatevelo al TotoautoriVoto inviato aPirata delle AlpiGabrieleud"
    ],
    [
        "148936",
        "GGigassi",
        "Pirata delle Alpi ha scritto:Sapevo che \"Speedball\" fosse un personaggio della MarvelQuanta tristezza mi mette un francese che cita i fumetti americani di supereroiIn Francia avete i fumetti pi\u00f9 belli del mondo"
    ],
    [
        "148938",
        "Pirata delle Alpi",
        "GGigassi ha scritto:uanta tristezza mi mette un francese che cita i fumetti americani di supereroiIn Francia avete i fumetti pi\u00f9 belli del mondoChe strano punto di vista! In Italia, ci sono ottimi fumetti ma i ciovani leggono chilate di manga (che apprezzo anch'io). Mangiate benissimo di Nord a Sud e i Mc Donald's e Burger King spuntano come funghi, avete ottimi musicisti e ci sono anche Paola e Chiara\u2026 I gusti sono gusti: leggo qualche fumetto franco-belga, ma non solo. E poi, tu mi hai gi\u00e0 corretto su un villain della Marvel, quindi sei un fumettaro anche tu e leggi i titoli statunitensi! Ma ti invier\u00f2 un PM per parlare di questo, per non fare OT, nel rispetto dell'opera e del suo autore."
    ],
    [
        "148939",
        "GGigassi",
        "Il buonismo italiano ti ha corrottoE facciamolo, qualche piccolo off-topic, anche perch\u00e9 senn\u00f2 qua la conta dei post nei thread dei Cortissimi non va su!"
    ],
    [
        "148943",
        "GGigassi",
        "Mi sono fatto un grafo in Paint per vedere se riuscivo a ricavare qualche oscenit\u00e0 da qualche percorsoNon ci sono riuscito"
    ],
    [
        "148944",
        "sancio",
        "Questo quattordicesimo corto si apre con una lunga introduzione che, con i limiti di quest'anno, mi stona in generale. Si prosegue con\u00a0 un regolamento minimale che non guasta mai: si pu\u00f2 ricavare molto divertimento da poche regole ben adattate nella trama.Dopo averlo giocato una prima volta, ho capito che bisognava risolvere un sagace sistema che legava ogni scelta dell' intero percorso ad un enigma finale.\u00c8 stato divertente cercare di risolverlo, anche se le scelte pi\u00f9 che per logica, le ho fatte riguardando i precedenti tentativi e cercando di ricombinare le lettere in modo che dessero un indizio di senso compiuto.La storia non mi ha appassionato molto, ma il difetto maggiore, mi spiace per l'autore che voleva farne l'omaggio principale, \u00e8 stato che l'imbeccata madre (e il senso di tutta l'opera) dipende da una conoscenza specifica che non tutti hanno.Peccato perch\u00e9 sarebbe stato un lavoro molto valido.voto inviato a gabrieleud"
    ],
    [
        "148947",
        "FinalFabbiX",
        "Corto buono, che presenta per\u00f2 qualche pecca:- non posso premiare l'originalit\u00e0 per il tema \"hikkimori\", perch\u00e9 da qualche anno se ne sente parlare parecchio, ormai \u00e8 anzi fin abusato. Oltre al notissimo anime \"no game no Life\", che ha dato il boom al genere scatenando una moda e che penso sia anche citato apertamente dal corto, ne hanno fatto videogiochi, serie tv e vari.- la rigiocabilit\u00e0 \u00e8 un po' bassa. vinto in fretta, ma \u00e8 anche vero che non tutti l'hanno vinto con altrettanta facilit\u00e0 e inoltre l'ho comunque dovuto leggere almeno tre volte, per cui, in realt\u00e0, l'ho letto pi\u00f9 volte di molti altri corti qui in concorso.- la storia, una volta ricostruita, non d\u00e0 quel senso di \"ora tutto torna!\", non c'\u00e8 una rivelazione nascosta ottenibile solo mettendo insieme i pezzi- il primissimo collegamento da fare \u00e8 il meno rigoroso di tutta la storia, il che taglia un po' le ali al gioco: \u00e8 difficilissimo farsene qualcosa di una sequenza se si \u00e8 gi\u00e0 incerti del primo passaggio.- finale un po' monco, ma d'altronde lo spazio quello era- (segnalo anche un piccolissimo problema mio, che quando ho letto 16 non ho capito a colpo d'occhio che le lettere fossero 16+1=17, forse andava reso pi\u00f9 chiaro, probabilmente per\u00f2 \u00e8 colpa mia)Ma!Sicuramente ci sono anche molti lati positivila storia \u00e8 bella e comunque affascinante.L'enigma, poi, \u00e8 geniale.Ammetto che l'ideuzza di scrivere una \"storia da riordinare\" \u00e8 venuta anche a me in passato, e forse anche ad altri, ma l'autore, oltre ad averla presentata per primo, \u00e8 anche riuscito a realizzarla in modo magistrale. Il vero colpo di genio secondo me sta nell'enigma in s\u00e9, perch\u00e9 \u00e8 approcciabile da cos\u00ec tanti punti di vista diversi che pu\u00f2 dare soddisfazione a molti tipi di pubblico diversi.Io l'ho risolto scrivendo un codice, (vedi messaggio sopra) ma si poteva fare anche usando un anagrammatore online o ricostruendo la storia per tentativi.Mi \u00e8 piaciuto molto scoprire, alla fine, che tutto questo era ispirato da una canzone. Secondo me aggiunge un tocco in pi\u00f9 senza pregiudicare la godibilit\u00e0 del corto per chi non la conosce (sono, anzi, in fortemente in disaccordo con l'opinione di chi l'ha reputata \"necessaria per comprendere il testo\")In definitiva, voto molto buono!voto in settimana a gabrieleud"
    ],
    [
        "148951",
        "djmayhem",
        "Pirata delle Alpi ha scritto:Sapevo che \"Speedball\" fosse un personaggio della Marvel,Ho idea che se pensiamo a qualsiasi nome a caso composto da due parole in inglese la Marvel ci ha costruito un personaggio, probabilmente sfigato, per cui la cosa non mi sorprende"
    ],
    [
        "148955",
        "GGigassi",
        "djmayhem ha scritto:Pirata delle Alpi ha scritto:Sapevo che \"Speedball\" fosse un personaggio della Marvel,Ho idea che se pensiamo a qualsiasi nome a caso composto da due parole in inglese la Marvel ci ha costruito un personaggio, probabilmente sfigato, per cui la cosa non mi sorprendeSe non sbaglio Warren Ellis fece dell'ironia proprio su questo nei suoi Thunderbolts quando fece sottolineare a un cattivo di terza fascia che lui su chiamava Mind-wave (o una cosa cos\u00ec) con la lineetta e non tutto attaccatoCi\u00f2 detto, B\u00e9D\u00e9 e Historietas sono i migliori fumetti del mondo"
    ],
    [
        "148957",
        "powerbob",
        "Idea molto accattivante, sebbene il genere degli hikikomori sia molto utilizzato ultimamente negli anime. Ho comunque apprezzato l'idea di fondo, gestita piuttosto bene. C'\u00e8 da dire che, dopo alcuni paragrafi in cui ero piuttosto gasato, mi sono ritrovato a girare intondo in un loop molto confusionale... Che mi ha fatto ben presto capire la presenza di un true path serrato. Riconosco che il loop sia quasi obbligato per conoscere i reali dettagli del passato del protagonista (al lettore spetta infatti scegliere il percorso che ritiene pi\u00f9 giusto, talvolta modificando il passato e avendo una diversa dinamica su quello che sarebbe potuto capitare: questo mi \u00e8 piaciuto molto!)... Ma dopo una continua esplorazione, mi sono ritrovato da punto e da capo pi\u00f9 volte.Avrei preferito poter creare una mia versione del passato del protagonista, e che poi avrei dovuto scoprire se le cose sono realmente andate cosi. Invece, nel modo in cui ho letto il corto, mi sono solo ritrovato con la mente confusa... E quando sembrava finalmente di ritrovarmi in paragrafi (e dunque scene) nuove, mi sono dovuto fermare perch\u00e9 ho raggiunto i 17 paragrafi richiesti.Il voto \u00e8 sufficiente, perch\u00e9 noto anche grosso impegno da parte dell'autore per creare il meccanismo dell'enigma finale... Ma sar\u00e0 una sufficienza stiracchiata, perch\u00e9 il tema del \"venti\" non mi sembra rispettato per nulla."
    ],
    [
        "148972",
        "Adriano",
        "Chiedo scusa se sar\u00f2 pi\u00f9 prolisso del solito.REGOLAMENTOMai come in questa edizione i regolamenti pi\u00f9 semplici sono forse stati i pi\u00f9 efficaci: questo ha praticamente una sola regola, ovvero segnare il numero del paragrafo letto nella tabella a pagina 2. \u00c8 purvero che promette tantissimo, perch\u00e9 proprio l\u2019ultima frase del regolamento fornisce al lettore un\u2019anticipazione succulenta *TRAMAIntrigante senza dubbio, mi ha ricordato l\u2019inizio di Matrix (cosa che pure il nome del protagonista mi ha vagamente fatto venire in mente Keanu Reeves). E, considerando quanto mi piace Matrix, sono stato subito incentivato a leggerlo e sviscerarlo per capire dove avrebbe portato la trama.Il fatto che la storia ruoti intorno a Sara mi \u00e8 piaciuto, e sinceramente non me l\u2019aspettavo. La storia prestoassume caratteristiche oserei dire lugubri, malinconiche, oscure, mostrandoci sviluppi molto profondi in alcuni casi, che culminano nell\u2019epilogo positivo del paragrafo finale dove addirittura il protagonista, inizialmente convinto che la realt\u00e0 virtuale fosse preponderante rispetto alla realt\u00e0, capovolge i suoi puntidi vista e riesce finalmente ad uscire dalla stanza e a concedere alla madre quel contatto assente da troppo tempo. Bravo autore, un applauso in tutto.Inutile dire che le tante scene inserite nel corto hanno rappresentato, almeno per me, delle incredibili mini-metafore: il rifiuto della figura paterna (par. 3), il marciume di certa tecnologia (par. 6), l\u2019evasione verso un mondo migliore (par. 17), l\u2019opportunit\u00e0 di cambiare le cose nella propria vita (par. 3), l\u2019essere estranei nelproprio corpo (par. 2), la stranezza dell\u2019amore (par. 4), eccetera, i 20 paragrafi di questo corto ne sono pieni!STRUTTURAInteressante la possibilit\u00e0 che l\u2019autore d\u00e0 al lettore di scegliere lui quale scenario si presenta, e non solo compiere scelte \u201cfisiche\u201d. Come, per fare un esempio, al par. 7, dove siamo NOI a decidere se il lettino \u00e8 un dispositivo medico o uno strumento di tortura.Per\u00f2, quando iniziamo a considerare la struttura dal punto di vista del gioco e del movimento, devo dire che non ho apprezzato il terreno in cui si muove questo corto: esplorando i meandri del racconto, \u00e8 facile finire in un loop di movimenti apparentemente uguali nel loro sviluppo, dove si pu\u00f2 passare pi\u00f9 volte nelle stesse scene, e questo purtroppo ci porta alla parte ludica, in cui **PARTE LUDICA* anticipazione che per\u00f2 non conduce a granch\u00e9 se non al paragrafo finale. Mi ero gi\u00e0 immaginato qualche rivelazione che desse nuova luce al corto, alla struttura o alla trama, qualcosa per rigiocarlo con altri occhi, o qualche micidiale colpo di genio. Peccato: questa cosa ha creato in me tantissima aspettativa, caroautore: non posso certo abbassare il voto per questo, per\u00f2 pregustavo un\u2019ottima ciliegina sulla torta che stavo per mangiare, ciliegina che per\u00f2 non c\u2019\u00e8 stata.** purtroppo trovare il finale positivo \u00e8 non complicato, direi ai limiti dell\u2019impossibile. Almeno cos\u00ec \u00e8 stato per me. Rileggendo le soluzioni, \u00e8 pi\u00f9 che arduo seguire anche una sola di esse:- per tentativi: no autore, ti prego, ci sono miliardi di combinazioni (visto che il racconto, se giocato senza limiti, \u00e8 un po\u2019 il loop di s\u00e9 stesso), non posso trovare la soluzione procedendo per tentativi... \u00e8 come chiedere ad un musicista di comporre una sinfonia a tentativi, tanto le note sono solo 12...- cercando di creare una frase sensata con le iniziali: anche in questo caso, per farlo dovrei spulciarmi i 20 paragrafi ad ogni scelta per andare in quello che ritengo il migliore per la soluzione. Ma cos\u00ec non \u00e8 pi\u00f9 un librogame e non sto scegliendo, sto barando!- capire che ad ogni paragrafo si passa una volta sola: cosa controintuitiva, e poi facendo cos\u00ec mi sembra di fare betatest piuttosto che giocarlo...- coerenza con i ricordi di River: si, ma facendo cos\u00ec mi togli il gusto dell\u2019esplorazione e la curiosit\u00e0 di andare anche contro i miei ricordi...- l\u2019album dei Timoria: se questo \u00e8 il modo pi\u00f9 semplice, hai reso il tuo corto troppo criptico, autore... basta non conoscere la band (cosa neanche troppo strana, io spazio tra vari generi musicali ma ti giuro che non la conoscevo) per godersi il corto solo al 20% e non poterlo risolvere...NARRAZIONEPer quanto lo stile di scrittura non sia troppo elaborato, riesce a pieno nel suo intento, ovvero coinvolgere il lettore e farlo immedesimare nella parte.Per riassumere, un corto i cui aspetti migliori sono lo sviluppo della storia e lo stile di narrazione, ma che non sono riuscito ad apprezzare a pieno n\u00e9 per quanto riguarda la sua struttura n\u00e9 per la parte ludica la quale, nonostante gli sforzi dell\u2019autore anche a livello di citazioni, \u00e8 stata per me un grande punto interrogativo irrisolvibile, purtroppo...Comunque autore, bravo, le idee sono splendide.Voto inviato agabrieleud."
    ],
    [
        "148973",
        "Anima di Lupo",
        "Pirata delle Alpi ha scritto:GGigassi ha scritto:uanta tristezza mi mette un francese che cita i fumetti americani di supereroiIn Francia avete i fumetti pi\u00f9 belli del mondoChe strano punto di vista! In Italia, ci sono ottimi fumetti ma i ciovani leggono chilate di manga (che apprezzo anch'io). Mangiate benissimo di Nord a Sud e i Mc Donald's e Burger King spuntano come funghi, avete ottimi musicisti e ci sono anche Paola e Chiara\u2026 I gusti sono gusti: leggo qualche fumetto franco-belga, ma non solo. E poi, tu mi hai gi\u00e0 corretto su un villain della Marvel, quindi sei un fumettaro anche tu e leggi i titoli statunitensi! Ma ti invier\u00f2 un PM per parlare di questo, per non fare OT, nel rispetto dell'opera e del suo autore.Secondo me il punto \u00e8 che non si pu\u00f2 pretendere di essere al 100% uniformati. Ci sta benissimo quindi che nel Paese dove si mangia meglio al mondo (siamo tutti d'accordo su questo, no?) ci sia gente che mangia da schifo e ci siano i fast food. Sta accadendo anche in questi giorni con l'emergenza sanitaria Covid-19. C'\u00e8 ancora gente che con superficialit\u00e0 se ne va in giro parlando a 30 cm dalla bocca di un altro, pontificando sul fatto che queste siano tutte cazzate eccetera eccetera...Ma la stragrande maggioranza degli italiani si \u00e8 rivelata responsabile, sta in casa, le citt\u00e0 sono deserte e via dicendo.Quindi \u00e8 perfettamente normale che in Francia ci sia un ragazzo a cui piacciono i fumetti americani. Ci\u00f2 non toglie che i fumetti francesi rimangano i migliori al mondo (non ho la pi\u00f9 pallida idea di questo perch\u00e9 non leggo fumetti ma mi fido del Gigassi)Veniamo ora al CortoIl punto centrale della mia recensione \u00e8 che se l'autore avesse messo un tema pi\u00f9 serio, cercando di far capire meglio i collegamenti tra i paragrafi (senza andarsi a impelagare con questa band sconosciuta, senza offesa), avrebbe tirato gi\u00f9 un capolavoro e gli avrei dato almeno 9.Questo perch\u00e9 il meccanismo ideato \u00e8 bellissimo, non \u00e8 per niente complicato e, soprattutto, viene spiegato bene il regolamento. Non ho dovuto perdere tempo a capirecon quale tecnicarisolvere il corto ma ho perso solamente tempo a risolverloutilizzando taletecnicaed \u00e8 cos\u00ec che deve accadere.L'idea di abbinare la storia, che sono io a comporre tramite i rimandi, alla lettera iniziale del testo, che mi svela l'enigma, \u00e8 straordinaria! E vi dir\u00f2 di pi\u00f9: magari poteva anche andare bene come tema l'analisi introspettiva, il passato che ritorna, i dubbi esistenziali, una tragedia passata ecc...Sono temi che scottano e che ci immergono in prima persona nel Corto, aumentando l'immedesimazione, che \u00e8 sempre la cosa pi\u00f9 importante.Il problema \u00e8 che l'autore ha creato paragrafi troppo confusi e a volte troppo astratti nello spiegare i fatti.Io avrei semplificato il testo e puntato di pi\u00f9 sulla narrativa perch\u00e9 cos\u00ec facendo avrei eliminato la ricerca della soluzione per tentativi o per esclusione. Il bello infatti doveva essere il collegamento tra i vari paragrafi nel creare la storia ma se tu mi complichi troppo la vita nel testo, io non riesco a venirne a capo e quindi mi indirizzo sulla risoluzione tramite i tentativi.Il problema quindi, riassumendo, sta tutto nei rimandi, troppo astratti. Gli esempi che potrei fare sono tantissimi: al paragrafo 6 vuoi abbandonarti sotto la pioggia o resistere stoicamente... Ma che vuol dire? Cosa dovrebbe capire un qualsiasi lettore da questa scelta? In base a cosa dovrei fare la mia scelta? Oppure al 14 quando credi che sia un'illusione oppure una realt\u00e0? Ma ce ne sono tantissimi fatti in questa maniera. Quasi tutti praticamente.Spero di essermi spiegato bene perch\u00e9 l'autore aveva tra le mani forse il Corto pi\u00f9 bello di questa edizione, o almeno di quelli letti fino adesso, cio\u00e8 i primi 14, e non lo ha sfruttato a dovere.Voto inviato a gabrieleud"
    ],
    [
        "148980",
        "GGigassi",
        "Sinceramente ho trovato desolante che un Maestro dei Corti che padroneggia l\u2019arte di mandare a capo le parole in Word si sia perso in questodivertissementcriptico e settario. Voglio credere che si sia trattato di un giochetto estemporaneo, di una trovata per tributare un omaggio istantanea alla band: non ho dubbi che sia quest\u2019ultima cosa, ovviamente, ma spero che all\u2019autore sia costata poca fatica e poco tempo. E in cuor mio sono sicuro che \u00e8 cos\u00ec.Dunque, cominciamo il massacro, tanto ho visto che altri utenti hanno apprezzato. La cornice della storia \u00e8 piuttosto banalotta, il dispiegarsi delle situazioni \u00e8 difficile da capire e collegare nelle sue singole parti e soprattutto non ci sono elementi con cui \u201cnavigare\u201d nel Cortissimo con un minimo di consapevolezza. Tutto quello che dice il misteriosissimo autore nelle soluzioni sulle possibilit\u00e0 di capire come muoversi \u00e8 vero, ma sono tutte cose che si capiscono a posteriori, dopo aver fatto almeno una partita per prendere confidenza con il Cortissimo e la sua trama. E anche dopo una sola partita non \u00e8 che le idee si schiariscano molto\u2026Ora, \u00e8 vero che anche nel bellissimo \u201cLa Festa\u201d si procedeva a tentoni, ma l\u00ec non c\u2019era un true path serratissimo per poter \u201cvincere\u201d.La chiave della storia \u00e8 poi roba da iniziati. Conosco vagamente i Timoria (di cui ricordo la canzone Sangue Impazzito e il relativo video censurato) ma ignoro se siano cos\u00ec famosi da consentire a un lettore occasionale di cogliere le citazioni che dovrebbero chiarire come procedere e come si sono sviluppati gli eventi. Soprattutto, il tema del 20/venti \u00e8 assente: come con l\u2019orologio digitale delPaziente n. 20, \u00e8 chiaro che a posteriori si evince che il titolo dell\u2019album e del Cortissimo \u00e8 fondamentale per capire come risolvere il gioco, per\u00f2 lo stesso mi sembra una cosa buttata l\u00ec senza particolare attinenza col bando.Tutte cose che bene o male hanno gi\u00e0 detto gli altri, lo so.Ho notato che i numeri dei paragrafi non sono evidenziati in grassetto: spero che il Cortissimo sia fuori concorso per questo, in modo che il votaccio che gli dar\u00f2 non sar\u00e0 determinante. Che poi non sar\u00e0 nemmeno poi cos\u00ec negativo visto che il Cortissimo \u00e8 almeno scritto bene.Voto inviato."
    ],
    [
        "148984",
        "Anima di Lupo",
        "GGigassi ha scritto:Sinceramente ho trovato desolante che un Maestro dei Corti che padroneggia l\u2019arte di mandare a capo le parole in Word si sia perso in questo divertissement\u00a0 criptico e settarioScusa ma come fai a identificare l'autore come un Maestro dei Corti?Sospetti chi sia?"
    ],
    [
        "148985",
        "GGigassi",
        "Anima di Lupo ha scritto:GGigassi ha scritto:Sinceramente ho trovato desolante che un Maestro dei Corti che padroneggia l\u2019arte di mandare a capo le parole in Word si sia perso in questo divertissement\u00a0 criptico e settarioScusa ma come fai a identificare l'autore come un Maestro dei Corti?Sospetti chi sia?VagamenteMa non voglio certo far ingelosire nessuno: per me anche tu sei un Maestro dei Corti"
    ],
    [
        "148986",
        "FinalFabbiX",
        "fra gli autori degli anni scorsi c'\u00e8 una persona che si \u00e8 contraddistinta proprio perch\u00e9 i suoi corti avevano gli a capo in word.Eviter\u00f2 di esprimere le mie perplessit\u00e0 sulle conclusioni a cui \u00e8 giunto GGigassi, perch\u00e9 non vorrei dare indicazioni sull'autore (per\u00f2, Gig, fossi in te non me lo giocherei al totoautori)"
    ],
    [
        "148987",
        "GGigassi",
        "E infatti non me lo gioco, come non ne ho giocato nemmeno altri di cui ero relativamente sicuro, perch\u00e9 per mandare un pronostico e quindi un PM io uso l'editor dei PM ma \u00e8 impossibile fare una ricerca dell'utente a cui lo si vuole mandare col nome del Signore del Totoautori di quest'annoEppure qualche volta ci sono riuscito, sar\u00f2 partito dal suo profiloTutte figure di merda risparmiate"
    ],
    [
        "148988",
        "Periodonikes",
        "Storia bellissima e coinvolgente; la scrittura \u00e8 efficace, restituisce il senso di confusione del protagonista senza essere pesante.La parte ludica \u00e9 poco pi\u00f9 che una semplice storia a bivi, ma le scelte da fare non sono mai casuali; l'enigma \u00e9 ben calibrato e le varie strade per risolverlo sono un tocco di classe.Sono stato coinvolto dalla storia non troppo distante dalla nostra realt\u00e0 grazie all'umanit\u00e0 del protagonista e mi sono divertito a risolvere l'enigma per trovare il giusto finale. Se proprio devo trovare una pecca \u00e9 ovviamente la longevit\u00e0: una volta risolto, l'ho riletto solo per scoprire i paragrafi saltati la volta prima; non ho sentito la voglia di rileggerlo un\u2019altra volta.Ricorder\u00f2 questo corto per quello che mi ha fatto provare, per la scrittura coinvolgente e per l'enigma intelligente e ben pensato."
    ],
    [
        "148994",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Mi \u00e8 rimasto poco tempo per scrivere la rece, quindi mi scuso con l'autore se non mi dilungher\u00f2 quanto normalmente faccio con queste mie recensioni.In breve: bel corto, testo ben curato, buona scrittura e belle atmosfere oniricheggianti. L'ho risolto prima leggendo un po' a casaccio per 16 scelte (capitando anche varie volte in paragrafi gi\u00e0 letti), poi andando al 20 e capendo cosa veniva richiesto: a quel punto leggendo le lettere raccolte, anche se molto presto non avevano pi\u00f9 senso, ho capito al volo che tipo di frase si andava formando. Quindi ho riletto il corto, facendo ad ogni bivio la scelta che portava avanti la frase secondo quello che pi\u00f9 logicamente sembrava andare a dire (tornando indietro quando mi rendevo conto che la scelta era sbagliata), e quindi arrivando in seconda lettura (barando, \u00e8 chiaro) alla vittoria.La soluzione svela quindi l'arcano sul significato che sta dietro il corto. Conoscevo i Timoria, non un fan, giusto qualche canzone sparsa, non conoscevo l'album in questione, che a questo punto mi recuperer\u00f2.Ho qualche dubbio su come uno che non conosca la band e non colga il riferimento possa risolvere il corto senza procedere con il mio metodo da baro: fare le scelte che portano avanti la trama \"nel modo pi\u00f9 logico\" non \u00e8 per niente immediato, dato che ciascuna delle due scelte proposte in ogni paragrafo mi sembra ugualmente valida, bisogna procedere quasi sempre alla cieca, a volte pure in contrologica. Resta da verificare se uno che conosca la band e l'album in questione riesca realmente a risolvere il corto secondo le intenzioni dell'autore (non mi sembra cos\u00ec automatico, dovrebbe immagino conoscere i testi a memoria e richiamarli nell'ordine dell'album, e anche cos\u00ec chiss\u00e0).Non mi \u00e8 molto chiara l'aderenza al tema del concorso. Sta tutta e solo nel titolo dell'album che riporta l'anno 2020?Statistiche:2020 SpeedballNum. paragrafi: 20Num. pagine librogame: 6Num. parole librogame: 1471 (72,8%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 441 (73,5%)Soluzione: s\u00ecDadi: 0ID count: 1Accezione del tema \"venti\": anno 2020 del titolo?Grafo:La soluzione tocca tutti e 17 i paragrafi del corto, che vanno letti nell'ordine giusto. I restanti 3 paragrafi sono il 20 a cui bisogna recarsi dopo 16 scelte e i 2 finali.https://i.ibb.co/8Pm8Qj5/Corto-14-grafo.jpg"
    ],
    [
        "148996",
        "GGigassi",
        "\u00bf\u201e\u00e3\u00df\u00ea\u00aa\u00a7\u00ac ha scritto:Grafo:il mio fatto con Paint \u00e8 molto pi\u00f9 bellose qualcuno potesse spiegarmi come si carica un'immagine..."
    ],
    [
        "149043",
        "FinalFabbiX",
        "Purtroppo devi affidarti a un sito esterno per caricarle e solo dopo le puoi collegare al tuo post.Io mi affido a github (che per\u00f2 \u00e8 lo strumento degli informatici, \u00e8 nato per ospitare codice e non \u00e8 molto user friendly) sono certo che altri utenti sapranno consigliarti servizi pi\u00f9 immediatiIstruzioni per google drive- carica il file su google drive- tasto destro -> ottieni link condivisibile- vai su questo sitourl generatore incolli sulla prima casella il link creato, lasci bianco la seconda casella di testo e clicchi il pulsante verde \"generate google drive direct link\"- apparir\u00e0 un link, \u00e8 fatta! copialo subito- ora puoi usarlo su lgl: quando modifichi un post appare l'iconcina dell'immagine (\u00e8 la quintultima della prima riga), se ci clicchi ti chiede di mettere altezza, larghezza e link ottenutoFatto!"
    ],
    [
        "149044",
        "gabrieleud",
        "Chiudetevi in camera vostra a leggere il giudizio dei Mistici Tre!Dragan ha scritto:2020 SpeedballUn \u201chikikomori\u201d, sorta di post-nerd confinato nella propria stanza e da l\u00ec nello sconfinato mondo virtuale, mette le mani su un videogame-hacking un po\u2019 pericoloso, che lo metter\u00e0 nelle condizioni di rievocare, valutare a freddo e forse cambiare gli snodi chiave della sua stessa vita, che lo hanno condotto a essere ci\u00f2 che \u00e8. Il gioco si basa sul filo dei ricordi e, si scoprir\u00e0 solo in sede di soluzione, di una narrazione basata sulla musica di un noto gruppo italiano degli anni Novanta. Solo 17 i paragrafi che si potranno leggere compreso il primo, ma il percorso per essere vincente e sbloccare la vittoria deve avvenire in un certo ordine obbligato deciso dall\u2019autore, il che aumenta parecchio la difficolt\u00e0 e rende molto pi\u00f9 probabile approdare all\u2019instant death alternativa.Pro:> Personaggio recluso in casa magnificamente descritto e tristemente attuale> Clima di degrado futuristico altrettanto densamente rappresentato> Prosa onirica che completa il quadro complessivo di disagioContro:> True path estremamente rigido, troppo per un prodotto del genere> Legame con il 20 un po\u2019 traballante> Regolamento carente sul doppio passaggio in uno stesso paragrafoKenfalco ha scritto:- \"2020 Speedball\" -Entriamo a casa di River, un ragazzo che vuole fuggire dalla sua realt\u00e0 attraverso un'altra realt\u00e0, virtuale. Questo viaggio lo porter\u00e0 a capire i veri valori della vita, un po' quello che sta succedendo adesso al mondo, siamo tutti forzatamente hikikomori.I paragrafi ci propongono delle scelte istintive o emotive, sembra di scegliere le canzoni da una playlist. C'\u00e8 un po' di timore iniziale perch\u00e9 dobbiamo prendere delle decisioni senza logica e dobbiamo proseguire \"a sensazione\". Dopo venti scelte capiamo che la chiave \u00e8 mettere insieme la prima lettera di ogni paragrafo per trovare la frase risolutiva. A questo punto lo spirito del gioco cambia e diventa chiaro che dobbiamo cercare la sequenza giusta. Tralasciando l'omaggio ai Timoria, il corto in s\u00e9 funziona ed \u00e8 giocabile.River riuscir\u00e0 a uscire dalla sua auto-quarantena e mi piace riportare il paragrafo finale come segno di speranza:\"Con un urlo strappi il casco dalla testa e lo getti a terra. Stai sudando;\u00e8 stato tutto cos\u00ec vivo, cos\u00ec reale. Non sai chi possa avercreato quel programma maledetto, n\u00e9 se verrai mai a patti colmostro che ha risvegliato nel tuo cuore. Non importa. Avvertiun bisogno incontrollabile di uscire da qui, abbracciare tua madree raccontarle tutti i tuoi pensieri dalla morte di Sara a oggi.Lei non capir\u00e0. Litigherete furiosamente, perderai il controllo.Di nuovo: non importa. Anche questo \u00e8 vivere, dopotutto.\"Pro:- Sembra una canzone a bivi.- Un po' nebulosa, ma leggendo la soluzione capiamo perch\u00e9.- \u00c8 l'occasione per ascoltare 2020 Speedball dei Timoria.Contro:- Non per tutti, non \u00e8 una classica avventura.Consiglio:- Forse \u00e8 meglio svelare subito che il corto \u00e8 un'omaggio all'album dei Timoria, pu\u00f2 essere un un modo per aumentare il coinvolgimento.Tema Venti:- Seguiamo le tracce di un disco che si intitola 2020 Speedball.Test rompi-tema:Se cambiamo titolo al corto, il racconto continua a funzionare. Il tema Venti non \u00e8 fondamentale anche se, guardandolo da una nuova prospettiva, sembra una metafora di questo strano inizio 2020.Coso ha scritto:Ah, la mia prediletta ambientazione onirica/psichedelica, e stavolta \u00e8 nel cyberspazio! Cosa mai potr\u00e0 andare storto?Dico subito che l'omaggio ai Timoria mi ha lasciato indifferente perch\u00e9 non seguo la musica italiana, d'altronde non sarebbe nemmeno giusto farne unacolpaall'autore del Corto se i miei gusti musicali differiscono dai suoi.La prima volta ho letto un po' a caso, e ho scoperto una sequenza di lettere un po' a caso. Dopo la prima lettura mi \u00e8 stato detto che queste lettere dovevano avere un senso. Che l'autore lo abbia fatto apposta o no, \u00e8 un errore: significa che la prima lettura \u00e8 inutile e fa solo perdere tempo.Per\u00f2, una volta scoperta la regola d'oro ho fatto retroingegneria e in mezz'ora sono risalito alla frase vittoriosa.Ma non solo! Ho anche notato come l'autore abbia messo gran cura nella scelta delle iniziali, ovvero in diversi bivi la lettera che prosegue \u00e8 identica per entrambe le scelte, cos\u00ec che il giocatore non abbia spoiler troppo evidenti.Ho gradito tutto. La storia ha senso, magari non da subito, ma alla fine s\u00ec, e il paragrafo finale (non quello conclusivo, ma l'ultimo dei 16) getta una luce nuova su tutto quello che \u00e8 successo prima. Tutto quanto mi ha ricordato molto Forrest Gump, ma con una chiave di lettura sorprendente.Un po' di stonature:- Il protagonista \u00e8 un hikikomori, che \"\u00e8 chiuso da giorni nella sua stanza\" (introduzione), peccato che al paragrafo 1 scopriamo che \u00e8 uscitol'altro ieri. Non so voi, ma per me adolescente era normalissimo stare chiuso due giorni in camera mia, stavo leggendo e non mi sentivo n\u00e9 strano n\u00e9 asociale- paragrafo 3. \"Inutile illudersi: questo gioco vuole ucciderti.\" Perch\u00e9? Cosa \u00e8 successo fino adesso? Non mi sono minimamente sentito in pericolo. (Ne approfitto per ribadire che questo \u00e8 ci\u00f2 che succede quando siraccontainvece di mostrare).- I nomi dei personaggi non mi danno alcun contesto. Ho un nickname, River, una ex di nome Sara, ci sono due bambini di nome Jaco e Pablo. Dove si svolge tutta questa vita? Non \u00e8 chiarissimo.- Nella intro si dice \"Sei abbastanza esperto di hacking da riconoscerne uno a prima vista: eppure il file era pulito\". Uno che? Virus? Hacker? Niente di tutto questo viene nominato in precedenza, non ha senso omettere il soggetto del discorso. Ho dovuto rileggere l'introduzione, nonostante questo non ho afferrato il senso di quel \"riconoscerne uno\".In generale, la soddisfazione di completare la storia \u00e8 stata appagante. Non importa la mancanza di un finale positivo, la vita non \u00e8 sempre piacevole. Credo che l'autore abbia fatto un ottimo lavoro nella rappresentazione di questo \"videogioco cerebrale\", anche se alla fine rimangono tanti quesiti scoperti: chi ha prodotto tutta quella roba? E perch\u00e9? Missshteroooo..."
    ],
    [
        "149045",
        "GGigassi",
        "gabrieleud ha scritto:Coso ha scritto:"
    ],
    [
        "149047",
        "\u00bf\u201e\u00e3\u00df\u00ea\u00aa\u00a7\u00ac",
        "Coso ha scritto:Nella intro si dice \"Sei abbastanza esperto di hacking da riconoscerne uno a prima vista: eppure il file era pulito\". Uno che?Un hacking."
    ],
    [
        "149711",
        "Zakimos",
        "SPIEGAZIONE RAPIDAQuesto corto \u00e8 un tributo ai Timoria; come tutti i tributi, paga pegno nel momento in cui chi lo legge non conosce il gruppo in questione. Ne ero assolutamente consapevole, ma forse speravo ci fossero almeno due-tre utenti in grado di cogliere il riferimento al disco leggendo. Invece... nessuno! Ma ha ragione Gabrieleud: posso fare una colpa ai lettori se i loro gusti musicali differiscono dai miei? Certamente no. Per\u00f2, ragazzi, recuperate almeno Viaggio Senza Vento. Va bene che i gusti sono gusti, ma parliamo di storia della musica (non solo italiana).Tornando al corto, col senno di poi avrei potuto strutturarlo meglio: la storia alla base \u00e8 venuta fuori mentre lo scrivevo, per cui gli ultimi bivi hanno pi\u00f9 senso dei primi, che si limitano davvero a seguire le tracce del disco e basta (e alla prima stesura erano anche peggio)."
    ]
]