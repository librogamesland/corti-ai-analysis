[
    [
        "148313",
        "Dragan",
        "Siate ac-corti a leggere la settima opera, che si intitola:Vetro di Citt\u00e0"
    ],
    [
        "148319",
        "GGigassi",
        "Oddio..."
    ],
    [
        "148323",
        "FinalFabbiX",
        "Giocato, vincendo al primo colpo (in maniera non legit, ma che a quanto pare dalle soluzioni va bene lo stesso). Mi ci sono voluti 4 paragrafi per arrivare alla vittoria, per cui ho deciso di esplorare per vedere se riuscivo a capirci di pi\u00f9. Ne ho letti altri venti, poi mi sono arreso.Siccome siamo nell'edizione dei cortissimi, sar\u00f2 sintetico nel dare il mio giudizio:SpoilerEh?Prima di compiere un amorevole massacro, attendo che qualcun altro abbia il coraggio di esprimersi"
    ],
    [
        "148324",
        "Zakimos",
        "Porca miseria, per quanto fuori concorso poteva essere un capolavoro allucinante.SpoilerSarebbe bastato strutturare il tutto con normali rimandi e lasciare come unico dettaglio per vincere l'accorgersi del fatto che mancava la lettera G.Peccato, ma l'idea di fondo resta molto bella."
    ],
    [
        "148327",
        "djmayhem",
        "io faccio complimenti all'autore, per l'idea, la struttura e la difficolt\u00e0 (almeno per me).E' riuscito in poche pagina a condensare parecchie idee e trovate, indizi e rompicapi; la brevit\u00e0 purtroppo rende il tutto un po' complicato, io poi ho scarso spirito di osservazione e ho dovuto barare per trovare la soluzione.Ho idea che sar\u00e0 uno di quei corti che divideranno: genio o pazzo?Solo la classifica finale ce lo dir\u00e0."
    ],
    [
        "148329",
        "Jhongalli",
        "Il poliziesco-comico mi ha fatto sempre impazzire"
    ],
    [
        "148330",
        "Jhongalli",
        "Il poliziesco-comico mi ha fatto sempre impazzireQuesto racconto mi ha rimandato con la mente a perle come il fumetto Leo Pulp o ad un racconto-game investigativo (di cui purtroppo non ricordo il titolo) pubblicato su Kaos.Per l'ambientazione e lo stile darei un voto molto alto, ma due pecche macroscopiche mi obbligano a dare un voto negativo.Innanzitutto il regolamento che, nonostante sia formulato in modo molto articolato, consente di risolvere l'indagine con molta facilit\u00e0. E fosse solo questo ci potrebbe anche stare, non \u00e8 detto che l'eccessiva semplicit\u00e0 sia sempre un difetto.In secondo luogo la quasi totale assenza di una trama, o meglio, una trama sviluppata in modo narrativamente adeguato.Essendo questo un concorso di narrativa a bivi posso accettare la mancanza della componente ludica, ma non quella della componente narrativa.Il testo sembra pi\u00f9 che altro la bozza di quello che dovr\u00e0 poi essere scritto, quindi un lavoro incompleto.VOTO INVIATO A GABRIELED"
    ],
    [
        "148332",
        "powerbob",
        "Penso che far\u00e0 impazzire tutti... In un modo o nell'altro XD"
    ],
    [
        "148334",
        "GGigassi",
        "Jhongalli ha scritto:In secondo luogo la quasi totale assenza di una trama, o meglio, una trama sviluppata in modo narrativamente adeguato.Il testo sembra pi\u00f9 che altro la bozza di quello che dovr\u00e0 poi essere scritto, quindi un lavoro incompleto.Beh, \u00e8 post-moderno"
    ],
    [
        "148339",
        "Jhongalli",
        "Mi ricordi \" Il grande Lebowsky\".... \"sono nichilisti\""
    ],
    [
        "148340",
        "powerbob",
        "E niente... Ci ho provato, ci ho provato davvero a mettermi a un tavolo con la seria intenzione di risolvere il corto. Ma niente. Il fatto \u00e8 che al di fuori dei gusti personali, che cambiano di persona in persona e che non dovrebbero influire sul giudizio finale, qui c'\u00e8 un elemento carente che non si pu\u00f2 affatto ignorare: il divertimento. Totalmente assente, mi sono ritrovato a leggere il corto con l'ansia e lo stress di capire ogni volta come muovermi, senza una linea guida precisa.So che l'autore ha fatto un test con quest'opera, e apprezzo molto il coraggio... Ma purtroppo, almeno per quanto riguarda, si \u00e8 dimostrato un fallimento. Mi duole doverlo dire, ma \u00e8 il Corto peggiore finora."
    ],
    [
        "148346",
        "Prodo",
        "L'idea \u00e8 innovativa, la struttura stuzzica, il tema poliziesco e l'iniziale spaesamento, che nei casi di indagine giova spesso perch\u00e9 aumenta l'aura di mistero, avvincono e l'atmosfera pulp e atipica che si percepisce nel regolamento invita. Ma poi, dopo averlo sviscerato completamente, mi accorgo che:1) Manca una trama che non sia quella basica strettamente necessaria per finire il corto con un minimo di cognizione di causa. Ma vengono lasciate aperte troppe porte, nulla \u00e8 definito, manca quel minimo necessario per incuriosire il lettore anche in un racconto cos\u00ec sperimentale e con fini ironici-parodistici.2) L'indagine promette tanto, ma alla fine si tratta di individuare la lettera mancante, convertirla in numero e fare un altro paio di operazioni chiaramente indicate dal testo. Tutto il resto \u00e8 fuffa, servono tre paragrafi per risolvere il corto, e questo, viste le premesse, \u00e8 un difetto.3) Il sistema di gestione dei paragrafi invoglia a fregarsene e leggerli tutti di fila. Vada per i pari e i multipli di 3, gi\u00e0 i multipli di 11 mi hanno fatto storcere il naso, quando ho letto dei numeri primi mi sono fatto una risata. Non perch\u00e9 siano difficili da determinare, almeno finch\u00e9 si resta sotto 50, ma perch\u00e9 il sistema elaborato \u00e8 cervellotico, poco user friendly. Indispone, distoglie dall'indagine e si presta a essere ignorato.Plauso e apprezzamento per l'idea, il tentativo sperimentale, la citazione di\u00a0 Paul Auster, la provocazione insita nel racconto e la ventata di innovazione. Tutti elementi coraggiosi che vanno premiati e per questo motivo mi sento di dare la sufficienza a quest'opera.Se per\u00f2 devo confrontarle alle altre in concorso, all'ottimo livello dei lavori di quest'anno, alle sensazioni che ho provato leggendola e alle emozioni che mi ha trasmesso, allora per onest\u00e0 verso me stesso non posso assegnare un voto molto pi\u00f9 alto.Voto inviato a Gabriele"
    ],
    [
        "148360",
        "AlessandroD",
        "Questo \u00e8 puro Hellzapoppin'!!!!!Verr\u00e0 capito solo dalle generazioni futureMi ha spiazzato, l'idea di base \u00e8 la pi\u00f9 originale che ho letto fino ad adesso ma non credo che funzioni benissimo in un cortissimo, in pratica puoi leggerti i paragrafi che vuoi (tranne le dovute eccezioni).L'ho trovato confusionario ma complimenti per aver fatto tutti quei paragrafiSpoilersenza usare la lettera gVoto inviato a gabrieleUd"
    ],
    [
        "148424",
        "GGigassi",
        "Mi scuso con l\u2019autore se ecc. ecc.Dunque. Lo spunto di partenza \u00e8 sicuramente originale e ambizioso. Stavo per scrivere \u201cgeniale\u201d ma mi sono trattenuto. Anche il metodo di \u201cindagine\u201d e di navigazione nel Cortissimo \u00e8 molto interessante e originale, per\u00f2 credo che non sia questo il supporto ideale. Forse sarebbe stato meglio, che ne so, creare due o tre mazzi di carte da cui pescare, oppure trovare un meccanismo digitale per selezionare i paragrafi, per\u00f2 mi rendo conto che cos\u00ec sarebbe stato difficile sovrapporre i numeri di paragrafo pari/dispari a quelli divisibili per 3 e 11. Solo che, per come \u00e8 posto il Cortissimo, \u00e8 facile dimenticarsi delle regole e leggere involontariamente dei paragrafi \u201cproibiti\u201d\u2026L\u2019autore ha sicuramente un discreto coraggio a mettere alla berlina un mostro sacro della letteratura, anche se i monumenti servono anche per scagazzarci sopra. Il mix di alto e basso non \u00e8 certo una novit\u00e0, mi dicono che sia Thomas Pynchon che lo stesso Paul Auster hanno affidato le loro elucubrazioni sulla letteratura e il linguaggio alla forma dell\u2019hard boiled. Qui \u00e8 un po\u2019 difficile valutare le doti letterarie dell\u2019autore a causa della lapidariet\u00e0 epigrafica di molti paragrafi.A livello di gioco, una volta lette le soluzioni il lavoro di cesello fatto dall\u2019autore risulta lodevolissimo, ma che fatica leggiocare il Cortissimo\u2026Il mio voto sar\u00e0 alto, anzi altissimo perch\u00e9 adoro la sperimentazione, inoltre il labile e cervellotico riferimento al 20 che c\u2019\u00e8 in questo Cortissimo lo pone probabilmente fuori concorso, quindi la classifica generale non ne uscir\u00e0 modificata.voto inviato"
    ],
    [
        "148460",
        "Adriano",
        "Autore, per questo corto diversificher\u00f2 il mio giudizio in due.Da una parte d\u00f2 un giudizio all\u2019idea e all\u2019innovazione, e in questo non puoi che meritarti un 10: incredibile quanta roba hai inserito, e soprattutto come l\u2019hai inserita. L\u2019idea in s\u00e9 \u00e8 una di quelle cose che trascende dal concetto di librogame: qui non ci sono bivi, codici, o altro, c\u2019\u00e8 solo esplorazione libera e paragrafi sbloccabili random. Insomma, complimenti per l\u2019idea ed il coraggio.Per\u00f2, mio malgrado, mi trovo a dover dare un giudizio anche all\u2019esecuzione, e qui mi dispiace ma non sono altrettanto entusiasta.Mi piace comunque pensare che questo racconto sia stato scritto in fretta e furia, e che se avessi avuto un po\u2019 pi\u00f9 di tempo a disposizione il risultato sarebbe stato differente.Ma andiamo con l\u2019analisi:- REGOLAMENTOCome \u201cpresentazione\u201d del corto, forse partiamo con il piede sbagliato. Ok l\u2019idea apprezzabile, ma mi sono trovato molto confuso. Oltre al fatto che il lettore deve fare un bello sforzo anche solo per trovare i paragrafi degli incontri, quelli dei luoghi visitabili, quelli delle morti, ecc., e per segnarseli da qualche parte, c\u2019\u00e8 la questione controversa che pi\u00f9 mi ha spiazzato: ma questo paragrafo a quale tipologia appartiene?Qualche esempio:-\u00a0 paragrafi divisibili per 3: indizio-\u00a0 paragrafi divisibili per 11: morte certail 33 (che \u00e8 divisibile sia per 3 che per 11), quindi, lo catalogo come \u201cindizio\u201d, o come \u201cmorte certa\u201d?-\u00a0 paragrafi divisibili per 3: indizio-\u00a0 paragrafi pari: incontri con testimoniil 6 (che \u00e8 sia divisibile per 3 che un numero paro), quindi, lo catalogo come \u201cindizio\u201d, o come \u201cincontro con testimoni\u201d?E cos\u00ec via.Di fatto, in tantissimi paragrafi non ho fisicamente potuto stabilirne la tipologia.Non sarebbe stato meglio impostare i paragrafi con colori diversi? Tipo quelli delle morti in rosso, quelli con gli indizi in blu... Sarebbe stato un corto-arlecchino, ok, ma perlomeno sarebbe stato fruibile...- TRAMAPer me non influisce il fatto che manchi una trama, qui la cosa che mi ha spaesato \u00e8 proprio l\u2019assenza di un contesto. Sfugge completamente il luogo, l\u2019ambiente, il protagonista, il senso stesso del corto e anche il fine stesso del corto: non ho ben capito che tipo di inchiesta \u00e8 stata, n\u00e9 cosa dovevo trovare, n\u00e9 perch\u00e9 dovevo vendicare qualcuno e, alla fine, non viene neanche spiegato cosa abbiamo risolto, troviamo solo un \u201cBravo, hai risolto il caso!\u201d. Ok, perfetto, posso sapere cosa ho risolto, e perch\u00e9?- STRUTTURARipeto geniale, ma cos\u00ec com\u2019\u00e8 questo corto sembra pi\u00f9 un \u201cprototipo\u201d. Invito l\u2019autore a svilupparlo a dovere per una futura edizione estesa (che sarei molto curioso di leggere), perch\u00e9 ne pu\u00f2 venire fuori qualcosa di sensazionale.- PARTE LUDICAPer quanto mi piacciano gli enigmi, non sono praticamente riuscito a giocarci, e me ne dispiace. Credo che gli indizi siano stati concepiti in maniera troppo dispersiva. Come faccio a farmi venire in mente che devo raddoppiare il 20 e poi aggiungere il 3? Perch\u00e9 non il 26 citato nel paragrafo 45? E chi mi dice che devo aggiungere il 3 \u201cdopo\u201d aver raddoppiato e non \u201cprima\u201d? Probabilmente l\u2019autore ha \u201ccostruito\u201d la sua soluzione, e poi ci ha scritto intorno il corto, ma ad un lettore che non abbia chiara in testa la sua soluzione, giocare potrebbe diventare un inferno.I paragrafi divisibili per 11, dice il regolamento, \u201cportano quasi sempre a morte certa\u201d. Questo mi ha fatto venire in mente che almeno uno di essi non portasse a morte certa, e che quindi dovevo individuarlo. Peccato che TUTTI portino a morte certa, e questo mi spinge a non fidarmi di quello che dice il regolamento, e quindi altra confusione...Altra cosa che spiazza \u00e8 il \u201cDecidi tu se sei morto o solo stordito\u201d. Eh?- NARRAZIONEPer quanto ci viene descritto e per lo spazio ristretto, non si pu\u00f2 essere troppo severi da questo punto di vista.Insomma, un corto le cui intenzioni sono magnifiche, ma che \u00e8 fin troppo spiazzante, a tal punto da diventare ingiocabile. Un vero peccato.Voto inviato agabrieleud."
    ],
    [
        "148467",
        "monpracem",
        "Mi ricorda un po il corto di Baldoni... ma questo \u00e8 decisamente migliore!"
    ],
    [
        "148491",
        "FinalFabbiX",
        "Spero che l\u2019autore mi perdoni, ma questo corto proprio non riesco a farmelo andar gi\u00f9. Non so se capita anche a voi, ma mi sento sempre pi\u00f9 in dovere di giustificare i voti negativi rispetto a quelli positivi, il che \u00e8 ovviamente sbagliato, dovrei dedicare a ciascuno le stesse attenzioni. Per cui, mi scusino anche gli altri autori se con loro sar\u00f2 pi\u00f9 lapidario, ma qui volevo essere sicuro di aver giustificato il mio parere adeguatamente.Prover\u00f2 a spiegare perch\u00e9, dal mio punto di vista,Vetro di Citt\u00e0presenta delle carenze che non possono essere tralasciate nella valutazione.Ora, vorrei, fare una premessa. Questo \u00e8 l\u2019anno degli esordienti, quindi, bene o male, nella met\u00e0 dei casi mi sto rivolgendo a un neofita. Nel caso in cui fosse tale: vorrei che fosse chiaro che s\u00ec, sto dando una bastonata, ma no, non ti sto invitando a non presentarti pi\u00f9, anzi! Come hai visto, ci sono stati molti utenti che hanno apprezzato il tuo corto, ma soprattutto sono convinto che tu ti sia divertito a sperimentare e a scriverlo (io stesso partecipo da anni senza essere in nessun modo capace come scrittore, ma mi piace scrivere, e qui so che otterr\u00f2 un giudizio sincero, \u00e8 anche questo il bello dei corti!).Per cui ecco la mia recensione:innovazione?Questo aspetto non mi ha convinto quanto ad altri utenti. Secondo me, molto di questo era gi\u00e0 stato proposto. Come \u00e8 gi\u00e0 stato fatto notare, questo corto riprende l\u2019idea di base da \u201cFia\u2019za e il venditore di tappeti\u201d di Danilo Baldoni, che, pur con un\u2019esecuzione a tratti becera (refusi a profusione!), era decisamente pi\u00f9 lungimirante in alcuni aspetti. Le similitudini sono moltissime: si trattava di un corto con dei paragrafi da esplorare senza un ordine, esattamente come avviene qui, in cui bisognava accumulare le giuste pozioni prima di giungere al paragrafo finale, esattamente come avviene qui con gli indizi, e c\u2019erano anche dei suggerimenti numerici (la stanza 6x6...), esattamente come qui. Considerando le strutture quasi identiche, mi sarei almeno aspettato che l\u2019autore facesse tesoro dei giudizi che gi\u00e0 all\u2019epoca evidenziavano alcune criticit\u00e0, come ad esempio:- non c\u2019\u00e8 un vero motivo per leggere i paragrafi in ordine sparso, si finisce per leggerli dal primo all\u2019ultimo- c\u2019\u00e8 il rischio che si arrivi subito (o quasi) alla soluzione se si beccano per fortuna i numeri giusti- non \u00e8 chiaro come dobbiamo comportarci alla morte del protagonista- i loop e la struttura cos\u00ec libera non permettono di conservare alcun tipo di \u201cinformazione\u201d su quali scelte abbiamo fatto, potremmo tranquillamente ripetere le stesse mille volte\u00c8 davvero facile notare questi problemi gi\u00e0 durante la prima partita, e penalizzano pesantemente la godibilit\u00e0 del corto.Letteralmente, durante il mio primo tentativo, ho letto i paragrafiSpoiler1-2-3-4-17fino a 4 sono andato in ordine, poi siccome so che \u201cinconsciamente\u201d si tende a evitare di mettere le cose nascoste/pi\u00f9 interessanti all\u2019inizio, alla fine o a met\u00e0, ho fatto 50* 1/3 =16,6 = 17Vinto senza capirci niente, senza essermi divertito e, soprattutto, senza che mi abbia lasciato niente se non l\u2019amaro in bocca. Leggendo le soluzioni ho confermato che fosse lecito il mio modo di fare, ma mi sono spoilerato il resto.\u00a0 Alla fine, ero veramente spaesato.confusione?Che \u00e8 la sensazione che si prova in continuazione leggendo il corto. Fino a un certo punto \u00e8 giustificata dall\u2019atmosfera surreale, e anzi potrebbe essere un pregio. Ma spesso, viene il dubbio che non sia voluta e ci si chiede se non sia un effetto del fatto che, tutto sommato, neanche l\u2019autore avesse le idee chiarissime, o che si sia ritrovato a un certo punto senza sapere pi\u00f9 come incastrare il tutto.Il regolamento, ad esempio, per come la vedo io, \u00e8 un disastro di commi, postille e sottopostille che \u00e8 sfuggito di mano. Poco pratico e poco chiaro. Non si capisce come applicare gli indizi, cosa dovremmo cercare e perch\u00e9. Ci sono anche delle vere e proprie false piste.Faccio degli esempi:- i paragrafi multipli di 3 dovrebbero portare a degli indizi pi\u00f9 importanti degli altri\u2026 ma non lo fanno! Contengono tanti indizi quanti gli altri. \u00c8 difficile fornire un conteggio esatto, visto che non tutti gli indizi sono di uguale valore (ad esempio il paragrafo 15 che ripete la parola bambino per me non lo \u00e8), ma ci provo:SpoilerI paragrafi che sono completamente o quasi completamente \u201cinutili\u201d:(ho escluso i multipli di 11 dal conteggio)1-2*-5-8*-10-14-16-23-25-26-28-32-34-35-37?-46-47-506-9-12*-15-18-21*-24-27-30*-36*-39-42-48*= non c\u2019\u00e8 un indizio, ma una parola straniera trascritta, quindi potrebbe essere visto come utile, ma li contegger\u00f2 comunque come inutiliRiassumendo, si ottiene:multipli di 3: 87% inutile, il 13% \u00e8 utilenon multipli di 3: 58% inutile, il 42% \u00e8 utile!!!\u00c8 addirittura il contrario di quanto promesso!Anche togliendo i primi dal conteggio, e facendo qualche scelta diversa su come definire utile/inutile, la situazione non si capovolge radicalmente.Prefino gli indizi \u201cfondamentali\u201d, sono uno al 3 e uno al 40, quindi distribuiti equamente- i paragrafi multipli di undici portano a morte nel 100% dei casi, ma nel regolamento non viene detto esplicitamente, anzi si lascia intendere che qualcuno di questi potrebbe non portare alla morte, dato che \u201cquasi certa\u201d per me significa >= 1. Ragionando sulla base delle premesse mal poste del regolamento, si concluderebbe con la logica che se ci fosse un indizio importante nascosto fra i multipli di 11, dovrebbe essere anche fra i multipli di 3 ? quindi il 33! Sarebbe perfetto: giustificherebbe anche il fatto che solo \u201cquasi sempre\u201d (in tutti i casi != da 33) portano a morte certa. Un esercizio di raziocinio che lascia a bocca asciutta, anzi, ci si ritrova con una bella sorpresina...- penso che sia normale stupirsi, leggendo le soluzioni, del fatto che \u00e8 lecito tornare nei paragrafi all\u2019infinito per accumulare chiavi per sbloccare i numeri primi. Sono piuttosto convinto che la maggior parte delle persone abbia intuito il contrario o non si sia neanche posta il problema. Un regolamento formulato diversamente l\u2019avrebbe reso pi\u00f9 comprensibile.Oltre a questo, come gi\u00e0 fatto notare da Anima di Lupo, c\u2019\u00e8 la solita questione degli \u201cenigmi impliciti\u201d, che \u00e8 una tecnica che si \u00e8 diffusa dopo l\u2019eccezionale corto \u201cLa nebbia\u201d (mannaggia a te, Abeas, ci hai impestati per anni)Con la solita differenza di sempre: ne \u201cLa nebbia\u201d gli enigmi lasciati al lettore funzionavano perch\u00e9 erano il fulcro del corto, qui no. Ci si ritrova con un mazzetto di indicazioni, senza avere chiaro al 100% come buttarle nel calderone. Chiaro, prima o poi, prova su prova, se ne viene fuori, per\u00f2 che fatica!Io sono . Per\u00f2. Per quanto mi sforzi di trovare un appiglio, su moltissimi aspetti non posso proprio dare un giudizio positivo.sforzo creativo?\u00c8 sull\u2019insieme, per\u00f2, che secondo me viene il vero punto dolente. Sicuramente nel corto c\u2019\u00e8 qualche guizzo, ad esempio il modo in cui viene usato il tema \u00e8 decisamente originale. Ma i guizzi sono guizzi, li posso valutare a s\u00e9 e finita l\u00ec. E il resto, come dovrei valutarlo?Mi sono trovato in seria difficolt\u00e0.Come un enigma? Sarebbe voto zero, considerando tutti i problemi del regolamento, non ci sono neanche le premesse per impostare qualcosa che sia risolvibile. Se non fossero state allegate le soluzioni, opinione personale, sono convinto che saremmo ancora qui a discutere, senza essere convinti al 100% di aver individuato il true path correttamente.Come una pura innovazione? Voto comunque bassissimo; ripeto per i neofiti/gli smemorati del forum:tutto ci\u00f2 \u00e8 gi\u00e0 stato fatto, 2012, Danilo Baldoni.Come una parodia?Non ho letto il romanzo specifico, ma comunque so qualcosa di Auster, e questa non mi sembra una parodia, almeno non nel senso classico del termine. Potrebbe riferirsi a tutto e a niente. Se l\u2019autore ci avesse presentato \u201cIndiani di citt\u00e0\u201d sostituendo al terminevetrola frasedieci piccoli indianie l\u2019atmosfera cos\u00ec surreale avrebbe comunque prodotto un corto credibile.Come una storia?Questo corto non ha trama, non ha personaggi, non ha narrativa, non ha atmosfera. Non c\u2019\u00e8 niente.E va benissimo cos\u00ec, intendiamoci.Viva l\u2019innovazione, viva l\u2019arte moderna.Solo che bisogna fare attenzione, perch\u00e9 fra della \u201cmerda\u201d e \u201cmerda d\u2019artista\u201d la linea \u00e8 sottile.In questo, le dinamiche del concorso penalizzano molto, visto che impongono l\u2019anonimato, non permettono all\u2019autore di esporsi e di argomentare il suo pensiero: una tela bucata non vale molto senza la firma di Fontana, ed \u00e8 giusto cos\u00ec.Il voto peggiore per\u00f2, per me, si ottiene valutando lo \u201csforzo\u201d, il tempo richiesto per produrre il corto. Penso che, a parit\u00e0 di velocit\u00e0 dell\u2019autore, sia quello che oggettivamente ha richiesto meno fra quelli in gara finora. Un paio di regole (e neanche ragionate poi cos\u00ec tanto). Cinquanta paragrafi in cui si poteva scrivere qualsiasi cosa (fra l\u2019altro, se devo proprio fare lo stronzo, max paragrafi = concetti pi\u00f9 piccoli e pi\u00f9 linee bianche da non riempire). L\u2019ambientazione poteva essere intercambiata facilmente con altre cento, cos\u00ec come il mancato uso di una lettera non \u00e8 un problema che richiede di impiegare molto tempo: basta un ctrl-f e un dizionario dei sinonimi. Gli enigmi non richiedevano disegnare e congeniare mappe particolari, grafi o quant\u2019altro. Non c\u2019erano illustrazioni. Zero tempo impiegato per lo studio di personaggi, bilanciamento del sistema di gioco o una trama.Per cui alla luce di queste considerazioni, non posso che assegnare un voto bassissimo(Aspetto fino all\u2019ultimo ad inviarlo, magari l\u2019autore risponde e/o parte una discussione con altri utenti del forum, sarebbe piacevole confrontarsi)"
    ],
    [
        "148493",
        "Anima di Lupo",
        "Zakimos ha scritto:Porca miseria, per quanto fuori concorso poteva essere un capolavoro allucinante.SpoilerSarebbe bastato strutturare il tutto con normali rimandi e lasciare come unico dettaglio per vincere l'accorgersi del fatto che mancava la lettera G.Peccato, ma l'idea di fondo resta molto bella.La pensoesattamentecome te, Marco. Far mancare un lettera e mettere degli indizi qua e la (vedi ragno/aracnide) \u00e8 stata un'idea geniale (nel senso solo positivo del termine, non nel senso DaniloBaldoniano che \u00e8 solo in parte positivo) e per confermarlo (una volta scoperto), grazie alla digitalizzazione di oggi, non serviva nemmeno mettersi a leggere tutte le parole come fossimo cacciatori di refusi. Bastava mettere g in cerca. Io per\u00f2 avrei curato meglio questa parte, l'avrei valorizzata. Avrei puntato tutto su quello in maniera pi\u00f9 chiara (mettendo i rimandi, anche) e non mi sarei perso in altri passaggi un po' complessi tipo \"pi\u00f9 questo pi\u00f9 questo\" dove si deve aggiungere 3. Quindi, non assegner\u00f2 una insufficienza a questo Corto di stampo fortemente Adrianeo (il Bi-Direttore della Gazzetta, non l'imperatore romano, anch'egli dotato di creativit\u00e0 a quanto sembra dalle fonti) perch\u00e9 ha tutte le sue cosine a posto, per\u00f2 non posso nemmeno esaltarlo alla gloria degli altari. In fin dei conti, la giocabilit\u00e0 c'\u00e8, ma \u00e8 imbrigliata dall'assenza di narrativa che crea una confusione, per me, evitabile.Voto inviato a gabrieleud"
    ],
    [
        "148499",
        "Pirata delle Alpi",
        "Cosa posso dire di questo Corto? Beh\u2026 non molte cose positive e mi scuso con l'autore (che sono sicuro al 97% di aver beccato).Premetto che mi piacciono molto le ambientazioni \"gialle\", \"poliziottesche\" e \"noir\". Ma non ho capito niente di questo Corto: non c'\u00e8 una vera trama, oppure \u00e8 surrealista e non me ne sono accorto. Il regolamento sembra buttato l\u00ec e non ho trovato il filo conduttore della storia. Vado al paragrafo 1, faccio una scelta pressoch\u00e9 casuale e posso andare in luoghi non menzionati prima o addirittura morire. Non ci ho capito una mazza ferrea.Sar\u00e0 che non ho colto il riferimento ad un'altra opera, che non ho notato la scomparsa della lettera \"G\" e che la matematica non \u00e8 il mio forte, ma non ho saputo apprezzare questo Corto e non posso dargli un voto alto o sufficiente.Anche leggendo la soluzione, mi sono ritrovato quasi pi\u00f9 smarrito di prima e il fatto di non aver colto un riferimento letterario importantissimo per la risoluzione del tuo Corto mi ha dato il colpo di grazia.Amico autore (che sicuramente mi avrai mandato a quel paese), ci saranno sicuramente altri utenti che avranno capito la tua opera e dato dei voti alla sua altezza, per\u00f2 non posso premiare quello che non ha potuto entusiasmarmi.Voto inviato aProdoGabrieleud"
    ],
    [
        "148507",
        "sancio",
        "Questo settimo corto osa ancora di pi\u00f9 del precedente proponendo una struttura senza bivi ma con possibilit\u00e0 di scegliere liberamente quali paragrafi leggere.Personalmente dopo aver letto il regolamento mi sono sentito molto scoraggiato nel proseguire. Pari, dispari, multipli ecc. Non mi hanno reso godibile l'avventura della lettura. In aggiunta le narrazioni nei paragrafi sono minimali e poco comprensibili.Il tutto nasconde un macchiavellico enigma che ho compreso, anzi ho scoperto esistere solo grazie alle soluzioni.Alla fine tutto assume un senso, ma non sono proprio riuscito a fruire di quasi niente di ci\u00f2 che propone quest'opera.A dispetto di tutto, mi ha divertito il par.9 bellissimo il \"decidi tu se sei morto o solo stordito\"Nel complesso per\u00f2 non ci siamo.voto inviato a gabrieleud"
    ],
    [
        "148518",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Wow, un bellissimo corto in stile hard-boiled! Prosa, tono e forma sono pi\u00f9 che adatti alla natura del corto (parolacce comprese), l'umorismo permea tutto il corto e mi ha fatto ridere in pi\u00f9 occasioni. L'introduzione (quella sotto \"L'inchiesta\") \u00e8 perfetta, e in poche parole (\"Che bello il post-moderno: niente trama, solo una struttura\") ci fa capire metatestualmente lo spirito del corto. L'assenza totale di link \u00e8... postmoderna, diciamo.Un ottimo esercizio di stile che l'intero corto sia scritto senza una lettera dell'alfabeto: in letteratura esistono esempi illustri dell'applicazione di questa tecnica di scrittura costrittiva (Perec, Queneau, ...).La \"Citt\u00e0 di vetro\" contenuta nella raccolta di New York di Auster l'ho letta (cos\u00ec come la riduzione a fumetto, anch'essa citata nel corto) e tutti i riferimenti nel corto, compreso il fatto stesso che l'inchiesta sia per lo pi\u00f9 inconcludente, sono ben calzanti. Purtroppo la citazione me la sono bruciata prima ancora di cominciare la lettura, essendomi per errore caduto l'occhio sulle prime parole della soluzione.Ok, per\u00f2 ho un paio di appunti per l'autore (che penso di sapere chi sia, ci scommetto il jolly del totoautori).Il primo \u00e8 sul par.20: specificando esplicitamente nel testo che \"Nel corso dell\u2019INCHIESTA sono state usate tutte le lettere dell\u2019alfabeto italiano tranne una\", si perde il senso di alcuni indizi raccolti in precedenza, che hanno l'unica funzione di dire esattamente questo (su 5 par. di indizi, ce ne sono ben 3 dedicati a questo specifico indizio). Si poteva lasciare ai par. di indizi il compito di indicare che nel testo del corto \u00e8 assente una lettera (il tono metatestuale di cui \u00e8 permeato il corto \u00e8 sufficientemente chiaro in proposito alla (con)fusione tra contenuto semantico del testo e contenitore, cio\u00e8 il testo stesso), ed evitare di menzionare ci\u00f2 nel par.20.Il secondo appunto concerne le indicazioni iniziali del corto. Pretendere che il lettore conosca e abbia presenti durante la lettura i numeri primi fra 3 e 50 \u00e8 eccessivo: sarebbe stato sufficiente indicare tali numeri direttamente nel testo in qualche modo (ad es. semplicemente evidenziandoli con un asterisco). Inoltre la distinzione tra numeri pari = testimoni e numeri dispari = posti \u00e8 irrilevante e tra l'altro non sempre rispettata dall'autore: crea solo confusione extra.Il corto l'ho risolto un po' a ritroso, nel senso che prima ho trovato l'indizio che erano state usate solo 20 lettere, e quindi ne mancava una da cercare, poi ho trovato il pi\u00f9questo, poi ho trovato il 17 di \"hai risolto il caso\". A quel punto ho cercato di capire come arrivare al 17 e ho continuato a cercare fino a trovare l'indovina.Purtroppo l'aderenza al tema \"20\" di questo corto mi sembra molto flebile (cos\u00ec flebile che l'ho capita solo ora che sto scrivendo la recensione. Comunque, ora che l'ho capita, a mio parere \u00e8 sufficientemente accettabile per far stare il corto in concorso).Il mio voto \u00e8Spoilernascosto tra i pezzi di vetroPS: l'esercizio di scrivere un testo senza una lettera dell'alfabeto si chiama \"lipogramma\". Questa rece \u00e8 essa stessa a sua volta un lipogramma in G.Statistiche:Num. paragrafi: 50Num. pagine librogame: 6Num. parole librogame: 972 (48,1%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 242 (40,3%)Soluzione: s\u00ecDadi: noID count: 8Accezione del tema \"venti\": lettere dell'alfabeto italiano usate per scrivere il cortoGrafo:Non essendoci link, non c'\u00e8 nessun grafo. Possiamo tuttavia suddividere i paragrafi nelle seguenti categorie (*: num. primo,\u00a7: num. divisibile per 3, ^: num. divisibile per 11):Par. senza indizi: 2, 5*, 8, 16, 23*, 24\u00a7, 25, 26, 27\u00a7, 30\u00a7, 34, 35, 42\u00a7, 46.Par. senza indizi ma con trama o riferimenti a \"Citt\u00e0 di vetro\": 1, 10, 12\u00a7, 14, 15\u00a7, 18\u00a7, 28, 32, 48\u00a7, 50.Par. con ID: 6\u00a7, 9\u00a7, 11*^, 22^, 33\u00a7^, 39\u00a7, 44^, 47*.Par. con indizi: introduzione (\"mio padre ha eliminato un elemento\"), 3\u00a7(uccello: \"pi\u00f9questo\"), 21\u00a7(\"non esiste pi\u00f9 il numero 21! Adesso la strada arriva fino al numero 20\"), 38 (\"si lamenta perch\u00e9 non trova pi\u00f9 una lettera\"), 40 (indovina: \"una volta trovato l\u2019elemento mancante dovrai raddoppiare anche quello\"), 45\u00a7(\"anche se alcuni contemplano 26 elementi, tu devi fare riferimento a quello che ne ha \u201csolo\u201d 21. Ma attenzione: in questo caso, e proprio qui sta la soluzione, ne sono stati usati 20\").Par. di aiuto per trovare indizi: 7* (\"ascolta l'uccello\"), 19* (\"cerca tra i numeri bassi\"), 29* (\"cerca tra i numeri alti. Ma non troppo alti\"), 31* (\"forse invertendo le cifre\"), 36\u00a7(\"cerca una indovina [...] poco distante da qui\"), 37* (\"i multipli di 11 vanno evitati\"), 41* (\"qui vicino (molto vicino) c\u2019\u00e8 un aiuto per risolvere il caso\"), 43* (\"Se da qui sottrai un indizio ne trovi un altro\").Par. pi\u00f9 utili per capire la lettera mancante: 9\u00a7(che per\u00f2 \u00e8 anche di ID, \"ti cade in testa uno dei tipici laterizi usati per coprire i tetti\"), 13* (\"quadrif...\"), 49 (\"non riesci a cavare il proverbiale aracnide dal buco\").Par. che danno accesso a un numero primo: 4, 43*.Par. di struttura: 17* (vittoria), 20 (enigma).NB: se il par.32 contiene un indizio, non l'ho capito."
    ],
    [
        "148520",
        "Periodonikes",
        "Leggendo questo corto mi sono sentito spaesato, vagando tra i paragrafi a casaccio, stando attento a non \u201ccalpestare\u201d quelli sbagliati: la sensazione di indagare alla cieca mi \u00e8 stata trasmessa, ma la mancanza di rimandi tra i paragrafi mi ha disorientato facendomi perdere l\u2019immersivit\u00e0.Le scelte presenti sono implicite nel regolamento (mi arrischio nei paragrafi divisibili per 3?) ma obbligate, una volta letto il resto. Ho apprezzato l\u2019estrema libert\u00e0 data al lettore per\u00f2, a mio avviso, un po\u2019 mal gestita.A dispetto della lettura frammentaria e casuale, il corto mi ha divertito: una volta dentro alle meccaniche \u00e8 stato sfidante trovare la soluzione (e appagante esserci riuscito senza soluzione, prima volta per me in questo concorso!).Ricorder\u00f2 questo corto per la sperimentazione della libert\u00e0 totale al lettore e per l\u2019enigma molto carino.P.S. Essendo nuovo di questo forum non ho colto la/le citazioni e ora sono curioso di recuperare"
    ],
    [
        "148531",
        "mark phoenix 79",
        "mah questo corto mi ha mandato in tiltnon ci ho capito molto neanche leggendo la soluzione finalela mia mente non \u00e8 pronta per queste strutture narrativevoto inviato a Gabriele"
    ],
    [
        "148561",
        "gabrieleud",
        "Si spengono le luciDragan ha scritto:Un\u2019indagine da condurre sul filo della metanarrazione, tanto che il protagonista \u00e8 il lettore di un Corto scambiato per un detective. Un sistema di gioco talmente libero da risultare inesistente, concedendo libert\u00e0 sconfinate al lettore, a partire da quella, inusitata ed eretica, di saltare di paragrafo in paragrafo, senza bivi, rispettando \u201csolo\u201d qualche regola matematica. Uno stile di scrittura assurdo, pieno di costrutti e situazioni nonsense che riecheggiano vagamente, ma in modo pi\u00f9 parco e meno sguaiato, l\u2019epopea di Squilibrio. Un senso di straniamento che comincia subito e rimane in chi (pi\u00f9 o meno) legge e gioca fino al finale, quale che sia tra i tanti negativi e quell\u2019unico positivo che pu\u00f2 essere raggiunto dopo un ampio giro oppure in quattro mosse furbette. Boh.Pro:> La navigazione libera senza bivi \u00e8 una suggestione coraggiosa che merita di essere studiata> Il tono ironico infarcito di passaggi nonsense pu\u00f2 deliziare molti lettoriContro:> La storia \u00e8 troppo ermetica, trama incomprensibile, non si capisce dove vuole andare a parare> Si approda alla soluzione anche forzando i paletti o per pura fortuna> L\u2019assenza di regole induce a leggere i paragrafi uno dopo l\u2019altroKenfalco ha scritto:Devo dire la verit\u00e0, dopo una prima lettura sono passato direttamente alle soluzioni e poi ho rigiocato. Ho dovuto fare un lavoro di ingegneria inversa, cio\u00e8 smontare il meccanismo, capire come incastrare i pezzi e dire.. ah ecco! manca una lettera, e quindi questo va qui, e quest'altro funziona cos\u00ec...Il regolamento ci spiega le regole per viaggiare tra i paragrafi e ci lascia la libert\u00e0 di farlo, questo \u00e8 gi\u00e0 spiazzante. La prima parte del gioco \u00e8 capire cosa stiamo leggendo, dove ci troviamo? Non basta perch\u00e9 bisogna andare oltre, il personaggio non \u00e8 umano ma rappresenta un concetto astratto.\u00a0 Senza soluzione non l'avrei mai capito.Siamo a livelli di sperimentazione e l'idea di non mettere i link ai paragrafi \u00e8 originale, anche se in passato era gi\u00e0 stato fatto. Pu\u00f2 essere un passatempo per chi risolve indovinelli enigmistici. Per me \u00e8 un si, l'autore ha voluto rischiare sfruttando un'idea innovativa e questo Cortissimo \u00e8 la dimostrazione che il librogame sperimentale pu\u00f2 ancora evolversi.Pro:- Originale, senza rimandi ai paragrafi.- Bisogna fare un salto logico per capire di cosa si tratti.Contro:- Impossibile da risolvere se non hai la chiave mentale giusta.- Alcuni enigmi sono proprio difficili perch\u00e9 non sai che sono enigmi.- Non per tutti.Tema Venti:- Per scrivere il racconto sono state utilizzate solo venti lettere dell'alfabeto.Test rompi-tema:L'idea del gioco si basa sul numero di lettere dell'alfabeto italiano, ventuno, meno una che non viene mai utilizzata nel racconto. Non \u00e8 possibile sostituire la chiave Venti con un altro numero.gabrieleud ha scritto:Se nell\u2019ambito della nostra narrativa \u00e8 cosa comune abbattere la quarta parete, meno abituale \u00e8 abbattere la terza, la seconda, la prima, il palcoscenico, tutto il teatro e financo il botteghino, lasciandoci in mano solo l'invito allo spettacolo.\u201cTo\u2019, lettore, questo \u00e8 lo scheletro, al resto pensaci tu.\u201dE s\u00ec, ecco le gioie del post-modernismo, dove il fruitore dell\u2019opera \u00e8 anche il suo realizzatore. Pensate a youtube quando era solo una pagina bianca nel browser. Chi ci ha \u201cvisto\u201d una cosa, chi ne ha \u201cvista\u201d un\u2019altra\u2026 e poi i contenuti sono arrivati.E Vetro di Citt\u00e0 si colloca in questo reame dove l\u2019autore non fa nemmeno la fatica di inventare il caso, ci lascia informazioni contorte su come risolverlo, ma senza fornirci neppure le indicazioni sucosadobbiamo cercare, n\u00e9 sucome. \u201cBe\u2019, girando a caso fra i paragrafi, no? Io mi sono permesso di sperimentare, potresti fare qualcosina anche tu. Cos\u2019\u00e8, non hai mai barato prima in un librogame?\u201dE cos\u00ec, forte del monologo interiore con l\u2019autore che immaginavo nella stanza, mi sono deciso a leggere i paragrafi uno di seguito all\u2019altro (saltando attentamente quelli primi, sbirciandoli soltanto). Tanto poi al paragrafo 4 scopro che posso leggere qualsiasi numero primo avendo l\u2019accortezza di rileggere il 4.\u201cE che senso ha la regola che non si possono leggere i numeri pari fino a nuovo ordine?\u201d chiedevo alla proiezione astrale dell\u2019autore.E mi sono risposto che la regola era solo nella mia testa. L\u2019autore, con le sue istruzioni si stava facendo beffe dei paletti imposti dalle Regole del concorso, e lo faceva rispettando le Regole!E allora via libera, lettura libera, vediamo cosa salta fuori. Come sospettavo: nulla, ma un percorso arzigogolato per farmelo capire. La Soluzione (o meglio,l\u2019Assoluzionedal peccato di aver barato) arriva a conferma: questo corto \u00e8 una presa in giro che pu\u00f2 andare a fare il paio con l\u2019Io Sto In Crisi (quello vecchio, non quello di quest\u2019anno) e sar\u00e0 ricordato per [inserisci il motivo per cui, secondo te, stiamo ancora parlando di Io Sto In Crisi].Mi ha indispettito per\u00f2 vedere che l\u2019autore non ha nemmeno rispettato la propria regola per cui i paragrafi pari sono testimoni e i dispari sono luoghi, ma magari anche questo era uno dei red herring col quale ha attirato in trappola i suoi lettori."
    ],
    [
        "149543",
        "GGigassi",
        "Consueta spiegazione di fine concorso:C\u2019\u00e8 poco da dire: questo Cortissimo \u00e8 il mio capolavoro. Tra dieci anni lo capirete.Se avete domande io sono qui."
    ],
    [
        "149557",
        "\u00bf\u201e\u00e3\u00df\u00ea\u00aa\u00a7\u00ac",
        "Cos'altro chiedere? Hai gi\u00e0 spiegato tutto tu nel tuo post-fiume!Per quel che vale questo corto mi \u00e8 piaciuto molto (ma credo si sia capito dalla mia recensione), con le uniche \"pecche\" che ho espresso nella rece. E' stato uno dei miei corti preferiti dell'edizione e quello a cui ho dato il voto pi\u00f9 alto."
    ],
    [
        "149703",
        "Zakimos",
        "Il confine tra la follia e la genialit\u00e0 \u00e8 sottile. A volte GGigassi diventa la Lega della follia. Gli vogliamo bene anche per questo!"
    ]
]