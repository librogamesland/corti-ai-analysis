[
    [
        "148748",
        "Dragan",
        "Gran putifarre! Ecco l'undicesimo corto, intitolato:Alla ricerca del punto G... 20N.B. Dato lo slittamento di Play, come giuria e admin abbiamo deciso di spalmare il concorso dandoci tempi meno contingentati per arrivare a conclusione, passando quindi da tre a due corti in esame ogni settimana."
    ],
    [
        "148750",
        "FinalFabbiX",
        "Spettacolo l'uso delle emoticon!Giustamente: siamo nell'era dei cortissimi, e cosa meglio di un'emoticon per esprimere un concetto in sintesi?Non vedo l'ora di sviscerarlo."
    ],
    [
        "148755",
        "djmayhem",
        "Un corto simpatico e molto ironico, ogni tanto ci vuole, gradevole l'uso degli emoticon anche se dopo un po' mi andava insieme al vista.La storia \u00e8 semplice e veloce, si arriva presto all'epilogo, ma si pu\u00f2 rileggere pi\u00f9 volte dando un ampio spettro di giocabilit\u00e0.Non passer\u00e0 alla storia del Corti per i contenuti ma certo \u00e8 ben scritto e divertente, e tanto basta per un pollice alto"
    ],
    [
        "148756",
        "GGigassi",
        "wow, sembra molto interessante e originale!"
    ],
    [
        "148761",
        "Prodo",
        "Attenzione Spoiler, proseguite solo se avete letto il racconto.Qui \u00e8 successo, a mio giudizio, un po' il contrario di quanto avvenuto nell'altro corto della settimana. Il racconto si presenta come molto semplice e frizzante, con paragrafi brevi, una storia ironica e surreale, alcune battute alla \"Squilibrio\" (seppur, in questo caso, allusive, ma non volgari), un'evoluzione della storia che definire assurda \u00e8 poco, con un messaggio di fondo per\u00f2 estremamente serio e importante.Il classico caso in cui l'autore cerca di usare toni leggeri per trasmettere un messaggio importante, comprensibile da tutti: ci riesce abbastanza bene, anche se, alla fine, l'opera risulta pi\u00f9 efficace come divertissement godibile e di rapida lettura che non come manifesto della causa ecologista.Insomma, una serie di ingredienti che, complici anche alcuni difetti (un editing frettoloso con diversi refusi, un bilanciamento dei vari percorsi non proprio ottimale, visto che alcuni sono brevissimi e non molto interessanti, altri decisamente pi\u00f9 tortuosi, una corrispondenza con il tema del concorso un po' tirato per i capelli) di primo approccio sembra essere grazioso, ma non certo eccezionale.Poi andando pi\u00f9 a fondo saltano fuori le vere chicche del lavoro: i nomi dei personaggi coinvolti, che oscillano dal boccaccesco Gustavo Negroni, al barzellettiero Andreij Peribosky, il geniale uso delle emoticon, che rendono il lavoro davvero pi\u00f9 moderno e \"giovanile\" e hanno anche l'indubbio vantaggio di consentire all'autore di risparmiare un po' di caratteri, alle gag basate sui giochi di parole, come quella che ci vede fronteggiare il delegato cinese (stupenda, la pi\u00f9 divertente di tutto il cortissimo!).Insomma una base non particolarmente imponente, che non lascia il segno, impreziosita per\u00f2 da elementi collaterali studiatissimi e davvero azzeccati in quasi tutti i casi.Ho adorato anche il ricorso alle bandiere per caratterizzare i vari delegati presenti: chiamano in causa le nostre conoscenze geografiche e costituiscono una gradevole ulteriore sfida nel gioco, in grado di aggiungere una spolverata di \"enigma\" alla struttura complessiva gi\u00e0 molto buona.Insomma, mentre Origins era un lavoro dalla struttura veramente valida e massiccia, con una prosa di alto livello e tanta profondit\u00e0 che per\u00f2 si perdeva nella brevit\u00e0 del mezzo, questo G20 parte da una base che pi\u00f9 leggera non si pu\u00f2 e proprio nella natura dei corti, e negli ottimi ammennicoli che l'autore \u00e8 riuscito a ideare, trova la sua possibilit\u00e0 di espressione migliore.Quindi applausi e grande merito al creatore per aver pensato e strutturato con tale sapienza l'opera; per la sua natura leggera e ridanciana non credo che conquister\u00e0 il podio alla fine della fiera, ma comunque secondo me \u00e8 un lavoro molto valido, anche in questo caso meritevole di un bel giudizio positivo e del pollice in su.Voto inviato a Gabriele"
    ],
    [
        "148769",
        "Periodonikes",
        "Sto leggendo il corto da browser (Chrome) e segnalo che non si visualizzano 3 emoticons, ai paragrafi 15 e 21"
    ],
    [
        "148770",
        "kenfalco",
        "Periodonikes ha scritto:Sto leggendo il corto da browser (Chrome) e segnalo che non si visualizzano 3 emoticons, ai paragrafi 15 e 21Si \u00e8 vero, nel documento originale .doc i simboli ci sono, il problema \u00e8 sul pdf, adesso controlliamo."
    ],
    [
        "148772",
        "GGigassi",
        "kenfalco ha scritto:Periodonikes ha scritto:Sto leggendo il corto da browser (Chrome) e segnalo che non si visualizzano 3 emoticons, ai paragrafi 15 e 21Si \u00e8 vero, nel documento originale .doc i simboli ci sono, il problema \u00e8 sul pdf, adesso controlliamo.Anche'io vedo solo due rettangoli uno col contorno un po' pi\u00f9 marcato dell'altro. Ma siccome sono vecchio pensavo fosse una simbologia nota ai giovaniComunque \u00e8 intuitivo dove andare:Spoileril primo \u00e8 un s\u00ec, il secondo un noIo ho anche notato che i rientri delle pagine sono alternati, nelle pagine dispari sono pi\u00f9 centrati"
    ],
    [
        "148775",
        "Anima di Lupo",
        "Greta Thunberg ospite d'onore ai Corti 2020!L'ho solo scaricato e letto l'introduzione. Ora vediamo lo svolgimento."
    ],
    [
        "148778",
        "Zakimos",
        "Se fosse stato solo un corto \"goliardico\" avrebbe sofferto il fatto di essere uscito dopo quello della settimana scorsa. Ma cos\u00ec non \u00e8 perch\u00e9 questo gioiellino contiene un apprezzabile messaggio ecologista! Per cui, mentre ci spanciamo per alcune trovate al fulmicotone di becero umorismo che per\u00f2 diavolo, fa SEMPRE ridere (c'\u00e8 poco da fare) e ci \"divertiamo con le bandiere\" possiamo anche goderci uno splendido Epilogo. Grazie, autore misterioso! Per\u00f2 la prossima volta usa \u00c8 al posto di E' ed evita i dialoghi <scritti cos\u00ec> perch\u00e9 fan proprio ang\u00f9scia!"
    ],
    [
        "148779",
        "FinalFabbiX",
        "Corto leggero, che si fa leggere con piacere.Sicuramente non entrer\u00e0 nella storia dei corti, ma intrattiene e diverte. A mio parere, il vero tocco di classe \u00e8 dato dalle emoticon, che sono qualcosa di mai visto in questo concorso e che danno all'opera un tocco di freschezza. Da non sottovalutare anche l'epilogo, molto carino scritto in rima.Forse manca un po' di cattiveria e un po' di umorismo pi\u00f9 profondo, ma mi rendo conto che sarebbe stato un altro corto. In pi\u00f9, e questo mi spinge sicuramente ad abbassare la valutazione, non tutte le battute sono farina del sacco dell'autore: molte sono colmi/barzellette della tradizione popolare, tant'\u00e8 che un paio le conoscevo gi\u00e0.Al contrario di altri utenti, ho invece trovato rispettato il tema. Se \u00e8\u00a0 vero che il corto non sarebbe rientrato in concorso stando agli esempi iniziali proposti da kenfalco, mi sembra che sia molto pi\u00f9 in tema del corto sul basket: non si pu\u00f2 rimpiazzare il venti in G20 con un altro numero.Voto a gabrieleud in settimana"
    ],
    [
        "148780",
        "powerbob",
        "Corto veramente originale e divertente! Ritengo che, vista l'introduzione dei cortissimi, ogni autore dovesse architettatare una tecnica per ridurre spazio. Qui si fa ricorso agli emoticon, e mi piace. Rendono il corto pi\u00f9 colorato (anche se forse anche un po pi\u00f9 \"bambinesco\". Non che sia per forza un male... Ma penso che il target del corto fosse rivolto a un pubblico giovanile).Un \"difetto\" potrebbe essere dovuto al fatto che una giocata dura davvero poco, ma il bello \u00e8 che rileggendolo scopro davvero un mondo di finali, e le gag mi hanno spinto a esplorarlo a fondo. Penso che in questo caso la comicit\u00e0 sia di aiuto a dare uno sprono di rilettura: saltare un paragrafo significa perdere una battuta. \u00c8 vero che alcune di queste sono abbastanza note, ma io stesso sto cercando di scrivere un corto demenziale... E mi accorgo che trovare nuove gag oggigiorno \u00e8 veramente difficile. Sono curioso di scoprire a fine bando a chi appartenga questo corto per potermi confrontare con lui (presumo sia un novellino, visti alcuni problemi classici come il segno minore-maggiore nei dialoghi. Come nel corto della foglia, tra l'altro).L'epilogo \u00e8 poetico e toccante. Ha dato un senso alla comicit\u00e0, legandola a una morale di fondo. Per quanto mi riguarda, corto promosso.P.s. Una preghiera per Giustino Biberon XD"
    ],
    [
        "148800",
        "kenfalco",
        "Ultimo aggiornamento:Il Cortissimo \u00e8 stato sostituito, i paragrafi 15 e 21 sono stati corretti con le icone giuste."
    ],
    [
        "148802",
        "Pirata delle Alpi",
        "Oh, che bella sorpresa!Mi complimento con l'autore per la sua idea: un cortissimo (scritto con le emoticons!) che ci mette nei panni di uno degli uomini pi\u00f9 importante del pianeta per\u2026risolvere i problemi mondialic*zzeggiare con altri farabutti e prendere le decisioni pi\u00f9 stupide che siano, bel colpo!A me piace la satira e apprezzo come l'autore misterioso (sono giorni che non li becco pi\u00f9\u2026 o forse no) sappia scherzare sulla scottante attualit\u00e0 mondiale, beffarsi delle figure mediatiche senza mai scendere nella cattiveria o la volgarit\u00e0. Bello l'epilogo.A livello ludico, il sistema \u00e8 semplice e offre abbastanza scelte per un lavoro cos\u00ec breve.Amico autore, il Pirata del Monte approva il tuo Corto!Voto inviato aZakimosGabrieleud"
    ],
    [
        "148805",
        "sancio",
        "Simpatica e carina l'idea di integrare delle emoticon col testo.Tuttavia essendo io abbastanza all'antica, superato lo stupore iniziale non ho molto gradito questa \"bizzarria\".Il gioco invece, nei suoi limiti di soli bivi, mi ha impegnato e invogliato a riprovarci.L'epilogo \u00e8 sempre uguale, variano solo i paragrafi ad esso precedenti, e sono a mio avviso un po troppo brevi in quanto veri epiloghi della nostra avventura.Apprezzabile l'ironia e il messaggio ambientalista di fondo.voto inviato a gabrieleud"
    ],
    [
        "148808",
        "GGigassi",
        "L\u2019entusiasmo iniziale si \u00e8 presto stemperato. Il tipo di umorismo non mi ha entusiasmato n\u00e9 divertito, tanto pi\u00f9 visto che \u00e8 stato applicato a un tema \u201cserio\u201d. Anche dai commenti degli altri utenti, capisco che avrebbe voluto essere una satira, ma per i miei gusti non si \u00e8 spinto cos\u00ec in fondo (n\u00e9 forse l\u2019autore voleva farlo) come avrebbe dovuto per essere incisivo.E poi ci sono pagine giustificate solo a sinistra (e va beh, non \u00e8 un grosso problema), le virgolette dei dialoghi sono i segni di maggiore e minore, i rientri cambiano di pagina in pagina, c\u2019\u00e8 qualche errorino (E\u2019 invece \u00c8, \u201clikes\u201d al plurale, che \u00e8 corretto in inglese ma non in italiano, \u201ccosi\u201d invece di \u201ccos\u00ec\u201d, l\u2019articolo \u201cun\u201d per un sostantivo femminile\u2026) e soprattutto il Cortissimo si conclude con una tremenda poesiola dalla metrica dubbissima.\u2026per\u00f2 \u00e8 anche vero che questa opera ha anche dei grandissimi punti di forza: per prima cosa, la declinazione del tema \u201c20/venti\u201d \u00e8 molto ben pensata, quasi geniale, cos\u00ec come l\u2019idea di usare simboli ed emoticon, anche se forse era il caso di scegliere delle immagini pi\u00f9 leggibili e meno pixellate. E poi l\u2019epilogo \u201cdiverso\u201d ma uguale per tutti i percorsi \u00e8 una trovata geniale e iconoclasta!A livello ludico mi ha ricordato un po\u2019 siaIo sto in crisi 2cheIl Paziente n.20: all\u2019inizio prepari delle condizioni che poi torneranno utili nei checkpoint (ma immagino che praticamente tutti i librogame siano cos\u00ec). Visto che per\u00f2 i finali sono ulteriormente passibili di sviluppi, mi sembra che l\u2019autore abbia fatto un ottimo lavoro di costruzione, favorendo la rigiocabilit\u00e0: ho impiegato parecchie partite per capire come sbloccare certi finali.Sullo stupro perpetrato dall\u2019autore ai danni delle pi\u00f9 elementari regole della metrica nella poesia/filastrocca finale non mi dilungo, ma alcuni punti glieli tolgo solo per quello.Voto inviatoPS: confesso di avere confuso la bandiera della Cina con quella della Russia.PPS: cos\u2019\u00e8 il simbolo finale in calce alla \u201cpoesia\u201d? Due piedi che spuntano dai pantaloni?"
    ],
    [
        "148809",
        "FinalFabbiX",
        "GGigassi ha scritto:PPS: cos\u2019\u00e8 il simbolo finale in calce alla \u201cpoesia\u201d? Due piedi che spuntano dai pantaloni\u00c8 l'emoticon delle mani in preghiera"
    ],
    [
        "148810",
        "GGigassi",
        "FinalFabbiX ha scritto:GGigassi ha scritto:PPS: cos\u2019\u00e8 il simbolo finale in calce alla \u201cpoesia\u201d? Due piedi che spuntano dai pantaloni\u00c8 l'emoticon delle mani in preghierain effetti stavo per dirlo ma mi sembrava fatto troppo male per rappresentare proprio quello."
    ],
    [
        "148812",
        "gabrieleud",
        "GGigassi ha scritto:\u201clikes\u201d al plurale, che \u00e8 corretto in inglese ma non in italianoConcordo e ribadisco. I nomi stranieri vanno lasciati al singolare, sempre che ci sia una validissima ragione per usarne il plurale (p. es. oggetti che si esprimono esclusivamente a coppie o in multipli). Vale anche per il latino: i nomi plurali rimangono al singolare.No, \"tanto tutti sanno l'inglese\" non \u00e8 una validissima ragione."
    ],
    [
        "148813",
        "gabrieleud",
        "GGigassi ha scritto:PS: confesso di avere confuso la bandiera della Cina con quella della Russia.Unione Sovietica! Non ti ha insegnato niente il Corto di Jhongalli \"Il Prescelto\"?http://www.mediafire.com/file/jrtvnt1c1 \u2026 o.pdf/fileLink al thread"
    ],
    [
        "148814",
        "powerbob",
        "Al tal proposito, mi sorge un dubbio: l'autore ha scaricato gli emoticon da internet per inserirli come fossero immagini del corto... O c'\u00e8 davvero modo tramite world di poterli inserire da default?In effetti, alcuni di questi emoticon mi risultano un po' pixelati: se sono stati presi da internet, ci\u00f2 rappresenta un difetto dell'opera, perch\u00e9 l'autore avrebbe potuto cercarne di pi\u00f9 nitidi. Viceversa, se le disposizioni sono quelle, non penso sia una colpa tale da compromettere l'opera.@Gigassi ti confondevi con la bandiera comunista? XDSulla metrica della poesia, devo comunque spezzare una lancia in favore dell'autore: dallo stile del corto, si evidenzia un target giovane... Che ovviamente non bada alla metrica di una filastrocca, a patto che suoni comunque bene. Quindi direi che \u00e8 coerente. \u00c8 anche vero per\u00f2 che in un concorso bisogna partire dal concetto che i lettori appartengono a target differenti, quindi chi non \u00e8 abituato a questo genere si trover\u00e0 di certo pi\u00f9 propenso alle critiche.@gabrieleud so che in latino comunque ci sono eccezioni. Curriculum \u00e8 di uso comune chiamarli cos\u00ec... Per\u00f2 molti ritengono pi\u00f9 corretto \"curricula\""
    ],
    [
        "148815",
        "GGigassi",
        "powerbob ha scritto:dallo stile del corto, si evidenzia un target giovane... Che ovviamente non bada alla metrica di una filastroccagiovinastri senza metrica"
    ],
    [
        "148816",
        "gabrieleud",
        "powerbob ha scritto:@gabrieleud so che in latino comunque ci sono eccezioni. Curriculum \u00e8 di uso comune chiamarli cos\u00ec... Per\u00f2 molti ritengono pi\u00f9 corretto \"curricula\"Ma allora dovresti dire anche i fora di internet, i vademeca del mestiere, gli alba di figurine, i campi universitari, e i curricula vitarum."
    ],
    [
        "148818",
        "GGigassi",
        "gabrieleud ha scritto:GGigassi ha scritto:\u201clikes\u201d al plurale, che \u00e8 corretto in inglese ma non in italianoConcordo e ribadisco. I nomi stranieri vanno lasciati al singolare, sempre che ci sia una validissima ragione per usarne il plurale (p. es. oggetti che si esprimono esclusivamente a coppie o in multipli). Vale anche per il latino: i nomi plurali rimangono al singolare.No, \"tanto tutti sanno l'inglese\" non \u00e8 una validissima ragione.tranne in francese: se conosci un po' di francese devi dimostrare di saperlo e usare i termini al plurale anche in italiano per far capire quanto sei figo (che poi tanto singolare o plurale non si distinguono nel parlato)Comunque \u00e8 difficile seguire il filo di un thread se andate a modificare i post vecchiE poi cos\u00ec non vanno su le pagine di discussione dei Cortissimi!"
    ],
    [
        "148819",
        "powerbob",
        "GGigassi ha scritto:powerbob ha scritto:dallo stile del corto, si evidenzia un target giovane... Che ovviamente non bada alla metrica di una filastroccagiovinastri senza metricaQui ci voleva il meme del vecchietto che minaccia col bastone XD@gabrieled: ma infatti non c'\u00e8 neanche pi\u00f9 una logica per questi termini. Calcola una volta che mi hanno deriso durante un colloquio perch\u00e9 mi azzardati a dire che \"sto mandando molti curriculum\". Quello rise dicendo \"semmai curricula... Comunque ok, le faremo sapere\"."
    ],
    [
        "148822",
        "gabrieleud",
        "Non vuol dire che avesse ragione lui...Tra l'altro nessun latino ha mai detto \"curricula\", si tratta di una parola relativamente recente, introdotta quando il latino era bello che morto."
    ],
    [
        "148825",
        "powerbob",
        "Diciamo che chi vuole spacciarsi come grande acculturato, finisce solo per diffondere terminologie errate che poi inevitabilmente si diffondono. Mica c'\u00e8 stato modo di sentire l'opinione dei latini prima di usare questi presunti termini al plurale. Ma questa \u00e8 un'altra storia... Meglio non andare off topic ^^"
    ],
    [
        "148826",
        "Anima di Lupo",
        "GGigassi ha scritto:vedo solo due rettangoli uno col contorno un po' pi\u00f9 marcato dell'altro. Ma siccome sono vecchio pensavo fosse una simbologia nota ai giovaniStesso pensiero per me.Il messaggio di fondo del Corto lo accetto volentieri, condividendolo, ma credo che emerga un'inutilit\u00e0 marcata che mi ha un po' stancato dopo anni. Mi ha ricordato gli appelli del mio parroco a venire a messa ogni Domenica. Cio\u00e8...stai parlando a gente che gi\u00e0 viene alla messa, cosa vuoi che facciano di pi\u00f9? \u00c8 agli atei e agli indifferenti che devi fare il \"cazziatone\", mica ai poveri cristi che gi\u00e0 vengono. E qui \u00e8 simile. Sono stufo di sentirmi dire che il problema ambientale dipende da me. Balle. Io non sono nessuno e non conto niente e il mazzo che mi faccio quando \"differenzio\", valuto gli acquisti al supermercato e valorizzo il \"Verde\", conta meno della classica goccia nel mare perch\u00e9 quelli che veramente inquinano (nel corto vengono citati i cinesi produttori di plastica ma sono in tanti) sovrastano di molto il mio buon gesto, e quello di tanti altri come me.Pessimismo, dite? Se guardi i dati mi sembra realismo, piuttosto.Andavo alle medie e gi\u00e0 si sapeva che l'artico si era ridotto e che il surriscaldamento globale prodotto dall'effetto Serra era realt\u00e0. Sono passati quasi 30 anni. E nessuno ha fatto niente. Anzi, la situazione \u00e8 peggiorata.Quindi la favoletta che se tutti ci comportiamo bene cambiamo le cose non conta un c****L'unica soluzione \u00e8 fare delle grosse riforme che vadano contro gli interessi di tantissima gente, a volte anche contro inostriinteressi.Quindi il tono goliardico del Corto, che minimizza e sdrammatizza il problema, non mi ha colpito per niente e quella che esce, secondo me, \u00e8 soltanto la buona volont\u00e0 dell'autore che \u00e8 sicuramente un tipo in gamba dotato di una eccellente sensibilit\u00e0.Quindi all'autore posso anche assegnare 10 ma al corto no davvero.Dal punto di vista tecnico, abbiamo di fronte una struttura semplicissima che il pi\u00f9 delle volte segue una certa logica nei rimandi. La difficolt\u00e0 \u00e8 bassissima e la narrativa ridotta all'osso. L'autore, lo si capisce anche dall'epilogo, ha puntato tutto sul messaggio ambientalista ma in realt\u00e0 quello che esce \u00e8 un tenore discreto di divertimento e goliardia, che alla fine mi fa dire: \"tanto non cambia niente\". E io mi reputo sensibile al tema, figuriamoci uno che se ne fotte dell'ambiente. Come minimo stampa il corto per giocarci meglio e poi butta la carta per terra (o nel bidone della plastica).Voto inviato a gabrieleud"
    ],
    [
        "148827",
        "GGigassi",
        "powerbob ha scritto:Meglio non andare off topic ^^tutto fa brodo(cio\u00e9 traffico nei thread dei Cortissimi)"
    ],
    [
        "148828",
        "GGigassi",
        "Anima di Lupo ha scritto:Andavo alle medie e gi\u00e0 si sapeva che l'artico si era ridotto e che il surriscaldamento globale prodotto dall'effetto Serra era realt\u00e0. Sono passati quasi 30 anni. E nessuno ha fatto niente. Anzi, la situazione \u00e8 peggiorata.Anche noi alle Medie facevamo un sacco di educazione ambientale (si era alla fine degli anni '80). Impossibile dire se la situazione sia peggiorata o migliorata con tutta la sensibilizzazione che c'\u00e8 stata da allora e le relative procedure adottate da alcuni Stati: bisognerebbe vedere in qualche universo alternativo se l\u00ec il problema si \u00e8 intensificato pi\u00f9 che nel nostro o ridotto."
    ],
    [
        "148829",
        "powerbob",
        "Anima di Lupo ha scritto:GGigassi ha scritto:vedo solo due rettangoli uno col contorno un po' pi\u00f9 marcato dell'altro. Ma siccome sono vecchio pensavo fosse una simbologia nota ai giovaniStesso pensiero per me.Kenfalco dovrebbe aver aggiornato il file da scaricare. Il suo avviso \u00e8 stato accavallato dai messaggi XD"
    ],
    [
        "148830",
        "GGigassi",
        "certo, avevo visto il suo postnon sono ancoracos\u00ecvecchio."
    ],
    [
        "148831",
        "powerbob",
        "Infatti ero rivolto ad Anima di Lupo XDNoi c'eravamo. (detto come se stessi raccontando i tempi in cui al posto dei centri commerciali c'era tutta campagna hahaha)"
    ],
    [
        "148833",
        "FinalFabbiX",
        "GGigassi ha scritto:Anche noi alle Medie facevamo un sacco di educazione ambientale (si era alla fine degli anni '80). Impossibile dire se la situazione sia peggiorata o migliorata con tutta la sensibilizzazione che c'\u00e8 stata da allora e le relative procedure adottate da alcuni Stati: bisognerebbe vedere in qualche universo alternativo se l\u00ec il problema si \u00e8 intensificato pi\u00f9 che nel nostro o ridotto.Su questo me la sento di essere ottimista: fra le nuove generazioni (di cui ho evidentemente una panoramica accurata considerando che sono fra i pi\u00f9 gggiovani del forum) sicuramente la sensibilit\u00e0 \u00e8 cresciuta moltissimo rispetto al passato, se vado a fare un confronto fra la mia educazione e quella dei miei genitori c'\u00e8 una differenza abissale.E\u00a0 non \u00e8 vero che non serve a niente: se cambia la mentalit\u00e0 delle persone cambia la mentalit\u00e0 di politici e aziende.(nota: non si pu\u00f2 parlare di politica su lgl land, quindi sar\u00f2 generico)Se un presidente americano si pu\u00f2 permettere di dire che \"\u00e8 tutto un complotto dei cinesi\" come se nulla fosse, \u00e8 perch\u00e9 \u00e8 consapevole che i suoi elettori non mettono l'ambiente fra i propri valori, e quindi non smetteranno di votare per lui.Non \u00e8 un caso che fra i giovani e gli istruiti la tendenza sia votare partiti che promettono riforme ambientali.Allo stesso modo, tutte le aziende in cui ho lavorato/fatto tirocinio avevano una green policy anche pesanti e ne erano fiere. Perch\u00e9 ci credono? Alcune s\u00ec, ma la maggior parte lo fa perch\u00e9 sa che verr\u00e0 apprezzata maggiormente dagli acquirenti. Qui non posso fare un paragone con il passato perch\u00e9 non c'ero, ma non penso che anni fa ci fosse la stessa mentalit\u00e0."
    ],
    [
        "148876",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Un corto un po' scemo ma divertente.Molto buona, astuta direi, in linea con la comunicazione moderna, l'idea di usare emoticon in sostituzione di parole (a sua volta un ottimo escamotage per risparmiare spazio, considerati i stringenti limiti del bando). Considero inoltre perfettamente in tema con lo stile scelto il fatto che il testo abbia allineamento a sinistra anzich\u00e9 giustificato (perch\u00e8 \u00e8 intenzionale, vero?), nonch\u00e9 l'uso dei simboli < e > per il discorso diretto.Giustino Biberon mi ha steso.Il corto ha la bellezza di 17 finali, il che credo sia un record nella storia dei Corti.Il messaggio di fondo \u00e8 ammirabile, ma forse di troppo considerato il tono scanzonato di tutto il corto.Il mio voto \u00e8Spoilerthumb upStatistiche:Num. paragrafi: 40Num. pagine librogame: 6Num. parole librogame: 1253 inclusi i simboli (62,0%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 400 (66,7%)Soluzione: noDadi: noID count: 0 (ma 17 finali)Accezione del tema \"venti\": G20Grafo:https://i.ibb.co/qCjrDqj/Corto-11-grafo.jpgPS: -2!"
    ],
    [
        "148878",
        "Adriano",
        "- REGOLAMENTOPrologo abbastanza interessante perch\u00e9 la tematica \u00e8 particolare, quantomeno originale.Non avrei disdegnato almeno un dettaglio in pi\u00f9 a livello di regolamento.- TRAMAOriginale, devo dire che ha creato nella mia testa molte aspettative, e soprattutto curiosit\u00e0 nel capire come sarebbero state gestite le varie dinamiche. Forse, vista l\u2019introduzione, non avrebbe stonato un tema anche pi\u00f9 \u201csoft\u201d rispetto alla salvezza del mondo.- STRUTTURALa struttura \u00e8 semplice e diretta, non ci sono situazioni complesse. La cosa che, ovviamente, salta subito agli occhi \u00e8 l\u2019uso delle icone, vera novit\u00e0 che contraddistingue questo racconto. Non ho fatto il conto di quante parole sono state effettivamente \u201crisparmiate\u201d con questo sistema, ma una cosa \u00e8 certa: l\u2019idea \u00e8 molto carina e soprattutto intelligente.Certo, c\u2019\u00e8 da dire che le icone sono un po\u2019 sgranate, e a colpo d\u2019occhio oltre all\u2019aspetto positivo di un po\u2019 di colore si sarebbe potuto migliorare un po\u2019 con il \u201cgiustificato\u201d.Ad ogni modo, le icone snelliscono di molto il testo.- PARTE LUDICALa cosa positiva \u00e8 che il lettore \u00e8 stimolato a leggere tutti i bivi a disposizione.- NARRAZIONENon raggiunger\u00e0 l\u2019eccellenza, ma \u00e8 comunque buona e scorrevole, adatta allo stile del corto.Il corto non \u00e8 affatto male, ma devo ammettere che l\u2019ottima idea delle icone mi aveva messo addosso tantissime aspettative: dopo aver sviscerato il racconto, mi sono trovato di fronte ad un\u2019opera s\u00ec leggera, interessante, e soprattutto pregna di significati e valori, ma forse fin troppo ordinaria. Insomma, mi sarei aspettato un po\u2019 di pepe ed interattivit\u00e0 in pi\u00f9.Ad ogni modo, un applauso all\u2019autore per l\u2019idea e per l\u2019intelligenza pratica di questo racconto.Voto inviato agabrieleud."
    ],
    [
        "148880",
        "Periodonikes",
        "La storia \u00e8 originale, ho trovato\u00a0 l\u2019ironia ben calibrata e mi ha strappato un sorriso pi\u00f9 di una volta;\u00a0 inoltre apprezzo molto il tema trattato \u2013 anche con un corto si pu\u00f2 fare sensibilizzazione.La parte ludica \u00e8 ben curata e davvero ampia: senza dubbio questo \u00e8 il corto che ho rigiocato pi\u00f9 volte per trovare tutti i finali, divertendomi molto ogni volta.Ricorder\u00f2 questo corto per due motivi:- l\u2019uso delle emoticon: un\u2019idea originale che ben si presta alle storie a bivi, sono curioso di esplorare pi\u00f9 a fondo le sue potenzialit\u00e0.- L\u2019argomento trattato che sensibilizza in modo divertente"
    ],
    [
        "148883",
        "GGigassi",
        "Adriano ha scritto:Non ho fatto il conto di quante parole sono state effettivamente \u201crisparmiate\u201d con questo sistema, ma una cosa \u00e8 certa: l\u2019idea \u00e8 molto carina e soprattutto intelligente.Da una rapidissima ricognizione io credo che in molti casi i simboli avrebbero potuto essere sostituiti con le parole corrispondenti senza pesare sui limiti del bando. La genialata per\u00f2 \u00e8 stata comunque usarli per comunicare in maniera pi\u00f9 rapida e intuitiva. Concordo sul fatto che potevano essere meno pixellati."
    ],
    [
        "148884",
        "GGigassi",
        "\u00bf\u201e\u00e3\u00df\u00ea\u00aa\u00a7\u00ac ha scritto:i stringenti"
    ],
    [
        "148886",
        "Anima di Lupo",
        "Adriano ha scritto:La cosa positiva \u00e8 che il lettore \u00e8 stimolato a leggere tutti i bivi a disposizioneGiusta osservazione. Le icone (luminose, colorate e pi\u00f9 accattivanti dei neri caratteri) destano interesse a prescindere, dunque anche se il Corto non piace, non costa fatica esplorarlo tutto."
    ],
    [
        "148887",
        "powerbob",
        "GGigassi ha scritto:Adriano ha scritto:Non ho fatto il conto di quante parole sono state effettivamente \u201crisparmiate\u201d con questo sistema, ma una cosa \u00e8 certa: l\u2019idea \u00e8 molto carina e soprattutto intelligente.Da una rapidissima ricognizione io credo che in molti casi i simboli avrebbero potuto essere sostituiti con le parole corrispondenti senza pesare sui limiti del bando. La genialata per\u00f2 \u00e8 stata comunque usarli per comunicare in maniera pi\u00f9 rapida e intuitiva. Concordo sul fatto che potevano essere meno pixellati.Penso che pi\u00f9 che una questione di parole, l'autore abbia risparmiato spazio. Se noti, sono state riempite tutte e 6 le pagine, perci\u00f2 anche solo mettere una parola in pi\u00f9 avrebbe sforato il limite."
    ],
    [
        "148888",
        "GGigassi",
        "Per\u00f2 se ci fai caso alcune parole come \"mondo\" o \"bombe\" non avrebbero portato i paragrafi a svilupparsi su pi\u00f9 righe o capoversi di quelli che hanno, quindi per me pi\u00f9 che una scelta \"economica\" \u00e8 stato un bel guizzo creativo. E questo anche se sicuramente con le parole corrispondenti ai simboli avrebbe sforato, ma ripeto che non ho analizzato troppo questo aspetto."
    ],
    [
        "148889",
        "powerbob",
        "Penso che solo l'autore sapr\u00e0 dircelo XDP. S. Neanche mi ero accorto che i finali fossero addirittura 17 O.o io ne avr\u00f2 trovato una decina.... Ma non ho esplorato completamente a fondo. Tra l'altro ho notato che la gag dell'Australiano che ti sgama su Facebook \u00e8 bellissima XD"
    ],
    [
        "148890",
        "mark phoenix 79",
        "ancora innovazionisia nel tema che soprattutto con la trovata delle emoticons!un mix tra leggerezza nello svolgimento e un tema serio di fondo.tutto sommato si fa leggere con piacere anche se per me non \u00e8 tra i migliori lavori usciti fino ad orariferendomi a discussioni sul tema se \u00e8 centrato oppure no per me \u00e8 ok, sicuramente pi\u00f9 di altrivoto inviato a gabriele"
    ],
    [
        "148927",
        "gabrieleud",
        "Gabrieleud ha scritto:Dopo una vita trascorsa a impersonare Oberon, Lupo Solitario, Dracula, il prode Pip e Civetta, sentirmi dire che sieder\u00f2 fra i potenti della Terra \u00e8 una ventata di freschezza. L'autore ci presenta un Corto dalla pettinatura svecchiata, con le emoticons che si affacciano fra le parole del testo, come\u00a0 a suggerire che... o\u00e8, siamo nel 2020, al giorno d'oggi si comunica cos\u00ec.\u00a0 La soluzione, di certo funzionale per rientrare nei canoni imposti dal Regolamento, non \u00e8 per\u00f2 resa al meglio a causa della bassa definizione delle immaginininine.La storia ha una parvenza di senso, si dipana in maniera logica \u2013 per quanto l'intento del Corto sia chiaramente ironico, con lo scopo di creare gag piuttosto che di affrontare realmente i problemi del pianeta \u2013 ed \u00e8 simpatico andare a cercare tutti i percorsi. Dico simpatico, ma non di pi\u00f9, poich\u00e9 non c'\u00e8 un reale coinvolgimento del lettore, non c'\u00e8 un marcato meccanismo di causa/effetto fra le scelte, e gli esiti delle stesse tendono ad essere marginali. In pratica, dopo aver parlato con tutti, e provato diverse opzioni, n\u00e9 mi sono sentito in posizione di potere, n\u00e9 ho avuto la sensazione che il mio intervento sia stato determinante. Per\u00f2 i battibecchi con i rappresentanti mi hanno stimolato a provare anche le \"altre strade\".Fra i lati negativi, percepisco la mancanza di un qualsivoglia sistema di punteggio, ad esempio farsi alleati quanti pi\u00f9 ambasciatori possibili, o rigiocare il Corto ottenendo diversi titoli (cannibale, terrapiattista, alcolista pizzaiolo). A dispetto del titolo, non sono rappresentati 20 paesi, ma forse una decina. E la poesia finale, recante un vaghissimo messaggio ecologico, mi fa l'effetto della slitta di Babbo Natale che derapa sul ghiaccio, con gli zoccoli delle renne a sgarfare furiosamente verso destra.Bene il Corto, che fa riecheggiare il mai-abbastanza-lodato Prescelto di Jhongalli, ma non benissimo.Dragan ha scritto:Un corto coraggioso che esplora un comparto raramente preso in considerazione, quello della politica, proiettando il lettore in una riunione dei 20 maggiori Paesi della Terra nel ruolo di un importante diplomatico. Il corto, brevissimo, sfiora la gran parte degli argomenti di stretta attualit\u00e0, dal terrorismo al cambiamento climatico, mancando le epidemie solo per questioni di tempo. Particolare peculiarit\u00e0, l\u2019apertura al linguaggio dei tempi moderni con l\u2019inserimento di emoji a simboleggiare persone, nazionalit\u00e0, stati d\u2019animo. Una piacevole variazione sul tema che costituisce un inedito. Peccato per l\u2019eccessiva brevit\u00e0 e alcune svolte nella trama un po\u2019 insensate che tolgono piacevolezza alla lettura.Pro:> Ambientazione interessante e poco battuta in ambito librogame> Sensibilizzazione alla coscienza \u201cgreen\u201d> Uso innovativo delle emojiContro:> Ironia nonsense spesso stonata> Racconto troppo, troppo breve> Stiracchiata attinenza al tema del 20Kenfalco ha scritto:- \"Alla ricerca del punto G...20\" -Ingredienti della torta candita G...20.- Un tema Venti solido- Una storia comprensibile, attuale e adatta a tutti- Personaggi caratterizzati- Una manciata di icone colorate- Nomi a doppio senso- Dura realt\u00e0- Un velo di comicit\u00e0- e una ciliegina.Prepariamo sette strati di lettura divisi in questo modo:1) Livello della storia: Il G20, il forum dei paesi industrializzati, \u00e8 riunito per affrontare il problema dell'inquinamento a livello mondiale.2) Livello del meccanismo di gioco. Le nostre scelte ci porteranno a discutere con i rappresentanti dei paesi per ottenere il risultato sperato. Non servono dadi o annotazioni scritte.3) Livello delle icone. Durante il gioco molte parole sono sostituite dalle immagini che aprono a uno strato di lettura nuovo.4) Livello di comicit\u00e0 dell'assurdo. Possiamo acquisire la nomina di cannibale o terrapiattista o provocare una guerra tra due paesi.5) Livello dei nomi a doppio senso che caratterizza subito alcuni personaggi Gustavo Negroni, Andrej Peribosky e Giustino Biberon.6) Livello della realt\u00e0 contrapposta all'ironia, come la fame del Terzo Mondo risolta da un aumento di likes su Facebook.7) Livello del tema serio, ciliegina sulla torta nell'epilogo finale.Pro:- Divertente seria giornata al G20.- Ecologico.- Rigiocabile e riciclabile pi\u00f9 volte.- Le immagini sono parte integrante del testo.- Personaggi brevi ma memorabili.- Finale con un messaggio impegnato.Contro:- A volte alcune icone vanno interpretate.- I finali dovevano dare la possibilit\u00e0 di ricominciare.Consiglio:- Avrei sbloccato l'epilogo solo dopo aver contattato tutti i paesi.Tema Venti:- Una riunione al G20.Test rompi-tema:Gli incontri del G20 vengono organizzati per trattare argomenti di interesse globale come il tema dell'inquinamento. In questo evento partecipano un numero maggiore di nazioni rispetto ad altri tipi di Gx. Se nel racconto sostituiamo G20 con G8 o G7 dobbiamo eliminare dal gioco Cina, Australia e il tema globale dell'inquinamento."
    ],
    [
        "149606",
        "powerbob",
        "Ebbene s\u00ec, ormai \u00e8 ufficiale: l'autore del g20 pi\u00f9 pazzo del mondo \u00e8 il sottoscritto!Ringrazio di cuore tutti voi che vi siete cimentati nella lettura. Ho apprezzato tantissimo sia le vostre critiche che i vostri suggerimenti.Parto col dire che \"alla ricerca del punto g...20\" mira a essere un racconto umoristico-demenziale, sull'orma del grosso progetto che sto realizzando. Prendere un argomento apparentemente \"palloso\" e \"noioso\" e trasformarlo in qualcosa di divertente \u00e8 il mio intento principale. Ovviamente, essendo un novellino, ho ritenuto che se volevo farmi notare, avevo bisogno di fare un salto in pi\u00f9, alch\u00e9 ho pensato:\"cosa pu\u00f2 aiutarmi a ridurre lo spazio e allo stesso tempo alimentare l'aura comica del corto? Gli emoticon, ma certo!\". Li ho presi direttamente dalla lista che mi fornisce il file word, quindi chiedo venia se possano essere risultati un po' sgranati.Il racconto ha un target giovanile, con un linguaggio semplice e diretto... E proprio perch\u00e9 ai giovani si rivolge, che rappresentano il futuro, ho pensato giusto approfittarne per inserire un piccolo messaggio morale di fondo. Anche qui, ho provato a distinguermi: scrivere un epilogo morale \u00e8 semplice, ma farlo in rima non lo \u00e8 affatto!Mi scuso con GGigassi per lo stupro perpetrato alla poesia. La prossima volta mi far\u00f2 guidare dallo spirito di Dante Alighieri dopo averlo disseppellito dalla sua tomba XDSe ti pu\u00f2 consolare, inizialmente avevo programmato di fare anche il regolamento in rima. Sarebbe iniziato cos\u00ec:\"Il tuo nome \u00e8 Gustavo NegroniE eappresenterai l'Italia al prossimo G20.Ti confronterai con le pi\u00f9 influenti nazioni:Spero che la cosa non ti spaventi\"Se avete domande pi\u00f9 dettagliate, sono a vostra completa disposizione!"
    ],
    [
        "149608",
        "GGigassi",
        "powerbob ha scritto:Mi scuso con GGigassi per lo stupro perpetrato alla poesia.per certe cose non ci sono scuse che tenganoAncora complimenti per l'originalit\u00e0. Quest'anno voi nuove leve state seppellendo noi vecchi"
    ],
    [
        "149611",
        "powerbob",
        "Al massimo la prossima volta uso le protezioniTroppo gentile veramente! Spero ovviamente di mantenere le aspettative anche per ci\u00f2 che sto realizzandoOrmai ho quasi tagliato quota 600 paragrafi"
    ],
    [
        "149612",
        "GGigassi",
        "powerbob ha scritto:Ormai ho quasi tagliato quota 600 paragrafi"
    ],
    [
        "149615",
        "Tumassa",
        "powerbob ha scritto:Ormai ho quasi tagliato quota 600 paragrafiComplimenti, io ho appena superato i 300. Se per\u00f2 aggiungo le 70 pagine di regolamento andiamo quasi pari"
    ],
    [
        "149618",
        "powerbob",
        "Tumassa ha scritto:powerbob ha scritto:Ormai ho quasi tagliato quota 600 paragrafiComplimenti, io ho appena superato i 300. Se per\u00f2 aggiungo le 70 pagine di regolamento andiamo quasi pariIl labirinto dei cacciatori dei venti pu\u00f2 accompagnare solo XD"
    ],
    [
        "149619",
        "kenfalco",
        "600 parafrafi, 300 paragrafi... ma come farete a far entrare tutto in sei pagine di racconto pi\u00f9 due di regolamento a tema venti?"
    ],
    [
        "149621",
        "powerbob",
        "Semplice: una singola lettera a paragrafo! Trova l'ordine giusto e scoprirai il messaggio nascosto del lettore che ci insegna quanto faccia schifo il 2020 XD"
    ],
    [
        "149626",
        "FinalFabbiX",
        "Ma ragazzi, ma come fateeeee!Si vede proprio che avete tanta determinazione.Io ho tipo 10 corti fermi a 100 paragrafi ciascuno e non riesco ad andare avanti in nessunoMa poi, leggo ora che powerbob \u00e8 gi\u00e0 sposato ed ha 26 anni. Che ansiaaaaa. Prima o poi toccher\u00e0 anche a me, suppongo"
    ],
    [
        "149627",
        "powerbob",
        "Hahaha considera comunque che ci sto lavorando da Agosto ^^Per quanto riguarda il resto, di anni ne ho compiuti 27 a Marzo e sono sposato dal 4 ottobre 2019. Sono ancora un novello XDPresto o tardi tocca a tutti muahahaha"
    ],
    [
        "149702",
        "Zakimos",
        "Non \u00e8 da tutti saper far ridere. \u00c8 un talento che o si ha, o non si ha. Per questo ho sempre paura quando qualcuno produce un'opera umoristica: il rischio di leggere battute forzate \u00e8 sempre dietro l'angolo. Powerbob per fortuna questo talento ce l'ha eccome; ho riso talmente tanto con questo corto da pensare al maestro GGigassi - ed \u00e8 per me il massimo complimento possibile quando si tratta di corti divertenti. Inutile dire che non vedo l'ora che un certo mastodontico progetto sia completato :-)."
    ],
    [
        "149707",
        "powerbob",
        "Zakimos ha scritto:Non \u00e8 da tutti saper far ridere. \u00c8 un talento che o si ha, o non si ha. Per questo ho sempre paura quando qualcuno produce un'opera umoristica: il rischio di leggere battute forzate \u00e8 sempre dietro l'angolo. Powerbob per fortuna questo talento ce l'ha eccome; ho riso talmente tanto con questo corto da pensare al maestro GGigassi - ed \u00e8 per me il massimo complimento possibile quando si tratta di corti divertenti. Inutile dire che non vedo l'ora che un certo mastodontico progetto sia completato :-).Che parole gentili, ti ringrazio davvero di cuore! Mi fai arrossire, cos\u00ec ^^ la comicit\u00e0 scritta non \u00e8 affatto scontata come quella visiva. Molte battute fanno ridere con un solo sguardo, mentre per iscritto va tutto narrato. Per\u00f2 cerco di fare il possibile per colmare il divario.Guarda, ti posso anticipare che per il mio progetto se tutto va bene Luglio sar\u00e0 un mese interessante"
    ]
]