[
    [
        "148089",
        "gabrieleud",
        "Con lieve anticipo sulla tabella, ecco a voi i TRE, diconsi TRE corti tutti in una volta sola.Scaricate, stampate, siate prodighi di commenti!2. Fuga dal castello del dragoUltima modifica di:AdrianoFeb-10-20 08:30:30"
    ],
    [
        "148090",
        "powerbob",
        "Ma per recensire i corti scriviamo in questo post, o ne verranno creati uno apposito per ognuno?"
    ],
    [
        "148091",
        "kenfalco",
        "Non so, \u00e8 la prima volta che abbiamo una situazione del genere. Mettiamo tutto qui?"
    ],
    [
        "148092",
        "powerbob",
        "Onestamente, mi sembrerebbe confusionaria la cosa. Secondo me, sarebbe pi\u00f9 giusto dedicare ad ogni corto il proprio spazio (anche per facilitare eventuali discussioni/dibattiti a riguardo)."
    ],
    [
        "148094",
        "monpracem",
        "Pi\u00f9 che altro pare ingiusto nei confronti degli autori di questi corti, dato che il primo \u00e8 stato pubblicato a se stante..."
    ],
    [
        "148095",
        "sancio",
        "kenfalco ha scritto:Non so, \u00e8 la prima volta che abbiamo una situazione del genere. Mettiamo tutto qui?Per me no. Ad ogni opera il suo spazio altrimenti non ci si capisce pi\u00f9 nulla"
    ],
    [
        "148096",
        "Zakimos",
        "Assolutamente che ogni corto abbia il suo topic, altrimenti ci si confonde."
    ],
    [
        "148099",
        "gabrieleud",
        "Io modificherei pure il primo post... ma non ho gli strumenti per farlo. Ho aperto due nuovi thread, teniamo questo solo per commentare la FUGA DAL CASTELLO DEL DRAGO"
    ],
    [
        "148100",
        "Adriano",
        "Allora, nel frattempo ho modificato il titolo del thread.Fatemi sapere se il contenuto del primo post volete lasciarlo cos\u00ec (con i tre link) o se posso pulire anche quelli e lasciare solo il corto n. 2.Solitamente, nelle passate edizioni accanto al numero del corto si metteva anche il titolo, cos\u00ec da ritrovarli agevolmente in caso di ricerca. Fatemi sapere se volete che modifico anche queste informazioni nel nome dei thread, o se \u00e8 una scelta voluta lasciarli senza titoli."
    ],
    [
        "148102",
        "Adriano",
        "Fatto: ora tutti i thread sono aggiornati."
    ],
    [
        "148108",
        "gabrieleud",
        "Rispondo ad una domanda che mi \u00e8 arrivata tramite PM\"Appena il timer arriva a zero devo andare a leggere il paragrafo 20?\"Autore Misterioso ha scritto:Quando si arriva a 0 minuti si ha diritto a leggere comunque il paragrafo nel quale si \u00e8 arrivati. Il tempo scade solo se si \u00e8 a 0 minutiEbisogna compiere una scelta evidenziata in rosso."
    ],
    [
        "148109",
        "powerbob",
        "Leggendo pi\u00f9 volte questo corto, devo purtroppo dire che il mio giudizio \u00e8 piuttosto negativo.Prima di tutto, a parte i 20 minuti necessari per completare il libro, il termine \"venti\" non viene utilizzato in alcun altro modo. Potevano essere 25, 32... Insomma, l'opera in s\u00e9 ha un tema che poteva andare bene in qualunque frangente, ma cos\u00ec \u00e8 del tutto fuori tema.Lo stesso racconto, poi, punta troppo sulla fortuna. Io dico basta ai classici e continui \"vai a destra o sinistra?\", dove il lettore non fa mai ricorso alle proprie abilit\u00e0 per andare avanti nel libro. Mi sono ritrovato morto pi\u00f9 volte per questioni di semplice fattore random, e non penso che sia un buon segno. La fortuna deve esserci, ma non si pu\u00f2 certo basare tutto su di essa. Alla fin fine, o riesco a seguire il percorso stabilito dall'autore, o sono destinato a morire e perdere.L'epilogo pure poteva essere fatto meglio. Non so perch\u00e9, ma avevo la sensazione che dopo tutto questo ambaradam avrei scoperto che la reliquia o non sarebbe servita a nulla, o il suo valore mi si sarebbe ritorto contro. (mi ha fatto comunque sorridere il cartello con il cavallo, come fosse un cane fuori dai negozi XD)Intuisco si tratti di un autore emergente, e non voglio affatto sminuire il suo operato (essendo io stesso alle prime armi, e di sicuro avr\u00f2 anche io fatto errori di qualche tipo dovuti alla poca esperienza)... Ma devo comunque essere oggettivo nella votazione, che purtroppo non raggiunge la sufficienza."
    ],
    [
        "148115",
        "FinalFabbiX",
        "Fuga dal castello del dragoIl cui titolo completo \u00e8: \"20 minuti - Fuga dal castello del drago\", che \u00e8 un riassunto perfetto di quello che si fa in questo corto. Si fugge, tentando di trovare la strada che ci fa compiere meno passi possibili, fino a individuare un true path a forza di prove ed errori.Dei corti finora, \u00e8 quello su cui mi riesce pi\u00f9 difficile dare un giudizio.Ce n'\u00e8 da criticare!Innanzitutto i 20 minuti sono 10, moltiplicati per due per farlo rientrare in bando, il tempo delle azioni \u00e8 oggettivamente arbitrario (usare una biglia per far scattare le trappole ci far\u00e0 impegare 2 minuti, mentre percorrerlo piastrella per piastrella 8?).Poi spesso le scelte non hanno un perch\u00e9, sono messe un po' l\u00ec, alla rinfusa (destra/sinistra/est/ovest/...). Se questo \u00e8 comprensibile nei momenti in cui andiamo a scegliere il nostro percorso, dobbiamo esplorare, ci sta che proseguiamo a caso, non lo \u00e8 per sezioni come l'aprire i cassetti.Mancano tutta una serie di dettagli e accorgimenti e lo spazio per aggiungerli c'era, la struttura stessa non ha una complessit\u00e0 e una tridimensionalit\u00e0 tali da renderla interessante. Il check a met\u00e0 racconto semplifica parecchio e toglie possibilit\u00e0 ed \u00e8 subito abbastanza chiaro quali oggetti abbiano un reale uso e quali no.Anche il finale non \u00e8 granch\u00e9, per quanto ammetto che, non essendoci una trama, non avrei saputo fare di meglio.Allo stesso tempo, per\u00f2, ho adorato l'idea. \u00c8 un piccolo Skyfall, come potrei non adorarlo?Il dungeon \u00e8 genuinamente divertente da esplorare, mapparlo per trovare la soluzione d\u00e0 soddisfazione, per quanto non sia particolarmente complicato.Alla fine, sicuramente dar\u00f2 la sufficienza e forse anche qualcosa di pi\u00f9.Mannaggia a me, mi faccio sempre incantare da questo tipo di sfida.(I voti li invier\u00f2 in settimana dopo aver letto anche i pareri degli altri, cos\u00ec da assicurarmi che non mi sia sfuggito niente)"
    ],
    [
        "148116",
        "djmayhem",
        "Idea carina quella di minidungeon con temporizzatore, purtroppo lo ritengo un genere che poco si collima con il corto, anche se nulla toglie all'inventiva dell'autore.L'atmosfera mi ha ricordato alla Corte di Re Art\u00f9, con anche alcun intermezzi simpatici (tipo la coscia di pollo), per cui esprimer\u00f2 un giudizio comunque positivo.voto in arrivo"
    ],
    [
        "148126",
        "Anima di Lupo",
        "Bellissimo incipit con la trappola che scatta sul pi\u00f9 bello, quando crediamo che sia fatta.Spero che lo sviluppo del Corto sia all'altezza."
    ],
    [
        "148128",
        "Prodo",
        "Andiamo a votare!La forza di questo corto \u00e8 soprattutto in una caratteristica secondo me: la rigiocabilit\u00e0 assoluta che l'autore \u00e8 riuscito a garantire in un racconto di cinque paragrafi.Grande l'idea di far morire il protagonista ma di NON togliergli gli oggetti che ha scovato fino a quel momento. In questo modo l'esplorazione assume pi\u00f9 senso, perch\u00e9 il cortissimo si trasforma da un esplorativo piuttosto banale con un serrato true path in un esplorativo divertente dove morire fa parte della strategia per uscire fuori. Bella idea, e se non fosse stato per i limiti di spazio che non hanno consentito di approfondirla pi\u00f9 di tanto sarebbe potuta essere addirittura geniale.Come diceva anche Fabbix il labirinto, sebbene non grande n\u00e9 particolarmente complesso, \u00e8 divertente da esplorare e ci sono delle trovate ghignose che rompono la monotonia di un'esplorazione fantasy dura e pura.La via in cui dobbiamo calarci nella latrina con una corda per conquistare l'uscita \u00e8 meravigliosa, mi ha ricordato il miglior Squilibrio; molto bella anche la trovata finale da stagista mediovale: probabilmente qualcuno la giudicher\u00e0 fuori contesto, ma personalmente l'ho apprezzata moltissimo.Le note negative, al di l\u00e0 di qualche refusetto che pure c'\u00e8 (ma minore):1) I rimandi destra sinistra mischiati con est-ovest io li ho sempre odiati. Sono accettabili quando c'\u00e8 qualche indicazione per determinare il punto cardinale (come accade quando l'autore ci dice che il sole \u00e8 alle nostre spalle e sta nascendo, poi ci chiede di andare a destra, sinistre ecc.). Ma se sono dati in maniera assoluta senza criteri per discernere diventa difficile, soprattutto se sono alternati con indicazioni basate sui punti cardinali.2) Il discorso dei minuti \u00e8 gestito in maniera facilona. Azioni molto diverse in termini di dispendio di tempo portano ad aggiunte simile di minuti e questo in certe occasioni infastidisce. Saltare da una mattonella all'altra per percorrere pochi metri non pu\u00f2 portare via 8 minuti per esempio. So che gli spazzi ristretti costringono a scelte dolorose, ma si poteva ovviare con descrizioni pi\u00f9 ragionevoli sui minuti spesi.Probabilmente questo corto risente pi\u00f9 di altri dello spazio ristrettissimo, perch\u00e9 l'idea di fondo \u00e8 buona e alcune trovate ottime e la prosa, seppur ridotta all'osso, non \u00e8 sgradevole. Complessivamente mi ha divertito leggiocarlo e secondo me merita un voto pi\u00f9 alto della sufficienza: non lo ritengo un capolavoro e credo che difficilmente alla fine si piazzer\u00e0 nelle primissime posizioni. Resto comunque convinto che un po' ampliato e limato potrebbe diventare un gioiellino.Voto inviato a Gabriele"
    ],
    [
        "148130",
        "AlessandroD",
        "Un Indiana Jones tirocinante addetto alle fotocopie, carina l'idea!Gestire 37 paragrafi in 6 pagine non \u00e8 stato sicuramente facile, qualcosa doveva per forza diventare telegrafico. Con un solo percorso corretto si spinge il lettore a rigiocare il corto per trovare il finale, comunque sia, essendo le decisioni dettate dalla fortuna e non intuibili dal lettore, rimane un po' l'amaro in bocca.Ho trovato qualche piccolo refuso ma la coscia di pollo perdona tutto.Voto inviato a gabrieleUd"
    ],
    [
        "148132",
        "Zakimos",
        "Avevo predetto dungeon crawler e dungeon crawler \u00e8 stato: ed \u00e8 un quasi-capolavoro! Tantissima giocabilit\u00e0 in poche pagine, un dungeon coerente e vecchia scuola (lo so che i rimandi brutali \"destra-sinistra\" sono superati, non lo nego, ma in questo contesto posso accettarli), la bella trovata dei \"punti azione\" da spendere mascherati da time limit... la sequenza finale ricorda perfino una sezione di La Citt\u00e0 degli Antichi, cosa potrei volere di pi\u00f9?Uniche cose: autore, i refusi! Qualcosa pu\u00f2 sempre scappare ma \"Il corridoio svolata a sinistra e termia una sala vuota\" si poteva beccare con un semplice controllo ortografico su word (funzione troppo spesso sottovalutata).Secondariamente: carinissima la possibilit\u00e0 di ripartire con gli oggetti, ma l'inventario poteva essere gestito meglio.SpoilerSe prendo la coscia di pollo, la tiro all'alligatore e poi muoio mi ricompare in tasca? La ritrovo in cucina? Quante volte posso riprendere lo stesso oggetto?Anche il fatto che l'autore abbia dovuto specificare nel topic quando scalare i punti azion... ehm, i minuti lascia intendere che si poteva curare di pi\u00f9 l'impianto della parte gioco.Al netto di queste critiche, lavoro eccellente e soprattutto DIVERTENTISSIMO. Complimenti!"
    ],
    [
        "148148",
        "GGigassi",
        "Un Cortissimo frenetico e divertente che mi ha tenuto incollato allo schermo anche se sono riuscito a finirlo relativamente presto (pi\u00f9 per fortuna che altro). La situazione classicissima sfugge alla banalit\u00e0 grazie ai tocchi umoristici dell'epilogo. Bello il meccanismo delle \"resurrezioni\". Il resto delle dinamiche di gioco avrebbe potuto essere limate un po' di pi\u00f9 come gi\u00e0 fatto notare da altri utenti ma per i miei gusti vanno bene anche cos\u00ec.Non me ne voglia l'autore se lo voto subito senza averlo approfondito troppo (pardonnez-moi!) ma mi pare evidente che sia fuori concorso: non supera il test della sostituzione del 20 e oltretutto la formattazione dell'epilogo mi pare non essere quella obbligatoria.Voto inviatoP. S.: non \u00e8 che il vero titolo fosse \"20 Minuti\" e \"Fuga dal castello del drago\" il sottotitolo?P. P. S.: anche voi cliccavate sui testi in rosso per muovervi nei paragrafi?"
    ],
    [
        "148153",
        "Anima di Lupo",
        "FinalFabbiX ha scritto:mapparlo per trovare la soluzione d\u00e0 soddisfazione, per quanto non sia particolarmente complicato.Concordo, alla fine il divertimento pi\u00f9 grande del Corto \u00e8 questo. Mettersi l\u00ec e valutare tutte le vie finch\u00e9 non si trova quella giusta (solo dopo aver trovato da solo l'epilogo mi sono accorto che l'autore ci d\u00e0 la soluzione senza morire). \u00c8 un approccio alla \"Progetto Mortale\", dove devi sapere quasi tutto per trovare la strada giusta. E a me piacciono questi \"rompicapi\".GGigassi ha scritto:anche voi cliccavate sui testi in rosso per muovervi nei paragrafiLo ammetto."
    ],
    [
        "148161",
        "Adriano",
        "Non so quanto questo corto possa essere considerato in tema da parte della terna, dar\u00f2 il mio voto senza farmi influenzare dalla cosa.- REGOLAMENTOIl corto parte forte, dando subito una sensazione di fretta e tensione.Snello e funzionale, l\u2019ho trovato davvero ben costruito: in una pagina c\u2019\u00e8 tutto ci\u00f2 che serve per far iniziare l\u2019avventura nel migliore dei modi. Un\u2019opzione che poteva essere valutata era quella di utilizzare la seconda pagina per caratterizzare meglio il castello, anzich\u00e9 per l\u2019epilogo, ma questa \u00e8 una scelta puramente soggettiva.- TRAMAAvvincente l\u2019idea della fuga dal castello. Mi chiedo, per\u00f2, perch\u00e9 questo titolo: in realt\u00e0, si parla del drago solo nella prima riga del paragrafo 1, per il resto non \u00e8 mai citato. Non che sia una cosa tale da ridurre il voto, per\u00f2 mi ero realmente immaginato che sarei stato sotto gli attacchi di questa bestia, sono solo rimasto un po\u2019 deluso perch\u00e9 mi ero immaginato una sorta di escape con il drago a renderci difficile la fuga... Per il resto, il castello non \u00e8 reso male: quest\u2019anno c\u2019\u00e8 poco spazio, quindi costruire una buona trama era comunque difficile.- STRUTTURANon mi dispiacciono affatto le strutture a loop, l\u2019unica cosa che non capisco per\u00f2, a questo punto, \u00e8 il significato dei \"20 minuti\"... Cio\u00e8, sbaglio o si pu\u00f2 giocare a questo corto senza mai far caso ai 20 minuti? Se muoio, ricomincio; se supero i 20 minuti vado al paragrafo 20, dove il castello implode, e poi ricomincio. Autore, cos\u00ec mi togli tutto il gusto della tensione per la fuga...Il senso di fretta, comunque, permea tutto il corto, ed \u00e8 una cosa buona. I tanti bivi, per\u00f2, vanno un po\u2019 a discapito delle descrizioni, alcune delle quali sono davvero di fretta... Non \u00e8 colpa dell\u2019autore, certo, per\u00f2 forse qualche bivio in meno avrebbe giovato. Per fare un esempio: 1-13-15 e mi ritrovo nel bagno, mi calo con la corda e vado al 14, e qui, dopo essere finito nel letame, non mi resta che attraversare il giardino.Quale giardino? Come ci sono finito nel giardino se ero in fondo al letamaio? Ecco, scene come questa mi hanno fatto rimanere un po\u2019 perplesso.Per il resto, a parte i numeri dei paragrafi a sinistra, direi che i vari bivi e le varie possibilit\u00e0 sono state distribuite bene.- PARTE LUDICAMi aspettavo un grande lavoro sotto questo punto di vista, e fino a che parliamo di gestione degli oggetti da prendere faccio un applauso all\u2019autore (per quanto il poco spazio gli abbia dato modo di spingersi poco oltre).Quello che, invece, non mi \u00e8 piaciuto sono i bivi puramente casuali (Nord/Est/Ovest, oppure destra/sinistra), senza che la nostra scelta sia motivata dal bench\u00e9 minimo indizio. Capisco il poco spazio, ma forse era il caso di ridurre un po\u2018 i paragrafi.Piccolo dettaglio per la gestione degli oggetti: per la corda, si poteva forse inserire una specifica che ne determinava la perdita una volta usata: effettivamente, se mi calo lungo una latrina, si presume che, una volta arrivato gi\u00f9, la corda non possa pi\u00f9 portarla con me in quanto legata a qualcosa in alto.- NARRAZIONEProbabilmente il corto risente della fretta con cui \u00e8 stato scritto: ci sono alcuni errori ortografici, anche se niente di drammatico. Purtroppo l\u2019autore non ha avuto modo di sviluppare la narrazione, forse per far rientrare tutti i paragrafi che aveva programmato di scrivere: alcune frasi suonano un po\u2019 meccaniche e frettolose ma, ripeto, \u00e8 sicuramente anche dovuto alla compressione sia di paragrafi che di testo.Piccolo rimpianto per le morti: mi aspettavo tantissimo da questo corto a livello di instant death, ma alcune di esse sembrano effettivamente un po\u2019 una soluzione affrettata (come quando, al par. 33, ci caliamo con una corda, che per\u00f2 \u00e8 troppo corta! Ma come? Non ce n\u2019eravamo accorti? E non potevamo risalire? E come mai, se ci caliamo dal castello con la stessa corda, questa ci fa arrivare in fondo? Ammesso e non concesso che la corda fosse corta, autore: dove sta lo schianto?Fammi almeno sentire il suono delle ossa che si sfasciano, no?). Altro rimpianto per l\u2019ID al paragrafo 20, anche qui avrei voluto sentire il corpo del protagonista accartocciarsi... Ma forse sono troppo sadico io, o semplicemente troppo fissato con le instante death...In definitiva, un corto simpatico, fresco e dalle molte potenzialit\u00e0, che per\u00f2 risente negativamente delle scelte casuali e di una struttura a loop che snatura un po\u2019 il concetto di fuga.Ad ogni modo, bravo all\u2019autore che \u00e8 riuscito a farmi passare minuti spensierati con questa piccola escape-story.Voto inviato a gabrieleud."
    ],
    [
        "148169",
        "sancio",
        "Questo secondo corto dal ritmo serrato mi ha divertito parecchio. Peccato per alcuni refusi, ma in sole sei pagine abbiamo un avventura con countdown, oggetti da trovare, un piccolo inventario da tenere e un mini dungeon da esplorare.. e alla svelta per evitare l'implosione del castello da cui dobbiamo fuggire!Talmente sbeffeggianti le morti che mi sono trovato a ricominciare a ripetizione una partita dopo l'altra, tenendo il conto del tempo con le dita (come specificato dal primo corto) per fare prima.Il taglio \u00e8 umoristico e generalmente lo trovo molto rischioso da inserire in un librogame, difatti non mi \u00e8 piaciuto molto l'epilogo ma tant'\u00e8. Il punto di forza di quest' opera \u00e8 il comparto game e difatti sembra un videogame.L'autore ha messo la regola che dopo la morte del personaggio si mantengono gli oggetti trovati, ho pensato che se avesse scelto di farceli perdere, ne avrebbe giovato la longevit\u00e0.Ad ogni modo ottimo lavoro, non penso si possa pretendere molto di pi\u00f9 da un corto di sei pagine!Voto inviato a gabrieleud"
    ],
    [
        "148174",
        "Anima di Lupo",
        "Eccomi a valutare il secondo Corto 2020. Prima domanda: perch\u00e9 i numeri dei paragrafi a lato? Non mi sono mai piaciuti l\u00ec, mi sanno di opera frettolosa, come se non fosse importante mettere il numero centrato. Invece il numero centrato ha i suoi perch\u00e9: \u00e8 carino, preciso, ordinato, maggiormente visibile e non costa nulla. Ma forse ad altri piace pi\u00f9 di lato. Ognuno ha i suoi gusti.Ma veniamo al succo. L'idea di base del Corto \u00e8 davvero molto bella e ricorda la fase finale iperaccelerata di molte avventure fantasy, film e videogiochi. In particolare, ottima l'idea del capitolo 18 dove non si muore mai, tipo \"vite\" dei videogiochi... e si mantengono anche gli oggetti. Come sempre, sviluppare belle idee \u00e8 un'impresa non da poco. Il Corto risulta alla fine forse troppo tecnico e scarno dal punto di vista della narrativa anche se posso percepire bene la \"fretta\", andando spedito da un paragrafo all'altro in pochi secondi (o dovrei dire, minuti?). E ci\u00f2 \u00e8 indubbiamente coerente con le premesse: in 20 minuti, fuga dal castello. E la lettura velocissima di un paragrafo dopo l'altro amplifica il senso di fretta, di urgenza. Se si contano per bene i minuti, il percorso per concludere positivamente la storia (anche in 2 parti) risulta obbligato (possiamo parlare forse di true path serrato?) e il messaggio che esce \u00e8 la dimostrazione che si possa fare tanto in poco spazio. E questa \u00e8 una gran cosa. Dunque, non penalizzerei troppo la mancanza di \"profondit\u00e0\" narrativa ed emotiva. Stesso discorso per i tanti rimandi destra/sinistra impreganti di casualit\u00e0 e privi di interattivit\u00e0 logica. Siamo in un dungeon e non solo ci\u00f2 giustifica questi rimandi ma anzi li rende necessari in ambientazioni di questo tipo. Senza esagerare, ovviamente, ma qui diverse scelte e situazioni ironiche controbilanciano le cieche diramazioni.In conclusione, un bel Corto che mi ha divertito. Complimenti all'autore.Voto inviato agabrieleud"
    ],
    [
        "148175",
        "\u00bf\u201e\u00e3\u00df\u00ea\u00aa\u00a7\u00ac",
        "Anima di Lupo ha scritto:Eccomi a valutare il secondo Corto 2020. Prima domanda: perch\u00e9 i numeri dei paragrafi a lato? Non mi sono mai piaciuti l\u00ec, mi sanno di opera frettolosa, come se non fosse importante mettere il numero centrato. Invece il numero centrato ha i suoi perch\u00e9: \u00e8 carino, preciso, ordinato, maggiormente visibile e non costa nulla. Ma forse ad altri piace pi\u00f9 di lato. Ognuno ha i suoi gusti.I numeri dei paragrafi sono a lato per guadagnare una riga per ogni paragrafo, stratagemma necessario considerato lo stringentissimo spazio concesso quest'anno dal regolamento. Non mi stupirei se anche altri corti avranno adottato questa soluzione."
    ],
    [
        "148176",
        "powerbob",
        "A tal proposito sarei curioso di scoprire se qualcuno, mediante questo o altri stratagemmi, sia stato effettivamente in grado di arrivare fino a 50 paragrafi."
    ],
    [
        "148179",
        "kenfalco",
        "\u00bf\u201e\u00e3\u00df\u00ea\u00aa\u00a7\u00ac ha scritto:I numeri dei paragrafi sono a lato per guadagnare una riga per ogni paragrafoIl nome scientifico \u00e8 \"Stratagemma di Zakimos\".La documentazione ufficiale si trova negli scritti chiamati FoglioGame."
    ],
    [
        "148181",
        "GGigassi",
        "kenfalco ha scritto:\u00bf\u201e\u00e3\u00df\u00ea\u00aa\u00a7\u00ac ha scritto:I numeri dei paragrafi sono a lato per guadagnare una riga per ogni paragrafoIl nome scientifico \u00e8 \"Stratagemma di Zakimos\".La documentazione ufficiale si trova negli scritti chiamati FoglioGame.Beh, lo sarebbe stato se il misteriosissimo autore avesse messo il testo immediatamente dopo il numero di paragrafo sulla stessa riga, invece \u00e8 andato a capo ogni volta, quindi \u00e8 come se avesse giustificato il numero centrandoloO forse sono io che vedo diversamente le pagine?"
    ],
    [
        "148186",
        "Anima di Lupo",
        "GGigassi ha scritto:lo sarebbe stato se il misteriosissimo autore avesse messo il testo immediatamente dopo il numero di paragrafo sulla stessa riga, invece \u00e8 andato a capo ogni voltaInfatti, come invece ha fatto l'autore di Venti Solari.In questo modo:1-testo"
    ],
    [
        "148188",
        "LordAxim",
        "Fuga dal Castello del Drago: cortissimo carico di simpatia, \u00e8 una avventura sprint, ma che costringe il lettore a rigiocare per risolvere il puzzle dell'uscita. Altamente improbabile finirlo nelle prime 3 letture, evidenzia anche troppa velocit\u00e0 di redazione: il paragrafo 13 ha diversi errori di battitura e non amo nemmeno le indicazioni destra/sinistra alternate a sud ovest est.Ho la bussola o non ce l'ho?Apprezzabile il meccanismo del paragrafo di rientro al numero 1.L'immedesimazione non la fa da padrona, ma l'epilogo soddisfa il lettore dopo aver corso a destra e sinistra e in lungo e in largo nel castello del Drago.Resta un grande interrogativo. Chi cucin\u00f2 quella coscia di pollo?!Voto inviato a gabrieleud"
    ],
    [
        "148197",
        "\u00bf\u201e\u00e3\u00df\u00ea\u00aa\u00a7\u00ac",
        "Anima di Lupo ha scritto:GGigassi ha scritto:lo sarebbe stato se il misteriosissimo autore avesse messo il testo immediatamente dopo il numero di paragrafo sulla stessa riga, invece \u00e8 andato a capo ogni voltaInfatti, come invece ha fatto l'autore di Venti Solari.In questo modo:1-testoOps, davo per scontato che questo corto fosse quell'altro, dove ci\u00f2 viene fattoAllora hai ragione, l'allineamento a sinistra \u00e8 disfunzionale!"
    ],
    [
        "148248",
        "Periodonikes",
        "Ho apprezzato lo stile simpatico con cui \u00e8 narrata la storia, nonostante la presenza di diversi refusi (perch\u00e8 dal paragrafo 13 non posso tornare ad Est?).Il gioco di per se \u00e8 ben studiato e divertente: mi \u00e8 piaciuta tantissimo l'idea delle morti loop ma ho trovato tedioso ricordarsi di segnare a (quasi) ogni azione il calare dei minuti, che fa perdere un po' l'immedesimazione.L'esplorazione del castello \u00e8 divertente, tanto che dopo aver raggiunto (dopo 6 morti) l'epilogo, ho ricominciato il corto per scoprire tutte le stanze che non avevo ancora visitato!Ricorder\u00f2 questo cortissimo per l'idea del loop e per la cura nella preparazione del dungeon."
    ],
    [
        "148267",
        "mark phoenix 79",
        "avevo scritto un corto praticamente identico a questo, che poi non ho presentatomeccanismo semplice ma efficace, labirinto ben costruito ma rimango per\u00f2 dubbioso sull'attinenza al tema del 20, secondo me finir\u00e0 fuori concorsoovviamente (visto quanto detto all'inizio) il corto mi \u00e8 piaciutoda segnalare un refuso subito al paragrafo 1voto inviato a gabrieleud"
    ],
    [
        "148291",
        "Pirata delle Alpi",
        "Amico autore, ti ho beccato: gi\u00f9 la mascherina!Questo corto, ahim\u00e8 fuori concorso (l\u2019avrai fatto a posto, furbacchione?) \u00e8 tutto quello che mi piace nella parodia del fantasy: l\u2019autore non tanto misterioso ha colpito nel segno della debolezza di ogni film/LG/GDR fantasy e d\u2019avventura, cio\u00e8 che non tutto finisce quando il boss finale \u00e8 morto. Il Protagonista ha ucciso il drago (e dov\u2019\u00e8 l\u2019ENPA quando serve?), recupera l\u2019oggetto potentissimo e deve tornare a casa, ma ha avviato un meccanismo mortale. Come? Perch\u00e9? Non si sa, per\u00f2 c\u2019\u00e8 e dobbiamo fuggire in fretta. Bello, mi \u00e8 piaciuto.La scrittura \u00e8 bella e avvincente: il tono \u00e8 chiaramente goliardico e non ci si annoia un secondo. Peccato che il lettore abbia troppe poche descrizione sulle direzioni nelle quali pu\u00f2 andare: quali sono le differenze tra \u201cdestra\u201d, \u201csinistra\u201d, \u201cest\u201d e \u201covest\u201d? Non sarebbe stato meglio scrivere:\u201cVuoi andare a destra, dove ci sono dei teschi a terra e una pozzanghera di sangue o a sinistra dove un angelo dal viso sorridente sta vicino alla porta? \u201d, credo di s\u00ec e anche l\u00ec \u00e8 possibile fregare il lettore. Durante l\u2019avventura, dobbiamo fare un sacco di scelte senza senso e senza nessuna cognizione\u2026 ma come diavolaccio ha fatto il protagonista ad arrivare fino alla stanza del drago? Avr\u00e0 battuto la testa e dimenticato la strada?Al livello ludico, questo Corto \u00e8 nella norma: niente dadi, pochi oggetti da portare, un \u201ccontinue\u201d ad ogni morte e una tolleranza per il minuto 0. Ma avrei preferito sapere perch\u00e9 risorgo ad ogni volta: sar\u00e0 il medaglione o una classica ragione C.B.E.M (ossia \u201cChiudi il Becco, \u00e8 Magico!\u201d) di molto dungeon masters?Le gag sono numerose, il che non mi dispiaccia affatto e il finale fantozziano \u00e8 tutto da ridere.Quindi, un buon Corto fuori concorso, ma un buon divertimento con un mio buon voto.Voto inviato aAnima di LupoGabrieleud"
    ],
    [
        "148293",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:Un corto divertente, che ricorda quasi un videogioco; ho notato un vago richiamo a Dragon's Lair, in cui l'eroe entra nel castello del drago, e dove spesso bisogna scegliere tra due possibili azioni, una sola delle quali \u00e8 quella giusta.Molto astuto lo stratagemma di poter ricominciare dall'1 dopo la morte con tutti gli oggetti raccolti, che consente di rendere il corto un puzzle in cui incastrare i percorsi corretti. Ci\u00f2 mi ha ricordato un altro videogioco recente: Minit, in cui si ha a disposizione un minuto di gioco prima della morte del personaggio, che fa ricominciare il gioco dall'inizio, ma mantenendo tutti gli oggetti raccolti e le quest completate.Un'idea simile a quella del corto l'ho avuta io anni fa per un LG, quindi l'autore mi ha letto la mente (oppure l'ho scritta sul forum da qualche parte e me l'ha rubata, nel qual caso: ci vediamo in tribunale).Quasi tutte le scelte sono di fatto alla cieca (\"vai a destra o a sinistra?\", senza indizi di sorta su cosa comporti scegliere l'una o l'altra direzione), ma devo dire che, se normalmente ci\u00f2 comporta in genere un difetto, qui non stona pi\u00f9 di tanto: stiamo fuggendo da un castello in una corsa contro il tempo (non c'\u00e8 tempo di fermarsi a notare dettagli o cercare indizi) e per un percorso diverso da quello da cui siamo entrati (quindi non conosciamo niente di ci\u00f2 che troveremo andando qua invece che l\u00e0).Qualche refuso (ad es. par.1: \"-2 minuto\"; par. 13 \"il corridoio svolata\", \"termia una sala vuota\"). Molto brutto a vedersi l'\"od\" del par. 13. Al par. 33 non \u00e8 chiaro che la prima azione si riferisce alla botola mentre le altre due allo strapiombo. Alcuni passaggi non mi sembrano ben congegnati (in particolare non capisco il doppio passaggio a scelta unica 8->12->33, in cui il 12 e il 33 dicono praticamente la stessa cosa. Non si poteva andare direttamente dall'8 al 33?) Per il resto buona la prosa asciutta e il tono umoristico.Mi sembra molto forzato per\u00f2 il rispetto del bando: i 20 minuti rimanenti potrebbero essere un qualsiasi altro numero. Oltretutto, togliendo 2 minuti per volta, di fatto ci\u00f2 corrisponde a 10 azioni, il che slega ancora di pi\u00f9 la dinamica col numero 20. Ad ogni modo ci\u00f2 non influenzer\u00e0 il mio giudizio, lasciando che sia compito degli Organizzatori decidere quale corto \u00e8 in gara e quale no.Il mio voto \u00e8Spoiler20Statistiche:Num. paragrafi: 37Num. pagine librogame: 6Num. parole librogame: 1007 (49,9%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 399 (66,5%)Soluzione: s\u00ecDadi: noID count: 8Accezione del tema \"venti\": minuti rimanentiGrafo:https://i.ibb.co/nM347KW/Corto-02-grafo.jpg"
    ],
    [
        "148297",
        "kenfalco",
        "\u00bf\u201e\u00e3\u00df\u00ea\u00aa\u00a7\u00ac ha scritto:Un corto divertente, che ricorda quasi un videogiocoEra venuto in mente anche a me."
    ],
    [
        "148307",
        "Anima di Lupo",
        "Pirata delle Alpi ha scritto:Voto inviato aAnima di LupoGabrieleudConfermo la non ricezione del voto!"
    ],
    [
        "148308",
        "Jhongalli",
        "Avventura old school dove il classico punteggio-riserva \u00e8 costituito, anzich\u00e9 da punti ferita, da.... minuti. Simpatico espediente che infila tra i paletti del concorso un racconto altrimenti totalmente slegato dal tema.Una storia semplice, un EUMATE senza la componente Uccidi Mostri (d'altronde lo abbiamo gi\u00e0 fatto e se ci capita qualche brutto incontro abbiamo sempre la fidata coscia di pollo, giusto per non essere troppo mainstream con una spada magica) che si fa piacere per tutta una serie di piccoli pregi.VOTO INVIATO A GABRIELEUD"
    ],
    [
        "148352",
        "gabrieleud",
        "EEEE... STOP!Ecco a voi i resoconti degli Organizzatori!Dragan ha scritto:Fuga dal castello del dragoUn fantasy alla vecchia maniera, alle prese con un dungeon che pi\u00f9 classico non si pu\u00f2. A cambiare \u00e8 il momento dell\u2019avventura, quando dal castello bisogna appunto fuggire, piuttosto che entrare, visto che si \u00e8 innescato uno strano meccanismo di autodistruzione. Sar\u00e0 bene fare alla svelta, quindi, e decidere bene che cosa si vuole esplorare. Il numero di mosse \u00e8 limitato, di fatto dieci, e forse non ci si pu\u00f2 permettere di ritornare sui propri passi. Il giochino del tempo che scorre \u00e8 interessante e riesce a trasmettere davvero l\u2019urgenza di togliersi di mezzo. Carino l\u2019uso dei colori del testo, rado nelle opere a bivi. Paradossalmente a fronte di un bel gioco a peccare un po\u2019 \u00e8 proprio la parte libro, con un\u2019ambientazione e un protagonista che potevano essere resi meglio pur a fronte di uno spazio come ben sappiamo esiguo.Pro:> grande interattivit\u00e0 con oggetti e snodi in solo una manciata di paragrafi> al termine viene snocciolata la soluzione per i pi\u00f9 pigri o sfortunati> l\u2019autore ha realizzato una mappa ben ramificata in pochissimo spazioContro:> qualche refusetto qua e l\u00e0, in un\u2019opera di piccole dimensioni da evitare> sono troppi i bivi secchi \u201cdestra o sinistra\u201d alla cieca, alla lunga snerva> qualche sbavatura nella storia, con cenni di nonsense che poco c\u2019entranoKenfalco ha scritto:- \"Fuga dal castello del drago\" -Nella notte oscurata da un cielo viola, l'intrepido cavaliere, con lo zaino sulle spalle e una spada nella mano sinistra, attraversa il ponte levatoio di legno, instabile, che porta al vecchio castello del drago. Un passo e alcune tavole si rompono lasciandolo cadere, appeso, indifeso contro quattro mostri tentacolari usciti dal fossato fangoso. Ora \u00e8 in trappola. <Premi Tasto Su> L'eroe si risolleva e con uno scatto riesce a superare le inferriate dell'entrata che si richiudono pesanti...... \u00e8 l'inizio di Dragon's Lair, il videogioco del 1983, disegnato come un cartoon dallo studio dell'ex Disney Don Bluth. Con queste immagini, usate come sfondo virtuale, ho giocato a \"Fuga dal castello del drago\", ritrovando quell'atmosfera e quel ritmo di gioco in cui la morte \u00e8 sempre presente ma non \u00e8 mai punitiva. Nel nostro racconto, morire aumenta l'esperienza, possiamo ricominciare arricchiti dai nuovi oggetti trovati che ci permettono di scegliere nuove strade in questa \"non-avventura\" a bivi.Dobbiamo scegliere la strada giusta avendo l'oggetto giusto, e possiamo fare anche la conoscenza di un certo personaggio che, in grande stile, spilucca un pollo arrosto.Cosa manca? L'ambiente. Questo racconto ha bisogno di un supporto esterno per farci capire dove ci troviamo. Sarebbero bastati pochi paragrafi descrittivi tra una scena e l'altra per tratteggiare meglio lo spazio di gioco e creare un po' di atmosfera. C'\u00e8 un cavaliere, un castello e tante stanze. Il resto va immaginato.Pro:- E' un classico gioco D&D con trappole e oggetti da trovare- La morte riazzera il gioco ma permette di mantenere gli oggetti- Mi \u00e8 piaciuto il finale a sorpresaContro:- Ci sono cinque pagine su sei di racconto, c'era spazio per altro materiale.- Manca l'ambiente di gioco, in alcuni casi troviamo solo un paragrafo con scritto \"Sbagliato!\".Avrei preferito pi\u00f9 descrizioni, anche di poche parole.Consiglio:- Aggiungerei una sottotrama per preparare il finale a sorpresa. Nell'epilogo appare senza motivo una fotocopiatrice, una stranezza in un racconto tipicamente fantasy medioevale. La conclusione \u00e8 divertente, meglio se il finale fosse stato preparato prima, mostrando nel corso dell'avventura oggetti fuori luogo e tipici della nostra epoca moderna.Tema Venti:- Il gioco pu\u00f2 essere finito nel modo migliore solo utilizzando 20 punti di tempo. Ogni punto \u00e8 formato da 2 secondi.Test rompi-tema:Se cambiamo le regole e togliamo 1 secondo a penalit\u00e0, il gioco pu\u00f2 essere finito in 10 punti di tempo senza toccare altre strutture. Il tema Venti \u00e8 troppo debole.GabrieleUD ha scritto:Era da un bel po\u2019 che non mi divertivo con un bel dungeon traballante, sul punto di esplodere. Che ci volete fare, i dungeon sono belli, si respira un bel clima. Il dungeon \u00e8 un bel posto (ma non so se ci vivrei) anche se collasser\u00e0 fra soli venti minuti.Eccoci nei panni dello stagista cavaliere (o Betacavaliere? Mi fischiano le orecchie) che deve fuggire dall\u2019antro del mefitico animale ormai bello che sconfitto, ma che \u2013 da vendicativa bestia qual \u00e8 \u2013 ha piazzato una trappola mortale a tempo collegata alla reliquia. Si sa, i draghi sono fatti cos\u00ec.Forte dei miei quarant\u2019anni, di cui trenta passati ad esplorare antiche rovine, mi ero detto: \u201cEh eh, avrebbe dovuto intitolarsiPasseggiata nel Castello del Drago\u201d\u2026 ah, quanto mi sbagliavo! Alla quinta morte prematura dell\u2019eroe sono entrato in modalit\u00e0 hardcore. Foglio a quadretti e gi\u00f9 di mappa, senza la quale non ce l\u2019avrei mai fatta.Devo dire che la geografia del luogo non mi \u00e8 chiarissima, ma non ne faccio una colpa all\u2019autore. Costretto dal poco spazio, ha sacrificato un po\u2019 di orientamento in favore del lato GIOCO. Ed \u00e8 qui che l\u2019autore puntava, ed ha puntato molto bene. La Fuga dal Castello del Drago \u00e8 una bella sequenza rocambolesca in stile room escape che va tanto di moda fra iggiovanidoggi ma anche fra noi Cavalieri dell\u2019Ordine della Poltrona. Il ritmo \u00e8 incalzante, e poco male se certe scene sono ridotte all\u2019osso. Lo SPLAT! SEI MORTO \u00e8 proprio la scelta migliore per un corto di questo tipo, dove c\u2019\u00e8 poco tempo per riflettere, il protagonista \u00e8 evidentemente di corsa e pi\u00f9 di qualche volta deve rischiare l\u2019osso del collo con una scelta alla cieca anzich\u00e9 ponderare.Mi \u00e8 piaciuto il respawn giustificato dalla reliquia, e il fatto di riapparire coi miei oggetti. Ci\u00f2 mi ha invogliato a provare strade diverse, e a sfruttare la rinascita per tentare soluzioni alternative. Anche il meccanismo di tenere al massimo tre oggetti \u00e8 usato bene. Si trova tanta roba che sembra utile, potrebbe esserlo in un percorso e non in un altro, si vorrebbe tenere tutto\u2026Per quanto mi riguarda, esperimento perfettamente riuscito.E ora la domanda sorge spontanea: cosa \u00e8 successo prima?"
    ],
    [
        "149708",
        "Zakimos",
        "Complimenti a Valeria per questo gioiellino formato dungeon crawling, che avevo inizialmente attribuito al Pirata delle Alpi, un vero maestro del genere - per cui questo fa capire quanto mi sia piaciuto avventurarmi tra le stanze del castello!"
    ],
    [
        "149725",
        "GGigassi",
        "Zakimos ha scritto:Complimenti a Valeria per questo gioiellino formato dungeon crawling, che avevo inizialmente attribuito al Pirata delle Alpianch'io ci sono cascato.Adesso mi chiedo quale degli altri 4 possa avere scritto."
    ]
]