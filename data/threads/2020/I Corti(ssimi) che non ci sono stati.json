[
    [
        "149450",
        "GGigassi",
        "Come ogni anno apro un thread sui miei progetti che non si sono concretizzati, invitando gli altri utenti a portare le loro testimonianze se ne hanno.IL RITORNO DI DARDLEB (solo un\u2019idea vaga): mi mancava un Corto-omaggio a Pirata delle Alpi e avevo pensato a questo, di cui per\u00f2 ho visualizzato solo il titolo e il fatto che il protagonista avrebbe leggermente cambiato nome in ogni paragrafo (come fece involontariamente PdA l\u2019anno scorso). Inoltre lo avrei cominciato con una lunga presentazione del tipo \u201cIo sono Dardleb, allievo di Ximaron-ap, colui che vinse i Gublin dalla lingua aspra e incomprensibile, colui che\u2026\u201d tanto per soddisfare la periodica necessit\u00e0 di invocare Pdor foglio di Kmer che sentono molti utenti nello scrivere i loro giudizi.Ma poi non ho trovato nessun sistema per ficcarci dentro i/il venti.IL CACCIATORE DI VENTI: il primo che mi \u00e8 venuto in mente. Fantasy. Il giocatore interpreta un personaggio che deve catturare tre venti che una strega malefica ha \u201crubato\u201d vincolandoli su una montagna che dovr\u00e0 scalare. Ognuno dei tre venti ha una sua personalit\u00e0: quello carezzevole e delicato (che per\u00f2 ti incanta), quello gelido e quello impetuoso.Quattro razze tra cui scegliere (umano normale, simil-elfo, simil-nano e umano profugo delle terre della strega), possibilit\u00e0 di personalizzare un minimo le tre caratteristiche di base e determinazione casuale con due tiri di 1d6 su apposita tabella gli oggetti con cui si parte. Prove determinate dal lancio di un dado pi\u00f9 il punteggio della caratteristica (forza, abilit\u00e0, resistenza), anche i combattimenti si risolvono pi\u00f9 o meno cos\u00ec.Pu\u00f2 vincere solo l\u2019umano \u201cprofugo\u201d fingendo di imporre all\u2019ultimo vento di tornare dalla strega. Dopo aver catturato gli altri, ovviamente. Prima di incontrarlo si trova sulla montagna una misteriosa formazione che ricorda uno specchio e che si dice essere un portale per un regno fatato: dai simboli ai bordi del portale si pu\u00f2 rinvenire un numero (ovviamente da invertire: \u00e8 speculare) che \u00e8 quello del paragrafo a cui chiedere supporto a una ninfa che potr\u00e0 trasformare un appartenente a una delle altre razze nell\u2019unica razza \u201cvincente\u201d.Dopo aver cominciato a scriverlo e aver disegnato in Paint una rudimentale mappa/illustrazione ho abbandonato per la difficolt\u00e0 di fare stare tutto nei limiti imposti dal bando di quest\u2019anno.CONFESSIONI DI UN D20 (o un altro titolo cos\u00ec): con uno stile triste e deprimente un misterioso interlocutore ci parla della pressione che gli altri gli mettono addosso e delle aspettative che hanno su di lui, considerato alla stregua di un oggetto senza sentimenti. In qualche maniera (scelta libera del giocatore o tiro di un vero dado da 20, eventualmente simulabile con qualche programma) bisogna determinare almeno 3 numeri e poi confrontarli con altrettante situazioni che vengono proposte alla fine senza rivelare subito di cosa si tratta: queste sono le classiche prove a cui vengono sottoposti i giocatori di Advanced Dungeons & Dragons, cio\u00e8 tiri per colpire, prove di abilit\u00e0, tiri-salvezza, ecc.Chiaramente a seconda del caso serve un numero alto o basso per superare le prove, e il giocatore del Cortissimo non \u00e8 conoscenza di quale prova si tratta per poter tarare il suo numero se lo sceglie. A seconda delle performance il dado potrebbe essere gettato via con sdegno oppure riposto nel sacchettino con noncuranza, da dove si lamenter\u00e0 comunque con la sua voce piagnucolosa di essere stato ancora una volta usato senza che la sua importanza gli sia stata riconosciuta.Abbandonato perch\u00e9 era troppo casuale (anche se ripensandoci avrei potuto mettere qualche indizio su quali prove venivano fatte sul tavolo da gioco), inoltre era un po\u2019 una cretinata e non tutti gli utenti di LGL sono tenuti a conoscere il regolamento di AD&D, anzi il Cortissimo20:20forse testimonia che hanno maggior confidenza con le edizioni nuove. Visto che per alcuni \u00e8 come il fumo negli occhi, poi\u2026TUTTO SUL 20: Cortissimo ispirato alla Smorfia: il protagonista \u00e8 un giovane napoletano che ha sognato una festa e vuole giocare il 20 in una bisca clandestina della zona. I numeri dei paragrafi, non necessariamente in sequenza (si pu\u00f2 passare dal 21 al 40, per dire), corrispondono ai significati della Smorfia. Possibilit\u00e0 di muoversi su una mappa e necessit\u00e0 di concludere la \u201cmissione\u201d in un massimo di 20 mosse/passaggi di paragrafi. Abbandonato perch\u00e9 secondo me sarebbe andato fuori concorso essendo il 20 un motivo scatenante troppo esile.SAN GIORGIO E IL DRAGO: un barbone milanese rivive il momento in cui, quando non era ancora un senzatetto, il tram numero 20 invest\u00ec sua moglie uccidendola interpretando il mezzo come un drago da ammazzare. Nell\u2019anniversario dell\u2019incidente pu\u00f2 concatenare una serie di situazioni/test (rubare un portafoglio, fare da corriere della droga per dei malavitosi che lo prendono in giro dicendogli di avere una lancia sacra, ecc.) che possono portarlo a vedere veramente il tram 20 trasfigurato in forma di drago e qui, se il giocatore avesse trovato il numero nascosto che pensavo di mettere in un\u2019illustrazione a tutta pagina, anche \u201cammazzarlo\u201d.Troppo laborioso far stare tutto in sei pagine considerando che ci sarebbero state anche alcune illustrazioni (e dovendoci nascondere dei numeri il formato non avrebbe aiutato, anche seLa Rosa dei Ventimi ha sconfessato), inoltre sarebbe stato fuori concorso visto che al posto del 20 avrebbe potuto starci qualsiasi numero. Chiss\u00e0 poi se a Milano i tram hanno un numero e se esiste il 20.MANOSCRITTO RINVENUTO A MODENA: nell\u2019introduzione ambientata in un remoto futuro vengono presentate queste sei pagine di lettere e numeri messi apparentemente alla rinfusa e senza senso, con una qualche chiave legata al numero 20 si sarebbe capito quali lettere scegliere per ottenere un brevissimo librogame. Troppo complicato da realizzare.VENTI\u2026 DI GUERRA!: Boldi e De Sica si sfidano a colpi di scorregge. Mi sono venuti in mente solo il titolo e un abbozzo di copertina/manifesto. Per fortuna."
    ],
    [
        "149451",
        "FinalFabbiX",
        "GGigassi ha scritto:VENTI\u2026 DI GUERRA!: Boldi e De Sica si sfidano a colpi di scorregge. Mi sono venuti in mente solo il titolo e un abbozzo di copertina/manifesto. Per fortuna.Propongo un minuto di silenzio.L'umanit\u00e0 ha subito una grande perdita."
    ],
    [
        "149452",
        "powerbob",
        "Illustro qui di seguito le idee che avevo per il mio cortissimo:1) il dio dei venti \u00e8 vecchio e viene sostituito da un giovane dio che per\u00f2 confonde il compito e anzich\u00e9 governare i venti in forma eolica, trasforma di colpo ogni numero esistente sul pianeta in 20. Avremo dunque, per intenderci, 20 ore in una giornata che durano ciascuna 20 minuti, composti da 20 secondi... I gatti avrebbero 20 vite... Gli umani avrebbero 20 braccia e 20 gambe... E cose cos\u00ec. Insomma, un bordello al limite del paradossale e demenziale. Il lettore impersonificherebbe il vecchio dio che cerca di rimettere le cose a posto.2) il dado a 20 facce \u00e8 il protagonista del corto. Si crede chiss\u00e0 chi, bullizzando gli altri dadi poich\u00e9 si considera quello dal valore pi\u00f9 alto. Il dado a 4 facce per\u00f2 decide di maledirlo, facendo scendere il suo valore. Il lettore utilizzer\u00e0 i paragrafi per curare la maledizione... Ma a ogni nuovo paragrafo (e in base anche al comportamento) il valore scender\u00e0 sempre pi\u00f9. Se il valore finale non corrisponde a nessun dado esistente, avrai perso. Nell'epilogo finale, avrai finalmente imparato la lezione e farai pace con tutti gli altri Dadi... Ma proprio in quell'istante, un nuovo dado fa il suo ingresso: quello a 100 facce (lasciando presumere che la storia si ripeter\u00e0).3) il lettore interpreta lo stesso autore dei Cortissimi, alla ricerca di idee a tema \"venti\"."
    ],
    [
        "149453",
        "GGigassi",
        "powerbob ha scritto:1) il dio dei venti \u00e8 vecchio e viene sostituito da un giovane dio che per\u00f2 confonde il compito e anzich\u00e9 governare i venti in forma eolica,trasforma di colpo ogni numero esistente sul pianeta in 20. Avremo dunque, per intenderci, 20 ore in una giornata che durano ciascuna 20 minuti, composti da 20 secondi... I gatti avrebbero 20 vite... Gli umani avrebbero 20 braccia e 20 gambe... E cose cos\u00ec. Insomma, un bordello al limite del paradossale e demenziale. Il lettore impersonificherebbe il vecchio dio che cerca di rimettere le cose a posto."
    ],
    [
        "149456",
        "powerbob",
        "Immagino sia chiaro il motivo per cui ho scartato il progetto XD"
    ],
    [
        "149459",
        "GGigassi",
        "era troppo banale"
    ],
    [
        "149460",
        "FinalFabbiX",
        "Quest'anno, ahim\u00e9, avevo mille idee e degli esami universitari. Questi ultimi tendono a conquistarsi la priorit\u00e0Uff, riuscite sempre a sincronizzare la scadenza con le mie scadenzeNo, non \u00e8 vero. Onestamente, a un certo punto mi \u00e8 anche passata la voglia - diciamocelo, i concorsi passati sono stati un calando e personalmente non mi aspettavo proprio questa \"resurrezione\".Sono quindici minuti che provo a riassumere i miei corti mancati, ma senza bruciarmi concept interessanti temo di non riuscirci proprioPi\u00f9 che altro, li ho scritti tutti e tre partendo da tre meccaniche (a mio parere) molto fighe. Una, la pi\u00f9 debole delle tre, l'ho riciclata nel corto di quest'anno, anche se in fretta e furia ho combinato il mio solito pasticcio, le altre due sarebbe veramente un peccato bruciarle.Pi\u00f9 ci penso, pi\u00f9 mi rendo conto di essere l'anti-GGigassi: mentre lui parte da concept che potrebbero risultare troppo \"classici\" ma riesce a tirare su un corto in men che non si dica e i suoi lavori sono sempre perfetti/scritti come dio comanda, io al contrario parto sempre da idee che probabilmente si potrebbero sviluppare in modo incredibile, ma poi alla fine inciampo subito e il risultato \u00e8 inguardabile.Questa collaborazione s'ha da fare"
    ],
    [
        "149461",
        "GGigassi",
        "FinalFabbiX ha scritto:Sono quindici minuti che provo a riassumere i miei corti mancati, ma senza bruciarmi concept interessanti temo di non riuscirci proprioAnch'io non ne ho citati un paio che spero di poter riciclare in futuroHai rivelato di aver scritto 3 Corti! Non vale prima della rivelazione degli autori! Squalificatelo!!!"
    ],
    [
        "149462",
        "FinalFabbiX",
        "GGigassi ha scritto:Hai rivelato di aver scritto 3 Corti! Non vale prima della rivelazione degli autori! Squalificatelo!!!Ma ahaha, ho detto che ne ho preparati 3, ma non li ho mica consegnati tuttiMa figurati se ci riesco"
    ],
    [
        "149464",
        "GGigassi",
        "Cercavo di sfoltire la concorrenza"
    ]
]