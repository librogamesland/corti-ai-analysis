[
    [
        "148098",
        "gabrieleud",
        "Ed il numero 4La Rosa dei VentiUltima modifica di:AdrianoFeb-10-20 08:30:41"
    ],
    [
        "148111",
        "FinalFabbiX",
        "La rosa dei ventiUn ottimo libro puzzle, che ci getta in una sorta di escape room, ma con un'atmosfera pi\u00f9 spensierata e nostalgica/dolceamara. Buttati l\u00ec, alla cieca, proseguiamo tastando l'ambiente poco a poco.Un unico grande enigma da risolvere.Adoro.Premessa: non sono riuscito a completarlo, con le mie forze ho trovato soloSpoilergrecale,scirocco,mezzogiorno,libeccio,maestraleHo anche provato a permutare i numeri rimanenti per vedere se in qualche modo riuscivo a farli combaciare, ma non sono riuscito a ricavare la soluzione in nessun modo.\u00c8 qui che secondo me si cela l'unico difetto dell'opera: una volta trovate le soluzioni, combinarle \u00e8 contro intuitivo. Per me, non per gli autori, che anzi hanno previsto ufficialmente che sia possibile farcela anche con solo una parte dei numeri.Due considerazioni sotto spoiler per argomentare come e perch\u00e9 secondo me si sarebbe potuto fare meglio:Spoiler- mi aspettavo che, siccome il corto si basa sull'abbinare numero-vento corrispondente, la soluzione tenesse conto di questo, invece si \u00e8 scelto di optare per un metodo matematico che funziona indipendentemente da come ho ordinato. Per esempio, io che ero convinto che la citt\u00e0 di Genova fosse legata folkloristicamente al levante, sarei potuto arrivare alla soluzione sparando a caso le posizioni degli altri due (tanto la media non ne tiene conto).- in base a cosa avrei dovuto capire che si potevano separare i venti sulle direzioni principali dagli altri? ce ne si accorge (forse) solo dopo aver trovato tutti e otto, e quindi comunque il 19 \u00e8 difficilmente raggiungibile.- bastava poco per rendere il corto pi\u00f9 accessibile: ad esempio far combaciare i numeri in modo che a due a due, sulla stessa direzione, facessero come media nove. Un lettore attento avrebbe notato la simmetria dei vari assi e sarebbe arrivato alla conclusione.Leggendo le soluzioni, per gli enigmi dei venti mi sono detto \"cavoli, \u00e8 vero\", mentre alla fine ho istintivamente pensato \"s\u00ec, per\u00f2 cos\u00ec \u00e8 un po' pasticciato\". Mi rendo conto che \u00e8 comunque una considerazione molto soggettiva, magari per altri utenti non \u00e8 cos\u00ec.Veramente, veramente un peccato perch\u00e9 va a svilire un po' il resto del corto, che invece \u00e8 quasi\u00a0 impeccabile (scrittura buona quando non eccellente, finali ben congeniati, concept e illustrazioni ottime, tema azzeccatissimo).Comunque, il voto resta sicuramente alto.Voto inviato a gabrieleud"
    ],
    [
        "148118",
        "djmayhem",
        "Molto ingegnoso e coinvolgente, il sistema dell'enigma non \u00e8 immediatamente intuitivo, una volta trovati i numeri \u00e8 necessario aguzzare l'ingegno e fare i conti giusti.La storia di fondo mi \u00e8 piaciuta, con l'ultimo insegnamento lasciato dal padre, e anche il sistema per trovare la soluzione dell'enigma, con anche degli ottimi disegni con la chiave nascosta."
    ],
    [
        "148121",
        "powerbob",
        "\u00c8 un corto che ho apprezzato davvero molto, nonostante alcune magagne che non mi permettono di esprimere una votazione eccellente.Parto dall'idea di fondo, che reputo ottima: una sorta di caccia agli indizi, esplorando man mano la stanza e gli oggetti. I disegni sono azzeccati, i numeri sono stati nascosti col giusto velo. Il messaggio morale alla fine poi mi ha saputo trasmettere un gran senso di nostalgia e commozione... Davvero ben fatto!Uniche pecche:- una volta trovati i numeri e averli abbinati ai venti (di cui ancora mi voglio complimentare per i giochi di parole) si rimane perplessi sul cosa occorra fare poi. Come ottenere il numero finale, insomma. Ammetto di essere riuscito a comprenderli quasi tutti... Ma poi sono stato costretto a ricorrere alle soluzioni.-il paragrafo 17. Era davvero superfluo... Mi \u00e8 sembrato quasi un espediente per arrivare a 20 paragrafi tondi tondi.In conclusione, comunque, corto promosso in pieno!"
    ],
    [
        "148131",
        "Prodo",
        "Corto veramente sagace, un mix di buonissima prosa, diabolici enigmi e rimandi a veramente fantasiosi a elementi disparati che uniti insieme finiscono per consentire al lettore di trovare il bandolo della matassa.Alcune associazioni sono spettacolariSpoilerSci-Rocco merita un plauso a scena aperta, e la cosa bella sta nel fatto che, in uno spazio cos\u00ec ridotto l'autore \u00e8 riuscito a costruire dinamiche clustrofobiche sfruttando con sapienza elementi come la stanza piccola e chiusa, il tempo che scorre, il disagio nello scoprire elementi che caratterizzano la vita di nostro padre che non conoscevamo, persino l'impersonalit\u00e0 del protagonista, che pu\u00f2 essere intercambiabilmente maschio o femmina.Secondo me chi ha scritto questo corto \u00e8 un autore con gi\u00e0 alcune esperienze editoriali alle spalle: si nota la classe che \u00e8 stata messa nel confezionare l'opera e l'ipotesi \u00e8 foraggiata anche dall'alta qualit\u00e0 dei disegni, che fanno sembrare il lavoro professionale.L'unico difetto, e qui mi trovo in linea con quanto scritto da fabbix, sta nella soluzione degli enigmi: quelli ad accostamentoSpoilerper determinare il nome dei ventisono complessi ma ancora fattibili, e spaccandosi un po' la testa ci si arriva, anche considerando che non servono tutti per trovare una soluzione.Il modo in cui vanno posizionati i numeriSpoilerassociati ai ventiper arrivare all'epilogo (molto poetico, ha ragione Powerbob) \u00e8 veramente difficile da comprendere senza ricorrere alla soluzione, che, ne sono convinto, non \u00e8 stata allegata a caso. L'autore deve aver pensato che senza molti lettori avrebbero mollato il corto senza vederne la conclusione e lo avrebbero probabilmente apprezzato poco. Ragionamento lungimirante, perch\u00e9 il passaggio finale \u00e8 ostico.Comunque grande classe sotto tutti i punti di vista nel realizzare questo lavoro: se vi piace appena un po' baloccarvi con gli enigmi non vi deluder\u00e0: a tratti, fatti i dovuti paragoni, ricorda un po' una di quelle avventure testuali fine anni '80 che spopolavano sui computer Commodore.Voto inviato a Gabriele"
    ],
    [
        "148136",
        "Zakimos",
        "Stavolta avevo proprio cannato invece: il marinaio c'\u00e8, ma non sulle onde - in compenso abbiamo un corto illustrato (!), una vera rarit\u00e0 che colpisce gi\u00e0 di suo! Diversamente dagli altri giudicanti non ho avuto difficolt\u00e0 a capire come trovare il paragrafo finale: il testo dice chiaramente di \"premere il bottone al centro\" e le frecce sono divise in due set, per\u00f2 va detto che io sono abbastanza abituato a enigmi del genere attraverso le escape room da tavolo. Pi\u00f9 difficile \u00e8 stato trovare i numeri, alcuni davvero astrusi, ma immagino che per l'autore non sia stato facile associarne uno a ogni vento.Mi \u00e8 piaciuta l'atmosfera da escape room gi\u00e0 citata, mentre non mi ero assolutamente accorto che il testo fosse gender neutral: a dimostrazione che queste soluzioni difficilmente vengono percepite dai lettori. Nonostante questo approvo la scelta, se permetter\u00e0 anche a una sola persona di sentirsi pi\u00f9 coinvolta e rappresentata.Promosso anche questo (la quotidianit\u00e0 mi conquista sempre, c'\u00e8 poco da fare). Non vedo l'ora sia la settimana prossima, a 'sto punto!"
    ],
    [
        "148146",
        "GGigassi",
        "Piuttosto complesso, mi prendo il mio tempo per sviscerarlo bene."
    ],
    [
        "148152",
        "AlessandroD",
        "Elementare Watson!Scritto bene e con enigmi intriganti, la chicca \u00e8 stata sicuramenteSpoilerRocco che scia!mentre la pecca che ho trovato pi\u00f9 fastidiosa \u00e8 stata la seguente:Spoilerche l'importante era trovare i numeri mentre l'associazione ai venti non era necessariaDisegni ben fatti e curati, finale ben fatto!Non ho visto refusi.Voto inviato a gabrieleUd"
    ],
    [
        "148155",
        "GGigassi",
        "Uff, il Sistema di questo Cortissimo per me \u00e8 un Enigma"
    ],
    [
        "148163",
        "\u00bf\u201e\u00e3\u00df\u00ea\u00aa\u00a7\u00ac",
        "Prodo ha scritto:soluzione, che, ne sono convinto, non \u00e8 stata allegata a caso. L'autore deve aver pensato che senza molti lettori avrebbero mollato il corto senza vederne la conclusione e lo avrebbero probabilmente apprezzato poco. Ragionamento lungimirante, perch\u00e9 il passaggio finale \u00e8 ostico.La soluzione non \u00e8 stata allegata a caso, hai perfettamente ragione! L'autore deve aver pensato che l'obbligo di includere la soluzione, previsto dal regolamento del bando del concorso da almeno un paio di edizioni, sarebbe stato duro da violare senza venire squalificati!"
    ],
    [
        "148205",
        "Adriano",
        "Questo Cortissimo \u00e8 un piccolo gioiellino.- REGOLAMENTONo, nessun regolamento, solo un\u2019introduzione accattivante e coinvolgente che mi ha introdotto nella storia, e un disegno che fa pensare ad un puzzle game.- TRAMABravo autore: in pochissime pagine sei riuscito a creare una bella storia, e con un bellissimo finale, tra l\u2019altro: il tocco malinconico della conclusione (specialmente in caso di conclusione negativa) \u00e8 un\u2019eccellente ciliegina sulla torta. La valutazione sarebbe stata ancora maggiore in caso di doppio finale (cio\u00e8 riservare il 20 per il finale positivo, e un altro paragrafo per quello letto nel caso di mancata risoluzione dell\u2019enigma), e la cosa assurda \u00e8 che questo paragrafo c\u2019era anche! Il 17! Autore!!!- STRUTTURAInizialmente avevo storto un po\u2019 la bocca: praticamente in questo corto i bivi sono fittizi, nel senso che c\u2019\u00e8 sempre e comunque un\u2019esplorazione a tappeto. Le scelte, quindi, sono solo nell\u2019ordine con cui vengono esaminate le varie parti della stanza. C\u2019\u00e8 per\u00f2 da dire che era l\u2019unico modo per far incastrare tutti e 8 gli indizi, quindi ci si pu\u00f2 passare sopra.- PARTE LUDICABellissimi gli enigmi, un rebus pi\u00f9 interessante dell\u2019altro. Il modo in cui l\u2019autore ci apparecchia la tavola \u00e8 fin troppo palese, ma tutte le portate che ci serve sono gustose e ben cucinate.Se c\u2019\u00e8 per\u00f2 una nota stonata di tutto il corto \u00e8 la seconda parte dell\u2019enigma: una volta raccolto gli indizi, infatti, la prima cosa che ho fatto \u00e8 trovare qualche similitudine tra i venti \u201copposti\u201d, quindi Nord con Sud, NE con SO, ecc. E sembrava funzionare: NO (8) e SE (17) davano 9 come risultato (17-8=9). Ovest (13) ed Est (4): 13-4=9. Funziona! Ma poi non mi sono trovato n\u00e9 con NE (5) e SO (6), n\u00e9 con Sud (12) e Nord (7). A quel punto, provati a caso un paio di espedienti, mi sono rivolto alle soluzioni, scoprendo tra l\u2019altro che per risolvere il corto sarebbe bastato prendere tutti i numeri, tenerli slegati dal discorso dei venti, sommare tutto in maniera casuale e dividere. Beh, mi aspettavo qualcosa di pi\u00f9 preciso.- NARRAZIONEDa questo punto di vista, il corto \u00e8 confezionato molto bene.Il corto migliore letto finora, un concentrato di piccoli e infernali enigmi ben strutturati, che raggiunge un apice sia a livello di sfida che a livello di storia e significato, per poi sgonfiarsi un po\u2019 con l\u2019accesso al paragrafo 9...Voto inviato a gabrieleud."
    ],
    [
        "148217",
        "GGigassi",
        "Dunque. Partiamo dall\u2019aspetto letterario. Lineamenti \u201cconsumati dal lavoro\u201d? E che fa, sposta i mobili con la faccia?\u201cfastidioso incombente\u201d?! o \u00e8 un\u2019incombenza fastidiosa o \u00e8 un fastidio incombente. Non sono poi affatto contrario all\u2019uso del termine peculiare, per\u00f2 non mi pare che in questo contesto (n\u00e9 tecnico, n\u00e9 ironico, n\u00e9 retro) abbia molto senso: il protagonista sta pensando tra s\u00e9 e s\u00e9 e dovrebbe usare un registro pi\u00f9 colloquiale, pi\u00f9 semplice (io almeno penso cos\u00ec). Al paragrafo 3 si dice poi \u201ccercando di aprilo\u201d ma vabb\u00e8, questo pu\u00f2 sfuggire anche al correttore automatico.Passando alla storia, entrambi i finali mi sono sembrati sinceramente un po\u2019 ridondanti, un\u2019occasione per dire agli organizzatori \u201cEhi, guardate, ho citato i venti anche qui, sono per forza in concorso!\u201d (mezzuccio di cui oltretutto non aveva certo bisogno) anche se in effetti quello \u201cdefinitivo\u201d \u00e8 un bel sistema per annodare i fili di tutte le varie vite/identit\u00e0 del padre. A proposito: il soggetto di partenza (figlio che cerca tra gli averi del padre defunto) non \u00e8 certo una novit\u00e0 tra i Corti che sono sfilati in questi ultimi anni, penso soprattutto a quelli sulla biblioteca. Se l\u2019autore non li avesse voluti coscientemente omaggiare forse avrebbe potuto trovare un\u2019altra situazione di partenza per giustificare il gioco. Ma questa \u00e8 una cosa che pu\u00f2 interessare solo gli utenti pi\u00f9 assidui quindi non ne terr\u00f2 conto.E veniamo al meccanismo del Cortissimo. L\u2019autore \u00e8 stato un po\u2019 cattivello nel proporci un gioco senza per\u00f2 fornirci le regole con cui giocarlo. Io inizialmente pensavo che i numeri rinvenibili nelle illustrazioni fossero i classici rimandi ad altri paragrafi. In quest\u2019ottica ho trovato un po\u2019 infelice (ma sbagliavo, ovviamente) la scelta di mettere il paragrafo 4 sotto il paragrafo 3 pensando che fosse un errore di posizionamento del disegno: nel primo si cerca di forzare il mobiletto, nel 4 \u00e8 aperto: sulle prime ho pensato che l\u2019autore avesse sbagliato di mettere l\u2019illustrazione, visto che il 4 \u00e8 proprio il paragrafo a cui si arriva aprendo il mobiletto. Ma \u00e8 una fisima mia, me ne rendo conto.Una volta afferrato il meccanismo (solo dopo aver letto le soluzioni\u2026) alcuni numeri non li avrei mai saputi associare.SpoilerLibeccio/Africo \u00e8 ben oltre le mie capacit\u00e0, levante l\u2019ho messo a caso e francamente per me sci-Rocco non era affatto intuitivo. Dato il testo del paragrafo pensavo che si dovesse cercare nella storia dello sci qualche nome di campione che fosse associabile a un vento. Inoltre la faccia di Rocco Siffredi non \u00e8 affatto riconoscibile come tale, almeno per me, e ho pure salvato questa immagine per aprirla con calma in Paint (dove sono gigantesche) come ho fatto con altre. Forse metterci una foto un po\u2019 ritoccata sarebbe stato meglio.Il meccanismo per aprire la rosa dei venti non mi \u00e8 sembrato poi molto chiaro\u2026 sicuramente lo spazio limitato avr\u00e0 influito sulle possibilit\u00e0 di essere pi\u00f9 espliciti, ma altrettanto certamente anche io ho i miei limiti. Vedo per\u00f2 che non sono l\u2019unico.A proposito, credo che il bando di concorso di quest\u2019anno, che ancora una volta obbliga a presentare le soluzioni, abbia stroncato ogni possibilit\u00e0 di dibattito tra gli utenti per ragionare insieme sugli enigmi, e un po\u2019 mi dispiace.La ferocia con cui al paragrafo 8 l\u2019autore si scaglia contro Genova (\u201cNon ci hai mai messo piede, con buona ragione.\u201d) lascia intendere che sia proprio di quelle parti. Ma veramente non mi viene in mente nessun utente di Genova, chiss\u00e0 chi sar\u00e0 mai l\u2019autore misterioso\u2026questa \u201cconsapevolezza\u201d mi permette di votare il Cortissimo in tutta neutralit\u00e0, e per i motivi che ho elencato sopra non sar\u00e0 proprio un voto altissimo. Non dico che brucerei questo Cortissimo in cupe vampe, anzi mi ha fornito l\u2019occasione per uno stimolante giorno del librogame, ma ribadisco che il suo Sistema per me \u00e8 proprio un Enigma\u2026Voto InviatoPS: ovviamente seguir\u00e0 figura di merda in cui i miei grossolani tentativi di individuare l\u2019autore saranno sconfessati.Ma a parte Lui non ricordo altri che padroneggino la difficilissima Arte Ramastan del mandare a capo una parola in Word."
    ],
    [
        "148226",
        "sancio",
        "Questo corto offre un interessante e riuscita impostazione: Enigmi. Anzich\u00e9 incentrare l'aspetto ludico su rimandi, oggetti, caratteristiche, true path e bivi, l'autore dissemina i paragrafi di enigmi che si riconducono ad uno finale. In aggiunta li implementa nei vari disegni presenti.Mi sono divertito (e scervellato) molto perch\u00e9 alcuni non erano per niente facili, ed infatti dopo vari tentativi mi sono arreso ed ho letto la soluzione. Qui il primo appunto: difficolt\u00e0 generale un po troppo elevata.Gli enigmi erano ben pensati (a parte il viso di Rocco che credo nessuno riconoscer\u00e0) e associati bene coi venti e non era per niente impossibile, ma la pazienza nei rompicapi non \u00e8 il mio forte. Ho comunque apprezzato molto l'idea.La scrittura piacevole e concisa rende molto bene l'idea della situazione in cui si trova il protagonista.Introduzione e paragrafo finale belli ma lunghi, ed incredibilmente, quest'anno dove lo spazio \u00e8 vitale, un paragrafo ironico ma inutile.In conclusione un gran bel concentrato di divertimento e spremute di meningi (e storia non banale!) in un cortissimo. Complimenti all'autore.voto inviato a gabrieleud"
    ],
    [
        "148227",
        "sancio",
        "GGigassi ha scritto:A proposito, credo che il bando di concorso di quest\u2019anno, che ancora una volta obbliga a presentare le soluzioni, abbia stroncato ogni possibilit\u00e0 di dibattito tra gli utenti per ragionare insieme sugli enigmi, e un po\u2019 mi dispiace.Concordo. Per il prossimo anno le soluzioni, in possesso degli organizzatori, potrebbero essere pubblicate solo allo scadere del termine per votare il corto."
    ],
    [
        "148230",
        "GGigassi",
        "sancio ha scritto:GGigassi ha scritto:A proposito, credo che il bando di concorso di quest\u2019anno, che ancora una volta obbliga a presentare le soluzioni, abbia stroncato ogni possibilit\u00e0 di dibattito tra gli utenti per ragionare insieme sugli enigmi, e un po\u2019 mi dispiace.Concordo. Per il prossimo anno le soluzioni, in possesso degli organizzatori, potrebbero essere pubblicate solo allo scadere del termine per votare il corto.Abbiamo un candidato per gli organizzatori del concorso 2021"
    ],
    [
        "148232",
        "sancio",
        "GGigassi ha scritto:sancio ha scritto:GGigassi ha scritto:A proposito, credo che il bando di concorso di quest\u2019anno, che ancora una volta obbliga a presentare le soluzioni, abbia stroncato ogni possibilit\u00e0 di dibattito tra gli utenti per ragionare insieme sugli enigmi, e un po\u2019 mi dispiace.Concordo. Per il prossimo anno le soluzioni, in possesso degli organizzatori, potrebbero essere pubblicate solo allo scadere del termine per votare il corto.Abbiamo un candidato per gli organizzatori del concorso 2021Ecco.. uno ti sostiene e si ritrova una candidatura tra capo e collo! Una di quelle G sta per Giuda?Cmq il 2021 \u00e8 lontano direi di tornare in topic e concentrarci su questa appassionante competizione"
    ],
    [
        "148234",
        "kenfalco",
        "[La mia recensione, con qualche aggiunta, sar\u00e0 pubblicata alla fine delle votazioni del corto.]"
    ],
    [
        "148237",
        "Tumassa",
        "Corto scritto molto ma molto bene, che in poche pagine e una situazione all'apparenza banale riesce a suscitare nel lettore molte emozioni.Inoltre la qualit\u00e0 delle illustrazioni \u00e8 molto alta e anche visivamente ci troviamo di fronte a un piccolo gioiellino.Infine, ho molto apprezzato la struttura che \u00e8 un unico grande (piccolo) enigma davvero ingegnoso e che sfrutta in maniera geniale quello che \u00e8 il tema del bando.Il mio voto quindi sar\u00e0 molto alto, ma lo abbasser\u00f2 di mezzo punto perch\u00e9 non tutti gli enigmi mi hanno convinto: Levante, ma soprattuto Scirocco (questo proprio assurdo e fuori luogo) sono parecchio forzati.Inoltre sar\u00e0 stato un problema mio, ma non avevo capito minimamente che dovevo collegare i venti con questi giochi di parole, e mi stavo concentrando sulla posizione nella rosa dei venti e dei punti cardinali... ammetto di aver dovuto guardare la soluzione per risolverlo perch\u00e9 non avevo compreso la logica che ci stava dietro. Ma credo che sia pi\u00f9 colpa mia che dell'autore."
    ],
    [
        "148241",
        "\u00bf\u201e\u00e3\u00df\u00ea\u00aa\u00a7\u00ac",
        "kenfalco ha scritto:(recensione)Son confuso. Le votazioni sono ancora aperte?In tutte le dieci precedenti edizioni gli organizzatori postavano le loro recensioni dopo la chiusura delle votazioni, e tutte assieme."
    ],
    [
        "148244",
        "kenfalco",
        "\u00bf\u201e\u00e3\u00df\u00ea\u00aa\u00a7\u00ac ha scritto:In tutte le dieci precedenti edizioni gli organizzatori postavano le loro recensioni dopo la chiusura delle votazioni, e tutte assiemeAh, non lo sapevo, allora mi adeguo."
    ],
    [
        "148250",
        "Periodonikes",
        "La storia mi ha colpito come un fulmine: ben scritta e piena di emozioni.La parte ludica ha una struttura eccellente: la mancanza di ID mi ha fatto godere appieno l'esplorazione della stanza, gli enigmi non sono banali ma nemmeno impossibili, meno chiara per me l'indicazione sul trovare il numero centrale.Mi sono divertito ed immedesimato, tutto quello che cerco da un librogioco.Ricorder\u00f2 questo cortissimo per l'immersivit\u00e0 che mi ha trasmesso nonostante il poco spazio a disposizione.Unico appunto: anche io avrei separato i paragrafi del mobiletto aperto/chiuso."
    ],
    [
        "148252",
        "\u00bf\u201e\u00e3\u00df\u00ea\u00aa\u00a7\u00ac",
        "GGigassi ha scritto:PS: ovviamente seguir\u00e0 figura di merda in cui i miei grossolani tentativi di individuare l\u2019autore saranno sconfessati.Per farla diventare in pompa magna una SPLENDIDA figura di merda, non ti resta che mandarmi il tuo pronostico per il Totoautori!"
    ],
    [
        "148257",
        "Seven_Legion",
        "a tratti, fatti i dovuti paragoni, ricorda un po' una di quelle avventure testuali fine anni '80 che spopolavano sui computer Commodore.Si ma quelle non eranomaipoetiche e finivano sempre con un banale messaggio del tipo:\"...hai trovato il sacro medaglione perduto di Pandoramix*. Complimenti!!!(*) inserire nome mitologico a piacere."
    ],
    [
        "148260",
        "Anima di Lupo",
        "Un Corto davvero bello questa settimana (), non ho molto da dire di negativo tranne il fatto che anch'io (come molti altri utenti...ho notato) non ho capito l'ultimissimo passaggio, quello dove bisognava sommare i numeri trovati tramite le figure e dividerli. Ma non penalizzer\u00f2 assolutamente questa scelta perch\u00e9, una volta deciso (dall'autore) che la soluzione sarebbe stata matematica, per me un metodo valeva l'altro. Io, ad esempio, cercavo pi\u00f9 che altro corrispondenze tra le distanze per vedere se saltava fuori qualche sequenza (e un numero ricorrente magari), metodo diffuso nel mondo dei LG. Quindi il lato negativo sta in parte nel fatto che l'autore me l'ha fatta () e in parte dal fatto che si poteva forse scegliere un'altra via, magari maggiormente legata ai venti. Ma cosa di preciso? Sinceramente non mi vengono in mente soluzioni coerenti prive del puro calcolo matematico quindi, come detto, un metodo vale l'altro.Per il resto, mi \u00e8 piaciuto tutto: ben realizzate le illustrazioni, paragrafi scarni ma chiari e completi nelle descrizioni, scelte interessanti ai bivi (anche se semplici e gi\u00e0 viste pi\u00f9 volte) e contenuti di spessore, soprattutto l'epilogo, dotato di un realismo disarmante. Quindi, ottima prova di maturit\u00e0 per l'autore da questo punto di vista. Complimenti!Voto inviato a gabrieleud"
    ],
    [
        "148261",
        "GGigassi",
        "\u00bf\u201e\u00e3\u00df\u00ea\u00aa\u00a7\u00ac ha scritto:GGigassi ha scritto:PS: ovviamente seguir\u00e0 figura di merda in cui i miei grossolani tentativi di individuare l\u2019autore saranno sconfessati.Per farla diventare in pompa magna una SPLENDIDA figura di merda, non ti resta che mandarmi il tuo pronostico per il Totoautori!fatto.Se devo sputtanarmi \u00e8 giusto farlo fino in fondo"
    ],
    [
        "148265",
        "mark phoenix 79",
        "Corto che ho trovato di livello.molto ingegnoso, scritto bene e coinvolgenteinteressante soprattutto la parte delle immagini con indizi per risolvere il corto.il finale \u00e8 convincente e ben descrittobella la chicca delSpoilerparagrafo 17voto inviato a gabrieleud"
    ],
    [
        "148276",
        "EGO",
        "Quando ti sembra che sia troppo facile e vuoi complicarti la vita:Spoilerper il mezzogiorno 12 mi pareva troppo evidente e ho voluto vedere un 8 celato nel cordino dell\u2019orologioLa soluzione per\u00f2 non l\u2019avrei mai trovata."
    ],
    [
        "148277",
        "Anima di Lupo",
        "EGO ha scritto:Quando ti sembra che sia troppo facile e vuoi complicarti la vita:Spoilerper il mezzogiorno 12 mi pareva troppo evidente e ho voluto vedere un 8 celato nel cordino dell\u2019orologioAnch'io ho notato quello che hai scritto sotto spoiler e mi sono chiesto se era una falsa pista voluta o una casualit\u00e0?"
    ],
    [
        "148279",
        "GGigassi",
        "Anima di Lupo ha scritto:EGO ha scritto:Quando ti sembra che sia troppo facile e vuoi complicarti la vita:Spoilerper il mezzogiorno 12 mi pareva troppo evidente e ho voluto vedere un 8 celato nel cordino dell\u2019orologioAnch'io ho notato quello che hai scritto sotto spoiler e mi sono chiesto se era una falsa pista voluta o una casualit\u00e0?Io non mi sono nemmeno posto il problema, \u00e8 quello che ho risolto pi\u00f9 facilmente"
    ],
    [
        "148280",
        "Anima di Lupo",
        "GGigassi ha scritto:Anima di Lupo ha scritto:EGO ha scritto:Quando ti sembra che sia troppo facile e vuoi complicarti la vita:Spoilerper il mezzogiorno 12 mi pareva troppo evidente e ho voluto vedere un 8 celato nel cordino dell\u2019orologioAnch'io ho notato quello che hai scritto sotto spoiler e mi sono chiesto se era una falsa pista voluta o una casualit\u00e0?Io non mi sono nemmeno posto il problema, \u00e8 quello che ho risolto pi\u00f9 facilmenteE hai fatto bene!"
    ],
    [
        "148294",
        "Pirata delle Alpi",
        "Prima di tutto, mi devo scusare con l\u2019amico autore di questo Corto: eh s\u00ec, ti ho beccato e no, la tua opera non mi \u00e8 piaciuta.Certo, l\u2019ambientazione ha qualcosa di reale e d\u2019intimista, il che non mi dispiace affatto e il fatto che il defunto padre sia stato un marinaio \u00e8 per me un valore aggiunto. La narrazione \u00e8 semplice, ma efficace e il gioco in s\u00e9 \u00e8 un buon vecchio escape nel quale un enigma ne porta ad un altro e tutte le soluzioni portano alla risoluzione del problema e al vero finale. L\u2019autore ha anche inserito qualche battuta sul fatto di leggere tutti i paragrafi, bacchettandoci e questo mi ha fatto ridere. Per\u00f2\u2026Non mi \u00e8 piaciuta l\u2019assenza totale di un regolamento: quando ho iniziato a trovare i numeri e a collegarli con i vari venti, mi sono chiesto \u201cvabb\u00e8, ma cosa devo fare?\u201d, credo che l\u2019autore avrebbe dovuto inserire qualche riga di regolamento per evitare che il lettore si senta smarrito. I venti non sono cos\u00ec facili da indovinare, soprattutto se uno non conosce bene Genova e l\u2019indizio dello scirocco \u00e8 tutto tranne che scontato (l\u2019attore abruzzese non si riconosce benissimo e non tutti hanno visto i suoi film: amico autore, ci sono forse dei minorenni sul forum e anche qualche donna*).Quindi, buona scrittura che rende bene l\u2019atmosfera triste, le illustrazioni sono belle, commuovente il finale, bene l\u2019atmosfera di escape room, ma la ricerca degli indizi e il funzionamento della rosa dei venti rimane ermetica (almeno per me) e questo nuoce alla qualit\u00e0 del Corto. Il mio voto non sar\u00e0 alto e mi dispiace.Voto inviato aMornonGabrieleud*Di solito, non gradiscono molto quel genere di film"
    ],
    [
        "148296",
        "\u00bf\u201e\u00e3\u00df\u00ea\u00aa\u00a7\u00ac",
        "Rece:L'idea del corto \u00e8 buona: l'esplorazione di un ambiente in cerca di indizi. L'esplorazione non \u00e8 sempre fluida: ad esempio, una volta che mi metto a osservare le pareti e noto due cartine e un quadro, voglio poterle esaminare tutte; invece non si pu\u00f2, va scelto uno dei tre elementi e poi si pu\u00f2 solo tornare alla scrivania o al mobile; quindi per esaminare tutti e tre gli elementi sono dovuto ogni volta passare dalla scrivania/mobile. Molto belli i disegni. Devo dire che gli indizi numerici (spesso celati nei disegni come nei LG di Katakumbas) sono riuscito a trovarli tutti, anche se ci ho messo un po' a capirne qualcuno. Tuttavia la soluzione numerica da ottenere da quegli otto numeri non sono riuscito a trovarla (mi incaponivo a pensare che i numeri fossero collegati a due a due, nord-sud, est-ovest, etc, o che fosse una sequenza numerica); devo dire tuttavia che la soluzione pensata dall'autore ha una sua logica (media di tutti i venti, essendo il fulcro centrale della rosa dei venti). Buono il finale, anche se comunque rende indifferente aver trovato la soluzione rispetto ad essercene andati via subito. Forse si poteva mettere l'opzione di andare via (con link al par. 15) anche nei paragrafi 2, 3 e 11 a cui si viene continuamente rimandati durante l'esplorazione: diventa facile, dopo un po' che si esplora e si ragiona sui numeri, dimenticarsi di quella menzione di sfuggita al primo paragrafo (che hai letto una sola volta) che si pu\u00f2 andare al 15 \"in qualunque momento\", e chiedersi a un certo punto \"e ora?\". Ad es., par. 2:Penna, calamaio e fogli di brutta: Giovanni Ferrando era davvero un uomo di altri tempi. Puoi esaminare i suoi testi (al5) o aprire i cassetti della scrivania (al6). In alternativa puoi controllare il mobile intarsiato (al3) o le pareti (all'11), o puoi decidere che \u00e8 giunto il momento di andartene (vai al15).Il paragrafo nascosto 17 serve solo, immagino, ad arrivare alla cifra di 20 paragrafi.Ho qualche appunto sul disegno del par. 14: data la natura dei precedenti indizi, ho immaginato che gli sci collegassero a \"scirocco\", ma assolutamente non ci vedo Rocco Siffredi in quel disegno; un indizio in pi\u00f9 nel testo sarebbe stato utile.Tirando le somme, una buona idea, un corto scritto bene e molto ben curato (basta guardare le virgolette usate per il discorso diretto e l'uso -rarissimo da vedersi ormai!- dell'a capo con divisione sillabica delle parole). Il tono malinconico ben si adatta alla struttura esplorativa del corto, e il finale lascia un retrogusto amaro.Il mio voto \u00e8Spoiler20Statistiche:Num. paragrafi: 20Num. pagine librogame: 6Num. parole librogame: 978 (48,4%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 331 (55,2%)Soluzione: s\u00ecDadi: noID count: 0Accezione del tema \"venti\": rosa dei ventiGrafo:Il grafo \u00e8 abbastanza semplice, essendo un corto esplorativo:https://i.ibb.co/zPp0v8y/Corto-04-grafo.jpg"
    ],
    [
        "148309",
        "Jhongalli",
        "Non sono pratico di racconti ad enigmi, cos\u00ec ho proceduto nel modo pi\u00f9 semplice, ovvero combinando tra loro i numeri delle foto per cercare rimandi a paragrafi nascosti. Cos\u00ec, dopo essermi spoilerato in questo modo i paragrafi finali, ho pensato che forse stavo sbagliando qualcosa e sono riuscito a decifrare l'indizio di Genova in modo corretto.\u00a0 Mi sono ritenuto soddisfatto e sono andato a leggermi le soluzioni.Non conoscendo il genere non ho le competenze per giudicare la qualit\u00e0 degli enigmi, per cui dar\u00f2 il voto in base a quanto mi sono divertito nel giocare il corto.VOTO INVIATO A GABRIELEUDNota: mi pare di ricordare che quella degli indizi nascosti nei disegni fosse una meccanica di gioco della serie Detectives Club, ma \u00e8 stata pi\u00f9 recentemente usata anche nei fumetti-game della Cranio"
    ],
    [
        "148326",
        "FinalFabbiX",
        "Pirata delle Alpi ha scritto:non tutti hanno visto i suoi filmsu questo, per\u00f2, mi sento di spezzare una lancia in favore dell'autore: Pirata, ti assicuro che, almeno per la mia esperienza, in italia quasi tutti conoscono Rocco anche se ben pochi hanno visto i suoi porno. I pi\u00f9 riconoscono il suo volto perch\u00e9 \u00e8 un influencer / personaggio televisivo italiano (\u00e8 stato conduttore, opinionista, testimonial pubblicitario e molto molto altro).Per esempio, anche recentemente \u00e8 stato il protagonista di una pubblicit\u00e0 (di uno snack) che andava in onda in ogni fascia oraria."
    ],
    [
        "148331",
        "Zakimos",
        "Inoltre un piccolo riferimento testuale c'\u00e8: se si scrive \"sempre con la massima ironia\" su Google viene fuori che \u00e8 una sua massima citata da Elio e Le Storie Tese. In effetti forse sarebbe stato meglio un personaggio pi\u00f9 \"nazionalpopolare\" come Rocco Papaleo, ma devo dire che anche io lo conosco pi\u00f9 per il suo ruolo di influencer che per il mestiere principale (odio il suo \"stile\")."
    ],
    [
        "148333",
        "GGigassi",
        "Zakimos ha scritto:un personaggio pi\u00f9 \"nazionalpopolare\" come Rocco PapaleoRocco chi?Spoilerper\u00f2 \u00e8 vero che Rocco Papaleo (magnifico nel Pinocchio di Garrone) ha un volto pi\u00f9 \"fumettabile\" o \"illustrabile\""
    ],
    [
        "148343",
        "gabrieleud",
        "Pirata delle Alpi ha scritto:(l\u2019attore abruzzese non si riconosce benissimo e non tutti hanno visto i suoi film: amico autore, ci sono forse dei minorenni sul forum e anche qualche donna*).Dal disegno non si capisce benissimo, ma Rocco \u00e8 noto anche per la particolarit\u00e0 di avere una gamba pi\u00f9 corta delle altre due.La sinistra."
    ],
    [
        "148345",
        "powerbob",
        "gabrieleud ha scritto:Pirata delle Alpi ha scritto:(l\u2019attore abruzzese non si riconosce benissimo e non tutti hanno visto i suoi film: amico autore, ci sono forse dei minorenni sul forum e anche qualche donna*).Dal disegno non si capisce benissimo, ma Rocco \u00e8 noto anche per la particolarit\u00e0 di avere una gamba pi\u00f9 corta delle altre due.La sinistra.Credevo parlassi di quella centrale XD"
    ],
    [
        "148347",
        "Pirata delle Alpi",
        "FinalFabbiX ha scritto:I pi\u00f9 riconoscono il suo volto perch\u00e9 \u00e8 un influencer / personaggio televisivo italiano (\u00e8 stato conduttore, opinionista, testimonial pubblicitario e molto molto altro).Se \u00e8 per questo, anche in Francia. Ma mi ricordo che quasi vent'anni fa, ha recitato un film\u00a0 francese (quasi) normale, ma lo si vedeva in vari talk show anche prima. Per\u00f2, quando il film \u00e8 uscito, c'erano molte persone che non lo avevano mais sentito nominare, nonostante la sua regolare presenza in trasmissioni popolari. Non ci crederai, ma conosco gente della generazione (inizio 80) che non conosce nemmeno i Simpson!"
    ],
    [
        "148354",
        "gabrieleud",
        "Eccoci dunque arrivati al dunque!Kenfalco ha scritto:- \"La rosa dei venti\" -La prima cosa che ho pensato giocando a questo Cortissimo \u00e8 : \"Mi trovo dentro un escape minibook!\". La sensazione \u00e8 quella tipica del cerca-il-modo-di-uscire-da-questa-stanza, e cos\u00ec mi sono messo a cercare.\u00a0 Ho trovato la scrivania, ho cercato tra le pareti, prima immagine! C'\u00e8 un una mappa, la Libia e il numero sei. Forse bisogna mettere questo numero sulla rosa dei venti... nel paragrafo precedente vedo un'altra immagine, c'\u00e8 un numero?... si, otto. Ma non \u00e8 che... Forse, per arrivare alla soluzione, il numero va associato alle informazioni scritte nel paragrafo. Speravo che fosse cos\u00ec ma poi ho capito che i paragrafi sono un pretesto per arrivare alle immagini. E tutto il gioco si \u00e8 bruciato.L'unico enigma che ha bisogno delle informazioni scritte \u00e8 Levante ma, se abbiamo le altre soluzioni, questo si trova per esclusione.In realt\u00e0 per trovare la soluzione finale basta inserire a caso tutti i numeri che troviamo nelle otto immagini e poi fare l'operazione matematica per aprire il meccanismo.Manca un sistema di controllo per bloccare la combinazione quando mettiamo un numero nella casella sbagliata. Un modo ci sarebbe e lo ricaviamo dalla soluzione: la somma dei numeri nelle caselle \"+\" N-S-O-E \u00e8 uguale alla somma delle restanti caselle \"x\", ma nel racconto non c'\u00e8 nessun indizio di questo fatto. Forse si poteva inserire un paragrafo prima di procedere all'apertura, con l'indicazione del tipo: \"la somma + deve essere uguale alla somma x\".Il paradosso \u00e8 che la soluzione con quattro coordinate \u00e8 l'unica legata al nome dei venti, \u00e8 pi\u00f9 difficile da trovare di quella con otto, ma offre solo un finale secondario, anche se pi\u00f9 allegro.Sulla prosa non posso dire nulla, l'autore scrive molto bene e le descrizioni sono evocative.Pro:- C'\u00e8 un mistero da risolvere.- C'\u00e8 la storia parallela del padre del protagonista.- Ci sono immagini con indizi.. Ci sono otto enigmi.Contro:- Le vignette contengono gi\u00e0 tutte le informazioni necessarie per aprire la rosa dei venti. Dobbiamofar finta di non vederlee passare il tempo a cercare il modo per arrivare a quelle immagini sapendo gi\u00e0 cosa troveremo. Ma questo non voleva essere lo scopo del gioco.- La soluzione non \u00e8 cos\u00ec immediata.- Manca un premio finale. Il padre ci offre il suo esempio negativo e ci invita a essere ci\u00f2 che non \u00e8 voluto essere, senza dirci come farlo.- Trovata la soluzione non \u00e8 pi\u00f9 rigiocabile.Consiglio:- Avrei raccolto tutte le immagini nella pagina iniziale, cos\u00ec il numero associato sarebbe potuto diventare il numero di paragrafo in cui trovare gli altri indizi necessari per la soluzione.Tema Venti:- Dobbiamo trovare la combinazione per aprire una rosa dei venti.Test rompi-tema:Possiamo sostituire la rosa dei venti con un altro oggetto a otto chiavi? Si, certo, ma in questo modo perdiamo il senso degli enigmi ventosi.Dragan ha scritto:La Rosa dei ventiUn padre morto da poco, un ufficio da svuotare, un monile a forma appunto di rosa dei venti che forse contiene un segreto, magari l\u2019ultimo messaggio del proprio genitore. Prodotto molto interessante, corredato di numerose illustrazioni e di un gioco matematico non elementare ma neanche impossibile per approdare all\u2019agognata soluzione e scoprire che cosa c\u2019\u00e8 dietro il medaglione ricevuto in eredit\u00e0. L\u2019ambiente \u00e8 limitato ma contiene non pochi segreti. Quasi ogni parte del testo cela degli indizi che, se raccolti e bene interpretati, andranno a comporre una combinazione per svelare l\u2019arcano. Tempo ce n\u2019\u00e8 a sufficienza e possibilit\u00e0 di tornare sui propri passi anche, ma per venirne a capo bisogna far funzionare il cervello anche con un po\u2019 di pensiero laterale.Pro:> 9 illustrazioni in un prodotto cos\u00ec contenuto costituiscono un\u2019eccellenza> varie strade possibili per arrivare alla corretta soluzione, una chance in pi\u00f9> paragrafo anti-bari, un lusso per un corto, purch\u00e9 non sia un riempitivoContro:> la storia \u00e8 insoddisfacente, lo sforzo di decrittare non vale ci\u00f2 che si trova> il finale positivo \u00e8 solo un intermezzo in pi\u00f9 che riconduce a quello negativo> scrittura sbrigativa in alcuni passaggi, non aiuta a capire gli indiziGabrieleUD ha scritto:Un bell\u2019incipit descrittivo, una scena apparentemente calma, triste, forse anche noiosa\u2026 e bum! Ci troviamo faccia a faccia con un mistero misterioso che mi ha affascinato immediatamente. Anche perch\u00e9 sono stato coinvolto da vicino nella realizzazione di diverse room escape, e questo Cortissimo ha azzeccato un tema poco sfruttato, ma calzante a pennello. L\u2019esplorazione dello studiolo procede con la serafica pazienza di un figlio che ha appena perduto il padre, e per la prima volta entra nelle \u201ccose sue\u201d\u2026 e qui riceve la rivelazione che l\u2019uomo che la vita ha dipinto come un perdente, in realt\u00e0 aveva molti interessi sopiti, ai quali forse il figlio non ha mai badato. Toccante. D\u2019altronde, ora che io stesso ho vissuto met\u00e0 della mia vita, e solo per met\u00e0 di essa ho avuto met\u00e0 del padre che avrei voluto (s\u00ec, cit. Bilbo), mi ci rivedo. E se il babbo avesse lasciato qualche insegnamento, dandomi il compito di scoprirlo da solo? Devo saperlo. Vado all\u20191.L\u2019intreccio dei paragrafi \u00e8 gradevole. N\u00e9 troppo lento, n\u00e9 troppo veloce. Ci si sofferma sulle immagini, cercando di cogliere l\u2019indizio\u2026 alcuni pi\u00f9 evidenti, altri meno, come dev\u2019essere in una room escape. Bisogna avere la soddisfazione di capire un po\u2019 alla volta. Mi \u00e8 piaciuto sia il \u201ctrucco\u201d seminascosto per aprire il mobile, che il paragrafo 17 di ammonimento. Come se il pap\u00e0 stesse controllando se mi comporto onestamente.Sulla soluzione\u2026 non avevo minimamente capito che bisognasse cercare la media dei numeri. Sono arrivato al 9 invece sommando tutto. Il totale dei Venti \u00e8 72, ma il 72 non c\u2019\u00e8, quindi ho sommato 7+2 ed ecco apparire il 9. Ma non capivo come si potesse arrivarci avendo solo 4 risposte. Ho dovuto barare e guardare la soluzione (s\u00ec, mi pento e mi vergogno, come tutti).La storia mi ha appassionato. Lo spazio \u00e8 stato usato bene. Le immagini sono funzionali ed \u00e8 stato piacevole trovare e collegare gli indizi. Credo che di questo Cortissimo si parler\u00e0 ancora."
    ],
    [
        "149709",
        "Zakimos",
        "SPIEGAZIONE RAPIDALa Rosa dei Venti \u00e8 un progetto imbastito in fretta e furia dopo una chiacchierata con Pietro Rotelli, che come i pi\u00f9 attenti di voi hanno notato \u00e8 stato l'illustratore di Jekyll e Hyde. \u00c8 dai tempi di Onyrica di kagliostro che mi sono innamorato dei corti illustrati, amore che \u00e8 proseguito negli anni con i fumetti-game della Makaka Editions. Pietro avrebbe voluto partecipare al concorso, per cui mi sono offerto di aiutarlo. Abbiamo subito pensato a una rosa dei venti come immagine chiave, e da l\u00ec ai numeri nascosti nelle immagini per trovare l'\"uscita\".La struttura iniziale infatti doveva essere alla Indiana Jones, con l'esplorazione di rovine diroccate. Poi per\u00f2 \u00e8 intervenuto un altro dialogo con un amico che avrebbe voluto partecipare: la sua idea era far costruire una girandola di carta al giocatore, ma non sapeva trovare una buona scusa per farglielo fare. Ho allora inventato sue due piedi il discorso che le persone sono come le girandole etc. etc., e poi - quando l'amico ha rinunciato a partecipare - l'ho riutilizzato \"girandolo\" in negativo, visto che a pensarci meglio era davvero troppo da Fabio Volo. L'ispirazione in questo caso mi \u00e8 venuta da un altro splendido corto del passato, ossia \"\u00c8 ora che tu sappia\".All'inizio dovevano esserci vari bivi e solo le giuste scelte avrebbero portato all'immagine rivelatrice. Alla prova dei fatti per\u00f2 ho capito che non ci sarebbe stato spazio per inserirli, per cui ho dovuto rinunciare, a parte l'unico bivio del cassetto da aprire (e s\u00ec, ho sbagliato a mettere i due paragrafi cos\u00ec vicini tra loro).Gli enigmi ci hanno fatto scervellare, specie il Libeccio. Rocco Siffredi sugli sci \u00e8 stata una cazzata: avrei dovuto mettere Rocco Papaleo, ma obiettivamente faceva ridere e so che molti hanno apprezzato. Speravo che qualcuno googlasse la frase \"sempre con la massima ironia\" per avere un aiuto, ma nessuno lo ha fatto, per cui era obiettivamente quasi impossibile riconoscerlo.Insomma, tutte le critiche formulate al corto sono fondate, a parte una: il fatto che il finale sia identico sia dopo aver trovato il segreto che in caso contrario \u00e8 voluto.La frase infatti assume un significato differente a seconda di come ci arriviamo: \"non c'\u00e8 nulla di importante qui\" perch\u00e9 non abbiamo trovato nulla... o perch\u00e9 ci\u00f2 che abbiamo trovato obiettivamente non ha importanza, per i motivi spiegati dal padre."
    ],
    [
        "149715",
        "Tumassa",
        "Al netto di un paio di enigmi un po' cervellotici, questo corto rimane il mio preferito del concorso."
    ],
    [
        "149727",
        "GGigassi",
        "Zakimos ha scritto:La struttura iniziale infatti doveva essere alla Indiana Jones, con l'esplorazione di rovine diroccate."
    ],
    [
        "149762",
        "Zakimos",
        "GGigassi ha scritto:Zakimos ha scritto:La struttura iniziale infatti doveva essere alla Indiana Jones, con l'esplorazione di rovine diroccate.Chiss\u00e0 se sarebbe stato apprezzato di pi\u00f9 o di meno! Mi sono dimenticato di dire che alla fine ho deciso di optare per il realismo anche sulla spinta di un altro corto-omaggio musicale che volevo fare, a uno dei dischi italiani pi\u00f9 belli mai registrati: \"L'uomo che viaggiava nel vento - e altri racconti di brezze e correnti\u201d di Murubutu.Questo per\u00f2 ero certo che sarebbe stato TROPPO di nicchia e assolutamente sconosciuto, per cui ho evitato e sublimato tutto qui."
    ]
]