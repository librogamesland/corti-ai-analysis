[
    [
        "149137",
        "Dragan",
        "Ancora tutti a casa per il diciottesimo corto, che si chiama:Sfide Eoliche"
    ],
    [
        "149139",
        "GGigassi",
        "Molto interessante anche questo secondo Cortissimo \"ventoso\" di oggi, che oltretutto presenta delle icone molto pi\u00f9 nitide del Cortissimo sul G20, in cui avevano un ruolo pi\u00f9 importante"
    ],
    [
        "149142",
        "Prodo",
        "Molto grazioso questo Sfide Eoliche, un cortissimo che mi ha divertito. Spazziamo via subito ogni possibile dubbio: di narrativo l'opera non ha quasi nulla. I paragrafi descrittivi sono pochi, ridotti come prosa allo stretto necessario, e la forza del racconto \u00e8 demandata alle dinamiche di gioco.Che sono fantasiose e molto ben sviluppate: in uno spazio ristretto l'autore \u00e8 riuscito a tenere conto di diverse variabiliSpoilere addirittura a inserire delle componenti strategiche che tengono conto delle caratteristiche dei singoli venti e del loro comportamento in base alle condizioni esterne, sia climatiche che di temperatura che di orografia. Gran bel lavoro.Il titolo quindi si presenta come una sorta di gioco in solitario da sviscerare in tutte le sue declinazioni: se vi farete prendere dalla struttura ludica, che come detto \u00e8 valida, avrete da esplorare e rigiocare per un bel po': i percorsi che portano alla fine sono molteplici, variano a seconda della condizione climatica (che viene determinata a inizio partita con un lancio di dado e cambia di sessione in sessione) e ci sono ben quattro possibili protagonisti da interpretare.Gi\u00e0, perch\u00e9 in questo corto i protagonoisti sono i venti, che litigano tra loro per determinare chi \u00e8 il pi\u00f9 distruttivo: l'obiettivo quindi \u00e8 interpretare ognuno dei quattro in \"gara\" e fargli fare pi\u00f9 danni possibile, superando un record vigente. C'\u00e8 anche un'ulteriore evoluzione alternativaSpoilerche scopriamo alla fine: si pu\u00f2 concorrere anche per l'obiettivo opposto, non fare danni, accaparrandosi il titolo di miglior vento buonista.Comunque l'idea dei venti che litigano \u00e8 spiritosa e divertente, e mi ha subito ben disposto verso quest'opera e strappato una risata in apertura, il che non guasta mai. Valore aggiunto anche le icone: simpatiche, nitide, ben scelte, ricordano un po' il meteo dell'aeronautica, conferendo al tutto una spolverata di retr\u00f2 che non guasta per niente.Secondo me Sfide Eoliche non ha veri e propri difetti: considerato per quello che \u00e8, un gioco-racconto single player, \u00e8 ben concepito e funziona egregiamente. Se proprio devo segnalare qualche minima pecca, legata anche alla mia propensione personale:1) Le opzioni di gioco sono tante e le variabili altrettante, ma la struttura che regola i vari percorsi \u00e8 un po' ripetitiva. Non ci si mette troppo a scoprire quale sia la strada migliore, quella che consente di battere il record. Io ce l'ho fatta alla seconda partita. Da quel momento l'interesse \u00e8 scemato e ho avuto poca voglia di esplorare tutte le declinazioni alternative. Considerando l'ottimo lavoro di progettazione e realizzazione che c'\u00e8 alla base che accada questo \u00e8 un po' un peccato.2) Chi cerca narrazione oltre che gioco secondo me si stancher\u00e0 presto. Non \u00e8 un vero difetto, essendo una caratteristica radicata nella natura dell'opera, ma trattandosi questo di un concorso per racconti-game e non per giochi tout court \u00e8 pacifico che a qualcuno Sfide Eoliche potrebbe non piacere e qualche votazione potrebbe essere anche piuttosto severa.Al netto di queste considerazioni secondo me il lavoro \u00e8 valido e merita una adeguata valutazione: i miei complimenti all'autore misterioso per l'inventiva e il buon lavoro scolto.Voto inviato a GabrieleUD"
    ],
    [
        "149150",
        "FinalFabbiX",
        "io sto vedendo condizioni, personaggi, regole e controregole.Ho l'acquolina in bocca.Ho sbirciato nelle soluzioni, intravedendo che sono precise e contengono i record calcolati dall'autore. Domani mi ci metto e provo a vedere se, con del codice, riesco a fare di meglio.Se coincide tutto, ma proprio tutto, e non trovo altri difetti evidenti, questo diventa il mio corto preferito."
    ],
    [
        "149155",
        "FinalFabbiX",
        "Ok, finito!Sar\u00f2 sincero, non mi tornano molti numeri....domanda per l'autore:quando compio una scelta multipla e uno dei due paragrafi prevedeva una salita, si considera comunque una salita?Es: dal paragrafo 10 vado alla tabella 42, si considera salita?"
    ],
    [
        "149161",
        "Prodo",
        "FinalFabbiX ha scritto:Es: dal paragrafo 10 vado alla tabella 42, si considera salita?Io in caso di scelta multipla ho considerato valido lo status del secondo paragrafo scelto. Se c'\u00e8 prima salita poi discesa per esempio, lo status rimanente per me \u00e8 discesa."
    ],
    [
        "149179",
        "Anima di Lupo",
        "Anche se non posso non sottolineare la bravura e l'impegno dell'autore nel creare questo Corto, ricco di dettagli, tabelle, calcoli e strategie singole per ogni vento, devo ammettere che \u00e8 come se mi fossi trovato di fronte a un giochino. L'equilibrio del racconto \u00e8 talmente sbilanciato verso la partegameche il divertimento non pu\u00f2 che uscire dal calcolo e da quella minima quota di ragionamento che serve per capire cosa deve fare un determinato vento in un determinato frangente.Tutto ci\u00f2 \u00e8 divertente? La domanda \u00e8 troppo personale per poterla uniformare in un giudizio obiettivo. Probabilmente a molti questo racconto piacer\u00e0 tantissimo e ad altri, come me, poco.A differenza del corto sul basket, che per ora rimane il mio preferito, qua c'\u00e8 una mancanza marcata della storia di fondo. L'autore punta tutto sul gioco e lo dice lui stesso all'inizio quando i quattro venti si sfidano tra di loro. \u00c8 una gara, ma senza la storia di fondo che invece c'era, e si sentiva tantissimo, nel Corto del basket.Quindi il problema non \u00e8 neanche necessariamente aver sbilanciato il Corto verso la partegame, quanto aver scelto una trama insufficiente. Avere un'idea buona di partenza non \u00e8 assolutamente sufficiente. Magari lo fosse! In quanti abbiamo avuto magnifiche idee non concretizzate? Come ha sempre scritto Yaztromo,\"un' idea, un concetto, finche' resta un' idea e' soltanto un' astrazione. Se potessi mangiare un' idea avrei fatto la mia rivoluzione\".Quest'anno, vista l'adozione dei Cortissimi, bisognava puntare su una bella storia accattivante attorno alla quale costruire il gioco e non costruire un gioco e buttare l\u00ec una qualsiasi storia banale. Ma, ripeto, il giudizio \u00e8 molto soggettivo perch\u00e9 per gli amanti dei giochi questo Corto potrebbe essere molto divertente. Non sto neanche, quindi, a sindacare sulla ripetitivit\u00e0 delle dinamiche ludiche perch\u00e9 a molti non avranno pesato come a me.Comunque sia, non si pu\u00f2 bocciare l'opera, perch\u00e9 l'impegno dell'autore \u00e8 evidente. Non la esalter\u00f2 nemmeno per\u00f2 alla gloria degli altari.Voto inviato a Gabrieleud"
    ],
    [
        "149184",
        "FinalFabbiX",
        "Corto ottimo, divertente, che mi ha tenuto sveglio un bel po', mi ha fatto riflettere e mi ha stimolato al punto che, dopo aver fatto un paio di partite \"a mano\", ci ho preso gusto e ho iniziato ad analizzarlo al computer, con grande soddisfazione.Trovate il programma qui, accessibile comodamente da browser:https://lucafabbian.github.io/playgroun \u2026 liche.htmlNoterete che i valori spesso non coincidono, non capisco se sono io che mi sto perdendo qualcosa nell'applicare le regole o nelle simulazioni (probabile) o se \u00e8 l'autore che ha sbagliato i conti.Non capisco, ma avrei potuto: bastava inserire le soluzioni dettagliate, che mostrassero i percorsi ottenuti dall'autore, cos\u00ec che fosse possibile verificare.A questo punto mi affido ad abeasAltri piccole magagne che ho evidenziato ricostruendo il gioco includono:- la struttura \u00e8 100% lineare, un unico ordine dei paragrafi che non dipende dalle scelte che facciamo, veramente un peccato perch\u00e9 ritrovarsi a saltare una location come conseguenza di una scelta sarebbe stato un modo intelligente di aggiungere complessit\u00e0 al gioco- anche perch\u00e9, sono invece presenti alcune meccaniche che sono complicate per il gusto di esserlo, come ad esempio l'asterisco.- ci sono un paio di errorucci, ma piccoli piccoli (tipo l'uso di \"sole\" anzich\u00e9 \"sereno\" nelle soluzioni)Piccole pecche, che di certo non vanno a minare pi\u00f9 di tanto il voto finale, sicuramente molto buono, nonostante la narrativa, in fin dei conti, non sia nulla di speciale, n\u00e9 ci siano spunti particolarmente innovativi.Il gioco, infatti \u00e8 bello, divertente, sfrutta bene il tema di quest'anno.In pi\u00f9, \u00e8 soddisfacente venirne a capo, e rendersi conto con le proprie forze cheSpoileri venti non sono tutti uguali, e che c'\u00e8 una logica dietro alle scelte!Anche questo promosso!Voto inviato a gabriele"
    ],
    [
        "149207",
        "sancio",
        "Dubbio sul regolamento: perch\u00e9 tutti i +1 associati ai simboli provocano un aumento o diminuzione di 1 al Danno, mentre l'asterisco col +2 mi fa aumentare 1 al Danno ?"
    ],
    [
        "149209",
        "FinalFabbiX",
        "Onestamente penso sia un refuso, anche perch\u00e9 altrimenti i conti non tornano proprio"
    ],
    [
        "149213",
        "djmayhem",
        "Corto simpatico che non richiede eccessivi sforzi alle meningi come altri del lotto.Molto carina sia l'idea di interpretare un vento sia il sistema di gioco, non era facile trovarne uno adatto e per di pi\u00f9 per un corto con lo spazio cos\u00ec esiguo.Non pu\u00f2 esserci ovviamente una trama particolare ma la storia gira e anche bene.Pollice in altoVoto inviato a gabrieleud"
    ],
    [
        "149217",
        "Pirata delle Alpi",
        "I venti si sfidano tra di loro per vedere chi fa pi\u00f9 danno... l'idea mi piace! Il lettore-giocatore ha la scelta tra vari venti, che hanno le loro particolarit\u00e0, si sceglie (casualmente) una condizione atmosferica e... apriamo le danze alle spese degli umani, ti\u00e8!L'idea era buona, ma il resto non mi \u00e8 piaciuto: anche se il concetto di base \u00e8 basato su una strategia diversa per ogni vento, il lettore-giocatore ha poche libert\u00e0, troppo poche. L'autore ha meticolosamente preparato un path per ogni vento, calcolando gi\u00e0 quale possa essere il suo punteggio massimo e minimo, con la possibilit\u00e0 di battere il \"record\" di un punto, secondo ogni condizione atmosferica: allora, che senso ha giocare? Se sappiamo che tale vento \u00e8 il migliore in tale condizione (sereno, neve...). Certo, si pu\u00f2 divertire a tentare pi\u00f9 strade, con varie condizioni, maledire il dado che ha determinato la peggiore condizione per ognuno dei miei venti, ma... tutto \u00e8 gi\u00e0 stato calcolato e il risultato della gara \u00e8 pressoch\u00e9 immutabile. Sarebbe come se la FIFA dicesse al pubblico il primo giorno della Champions League \"Gente, i nostri computer hanno calcolato il risultato conforntando le statistiche di ogni squadra e quest'anno vince il Dortmund\" che interesse ci sarebbe di fare le partite e guardarle?Nonostante ci\u00f2, il Corto ha vari pregi: l'originalit\u00e0, lo studio dei venti e l'enorme lavoro di calcolo per stabilire la classifica e l'aspetto narrativo non \u00e8 niente male.Amico autore, hai fatto un lavoro interessante: il mio voto non sar\u00e0 alto, ma non stratosferico.Voto invito aZakimosGabrieleud"
    ],
    [
        "149218",
        "Pirata delle Alpi",
        "I venti si sfidano tra di loro per vedere chi fa pi\u00f9 danno... l'idea mi piace! Il lettore-giocatore ha la scelta tra vari venti, che hanno le loro particolarit\u00e0, si sceglie (casualmente) una condizione atmosferica e... apriamo le danze alle spese degli umani, ti\u00e8!L'idea era buona, ma il resto non mi \u00e8 piaciuto: anche se il concetto di base \u00e8 basato su una strategia diversa per ogni vento, il lettore-giocatore ha poche libert\u00e0, troppo poche. L'autore ha meticolosamente preparato un path per ogni vento, calcolando gi\u00e0 quale possa essere il suo punteggio massimo e minimo, con la possibilit\u00e0 di battere il \"record\" di un punto, secondo ogni condizione atmosferica: allora, che senso ha giocare? Se sappiamo che tale vento \u00e8 il migliore in tale condizione (sereno, neve...). Certo, si pu\u00f2 divertire a tentare pi\u00f9 strade, con varie condizioni, maledire il dado che ha determinato la peggiore condizione per ognuno dei miei venti, ma... tutto \u00e8 gi\u00e0 stato calcolato e il risultato della gara \u00e8 pressoch\u00e9 immutabile. Sarebbe come se la FIFA dicesse al pubblico il primo giorno della Champions League \"Gente, i nostri computer hanno calcolato il risultato conforntando le statistiche di ogni squadra e quest'anno vince il Dortmund\" che interesse ci sarebbe di fare le partite e guardarle?Nonostante ci\u00f2, il Corto ha vari pregi: l'originalit\u00e0, lo studio dei venti e l'enorme lavoro di calcolo per stabilire la classifica e l'aspetto narrativo non \u00e8 niente male.Amico autore, hai fatto un lavoro interessante: il mio voto non sar\u00e0 alto, ma non stratosferico.Voto invito aZakimosGabrieleud"
    ],
    [
        "149220",
        "sancio",
        "Altro dubbio sul regolamento: quando si estrae una condizione climatica essa si mantiene per tutta la partita?No\u00a0 perch\u00e9 in tal caso ho proprio scelto l' abbinata giusta: vento Koshava e condizione sereno. Nella tabella dei danni non compare mai.. ergo non far\u00f2 mai danni"
    ],
    [
        "149222",
        "FinalFabbiX",
        "sancio ha scritto:Altro dubbio sul regolamento: quando si estrae una condizione climatica essa si mantiene per tutta la partita?No\u00a0 perch\u00e9 in tal caso ho proprio scelto l' abbinata giusta: vento Koshava e condizione sereno. Nella tabella dei danni non compare mai.. ergo non far\u00f2 mai danniahim\u00e9, s\u00ec.Se noti, le soluzioni sono state stilate con 1 unica condizione per partita."
    ],
    [
        "149227",
        "sancio",
        "Lo scopo di questo diciottesimo corto \u00e8 fare pi\u00f9 danni possibile in un percorso abbastanza rettilineo di paragrafi. Si sceglie un vento tra quattro alternative e si estrae una condizione climatica tra sei possibili. Incrociando questi due dati si fanno pi\u00f9 o meno danni in base ad una tabella.Sfortunatamente sono incappato subito in un grave difetto: la condizione sereno in due venti non compare mai nella tabella, quindi non potr\u00f2 combinare niente. Non ho esaminato bene tutte le combinazioni ma ne ho notata almeno un' altra che compare una sola volta.Al termine si scopre che ci sono anche dei record negativi da, volendo, poter battere. \u00c8 forse una spiegazione o un escamotage in extremis per ovviare al difetto di cui sopra? Anche se fosse a mio avviso mette una pezza su una voragine.In generale comunque il gioco \"gira\" bene anche se la parte narrativa \u00e8 un po sacrificata.La motivazione per\u00f2 mi \u00e8 mancata forse per un tema che non mi avvince particolarmente o forse per il dover continuamente saltare da testo a tabella.voto inviato a gabrieleud"
    ],
    [
        "149245",
        "GGigassi",
        "Questo Cortissimo mi attirava non poco: buona la prosa, buono lo spunto di partenza e molto stuzzicante l\u2019idea di andare al paragrafo+paragrafo. Purtroppo, per\u00f2, si \u00e8 rivelato sin da subito una di quelle opere molto impegnative che non gradisco molto, anche se mi rendo conto della loro grandezza e complessit\u00e0: penso a molti lavori di Anima di Lupo (che curiosamente ha fatto un commento simile al mio) e a certe cose di Zakimos, oltre a qualche lavoro di Adriano che per\u00f2 li ammanta di ironia e metanarrazione. Si tratta di fatica diversa, ma sempre fatica \u00e8: qui bisogna capire e assimilare le regole, consultare una tabella posta a met\u00e0 del file, darci dentro di matematica\u2026Insomma, per farla breve non ho giocato questo Cortissimo ma a differenza di quello del Labirinto dei Venti lo giudicher\u00f2 perch\u00e9 non mi sembra affatto un gioco da tavolo come l\u2019altro.Dunque, come ho detto sopra la prosa \u00e8 buona e lo spunto di partenza \u00e8 originale e interessante: gi\u00e0 questo per me vale all\u2019opera ben pi\u00f9 che la sufficienza. Il tema del concorso \u00e8 stato azzeccato in pieno, cosa niente affatto scontata quest\u2019anno. Inoltre l\u2019autore ha dimostrato una grandissima competenza nel trattare la materia del Cortissimo, spero per lui che i venti costituiscano parte del suo lavoro o siano una sua passione, altrimenti tanto di cappello per la documentazione raccolta.Quello che ho gradito di meno: al di l\u00e0 della necessit\u00e0 di far lavorare le cellule cerebrali con calcoli e ricordandosi tutti i fattori in gioco, non mi piacciono molto i librogame con dei punteggi finali, che invece ho notato riscuotere un grande gradimento in questi lidi. Inoltre faccio parzialmente mia la critica di altri: il percorso \u00e8 sempre quello senza possibilit\u00e0 di modificarlo. Per\u00f2 ho detto \u201cparzialmente\u201d perch\u00e9 nel contesto della storia ci sta che il percorso sia sempre lo stesso (altrimenti non sarebbe una gara), inoltre a ogni checkpoint possiamo fare la scelta in pi\u00f9 data dal paragrafo+paragrafo(+paragrafo), e alla fine questa struttura obbligata porta a una lettura molto lunga, non come Solcaonde che alla prima partita ho concluso in due mosse!Voto inviato"
    ],
    [
        "149246",
        "powerbob",
        "Mi ritrovo ancora una volta a valutare un corto dal potenziale pazzesco ma mal sfruttato. Leggendo le premesse, avevo immaginato di trovarmi di fronte a una versione migliorata del ventilatore ikea, ossia un corto dove, sfruttando una tabella, mi sarei ritrovato a dover scegliere le giuste combinazioni per trovare il miglior punteggio possibile... E se gi\u00e0 avevo dato un voto altissimo a quel lavoro, stavo davvero pensando che questo poteva essere il corto da 10! Invece mi sbagliavo.Voglio chiarire subito, il corto supera ampiamente la sufficienza, su questo non ci piove: l'idea resta pazzesca, cos\u00ec come lo studio fatto dall'autore per studiare i vari venti e i loro effetti. Notevole e soprattutto ammirabile.Purtroppo, va anche detto che il corto diventa ben presto molto frustrante e noioso: in pratica, leggo il paragrafo con le scelte e poi controllo i risultati sulla tabella. Senza alcun commento. Insomma, nel ventilatore ikea almeno avevo una descrizione dell'effetto della mia scelta (a volte anche comica, che comunque mi spronava a continuare nonostante i fallimenti), mentre qui si rivela tutto fin troppo freddo e meccanico. Dopo essermi concentrato a valutare attentamente la scelta migliore, paragrafo dopo paragrafo, \u00e8 frustrante leggere un semplice \"+1\",\"-1\" e cos\u00ec via.Ribadisco che l'opera \u00e8 senza dubbio positivo, la approvo a pieno... Ma confidavo molto pi\u00f9 in questo corto. Non \u00e8 la prima volta in questa edizione che mi duole non assegnare un 10 a un corto che, viste le premesse, potrebbe spaccare di brutto."
    ],
    [
        "149265",
        "mark phoenix 79",
        "voglio fare i complimenti all'autore.questo cortissimo ha un numero di variabili altissime e con esse una grande rigiocabilit\u00e0tema centratissimo e non sempre si \u00e8 visto in questo concorso, manca la parte narrativa ed \u00e8 praticamente tutto game, per\u00f2 lo trovo molto stimolante perch\u00e9 ti spinge a giocare pi\u00f9 volte fino a trovare il punteggio migliorevoto inviato a gabriele"
    ],
    [
        "149266",
        "mark phoenix 79",
        "FinalFabbiX ha scritto:ci ho preso gusto e ho iniziato ad analizzarlo al computer, con grande soddisfazione.Trovate il programma qui, accessibile comodamente da browser:https://lucafabbian.github.io/playgroun \u2026 liche.html"
    ],
    [
        "149269",
        "Periodonikes",
        "Il corto \u00e8 ben scritto, la storia \u00e8 un po\u2019 sacrificata in favore del gioco ma \u00e8 originale e carina.La parte ludica \u00e8 molto ben curata, complessa ma non complicata: una volta superato lo scoglio del regolamento ho trovato la tabella molto intuitiva.Unico appunto che sento di fare \u00e8 che avrei preferito scegliere il vento dopo aver constatato le condizioni atmosferiche della partita: informarsi sui venti selezionabili (come detto nelle soluzioni) \u00e8 quasi d\u2019obbligo per fare un buon punteggio, ma condizioni metereologiche avverse ti fanno fare punteggi un po\u2019 miseri\u2026 Nella prima partita ho scelto il Vento del Diavolo e la condizione di nuvoloso mi ha fatto fare ben pochi punti; c\u2019\u00e8 da dire per\u00f2 che questo ne aumenta parecchio la longevit\u00e0, rendendolo un corto divertente da rigiocare soprattutto dopo aver scoperto i vari record e la modalit\u00e0 buonista.Ricorder\u00f2 questo corto per la parte ludica: curata scrupolosamente e ti fa sentire davvero di interpretare un vento attraverso le meccaniche di gioco, tra cui la scelta multipla: un vero gioiellino."
    ],
    [
        "149273",
        "Adriano",
        "Come per il corto n. 17, anche per questo il giudizio sar\u00e0 un po'\u00a0 stringato.L'idea di fondo \u00e8 interessante, sicuramente originale, cos\u00ec come la possibilit\u00e0 di scelta (singola o doppia, persino tripla) all'interno dei vari paragrafi. Sicuramente \u00e8 un corto pi\u00f9 che longevo, viste le varie combinazioni iniziali e la scelta dell'obiettivo da perseguire.Per contro, la parte narrativa mi sembra un po' troppi compressa, penso che l'autore avesse voluto scrivere molto di pi\u00f9, ma \u00e8 stato praticamente schiacciato dal suo stesso operato, cio\u00e8 la tabella imponente, troppo preponderante. Di fatto, il testo \u00e8 stato ridotto all'osso a scapito della longevit\u00e0. Scelta piuttosto discutibile, nonostante l'originalit\u00e0 della struttura.Riguardo alla parte ludica, purtroppo alcune condizioni atmosferiche\u00a0 prevalgono sulle altre, vanificando diverse combinazioni di partita: ok che, cambiando l'obiettivo, anche in questi casi si possono fare record (e quindi dare un senso alla partita) per\u00f2 l'impressione \u00e8 che all'autore stesso sia sfuggita la complessa architettura di questo corto.Riepilogando, un bel corto, originale e divertente, che offre spunti di gioco per tantissime partite, ma che forse \u00e8 troppo complesso per essere racchiuso in un cortissimo, e resta schiacciato dalla sua stessa complessit\u00e0 in alcuni frangenti di gioco.Voto inviato agabrieleud."
    ],
    [
        "149374",
        "gabrieleud",
        "kenfalco ha scritto:- \"Sfide eoliche\" -Non \u00e8 un librogame ma un gioco in scatola abbastanza impegnativo, comprensivo di tre schede per i movimenti e tre fogli formato storia a bivi per delineare la scenografia. Gran parte del tempo viene passato per capire le regole e immaginarsi la storia in cui quattro venti si sfidano in un confronto spaccatutto.In teoria un sistema come questo pu\u00f2 essere utilizzato come bonus, ottimo come appendice a un vero librogioco, per chi vuole continuare la sfida dopo aver finito la storia principale.Pro:- Interessante e complesso.- Pu\u00f2 aumentare l'esperienza di un vero librogame.Contro:- In realt\u00e0 \u00e8 un gioco da tavolo strategico.- Ci vuole un po' di tempo per capire le regole.- I pochi paragrafi a bivi fanno solo da supporto alla tabella degli e-Venti.Consiglio:- Aggiungere un pizzico di storia, quanto basta.Tema Venti :- I venti si sfidano tra loro a chi spacca di pi\u00f9.Test rompi-tema:\u00c8\u00a0 impossibile sostituire i venti senza fare modifiche al gioco.dragan ha scritto:Ancora una volta, pi\u00f9 un gioco che un racconto a bivi, scelta estrema che non pu\u00f2 che far pendere al ribasso la valutazione di chi non si cura affatto, o poco, della parte narrativa. C\u2019\u00e8 come dice il titolo la sfida tra venti, chiamati a procurare pi\u00f9 danni possibili con le loro raffiche. La corsa \u00e8 influenzata da quale vento si sceglie di impersonare e dalle condizioni atmosferiche, la navigazione oltre che dai paragrafi viene indirizzata da una fittissima tabella che solo a vederla fa venire l\u2019orticaria. Molto interessante il meccanismo della scelta multipla, ossia poter fare non solo una cosa o l\u2019altra, ma anche una cosa e l\u2019altra, sommando i paragrafi di entrambi i bivi che si scelgono, che richiede una certa perizia nella progettazione. Ma non viene spiegato bene se con il numero ottenuto bisogna raggiungere ancora la tabella oppure muoversi tra i paragrafi.Pro:> Meccanismo della scelta multiplaContro:> Ricorso eccessivo alla tabella> Regolamento astruso e poco immediatogabrieleud ha scritto:Un complimento caloroso (!) all'autore per la scelta dei venti. Tutti belli agguerriti, stando a wikipedia.Giuro che stavo diventando matto quando ho letto \"se vuoi andare sia a destra che a sinistra\"... \u00e8 stato il primo Reality Check col quale mi sono scontrato. \u00c8 ovvio che posso andare sia a destra che a sinistra, sono un vento, perdinci! Anzi, per Eolo.Il regolamento \u00e8 correlato di esempi, ed \u00e8 scritto in modo coerente, tanto da perdonare quell'asterisco col +2. L'unica semplificazione che suggerisco \u00e8 quella riguardo alle parentesi: mettendo fra parentesi entrambe le condizioni, il fatto che vadano verificate entrambe diventa ancora pi\u00f9 chiaro.La tabella \u00e8 usata in maniera intelligente, e credo che raggruppare tutti i dati in fondo alla storia sia una scelta migliore che sparpagliarli fra i paragrafi (sia in termini di spazio, che in termini di chiarezza), ma non posso non notare che in questo Super Bora Kart le condizioni climatiche siano poco sfruttate; se sono Maestrale ed esce tempo sereno, tanto vale non giocare. E sul finire, si scopre che l'obiettivo del gioco non \u00e8 quello di \"fare pi\u00f9 danni degli altri\", come era specificato in fase introduttiva, ma \"battere il proprio record precedente\".Sicuramente \u00e8 un Corto che punta molto sulla rigiocabilit\u00e0, e include una piega buonista che invoglia a riprovare con scopi opposti. Sul versante del gioco, questo Corto raggiunge in pieno l'obiettivo di essere sia avvincente che tematico.Va detto anche che pur essendo le descrizioni funzionali al nostro \"carattere\" ventoso, il giocatore alle prime partite non conosce nulla delle proprie peculiari capacit\u00e0 e il gioco deve essere affrontato come un prova & riprova in cui \u00e8 indifferente attraversare un boschetto o puntare una montagna... il giocatore non ha modo di prevedere cosa gli comporter\u00e0 in termini di punteggio. A tal riguardo, il Corto viene anche penalizzato dal fatto che la narrazione ne risulta sacrificata. Ci troviamo davanti ad un (buon) gioco che contiene una storia, piuttosto che a una storia che contiene un buon gioco."
    ],
    [
        "149446",
        "\u00bf\u201e\u00e3\u00df\u00ea\u00aa\u00a7\u00ac",
        "Mi scuso con l'autore, ero sinceramente convinto che anche in questa edizione del concorso ci fosse la regola del recupero di un corto saltato. Invece no, quindi lascio qui la mia rece postuma, senza voto. Come al solito noto che nelle mie rece mi soffermo soprattutto sugli aspetti negativi, dando per sottintese le lodi su quelli positivi.Rece:Il regolamento \u00e8 piuttosto contorto, e nonostante la pletora di casi elencati (che oltretutto contengono un errore) non riesce a spiegare tutto. Ad es.: come bisogna comportarsi nei paragrafi in cui si sceglie di andare in tutte le direzioni, ma ci sono salite in una sola di queste? Si pu\u00f2 ottenere un numero negativo di danni? (alcune scelte al primo paragrafo portano a sottrarre danni.) Come va interpretato il \"TR\" della riga 29 della tabella? Perch\u00e8 non togliere del tutto la regola dell'asterisco, che aggiunge complicatezza pur venendo usato soltanto in una scelta e per due soli condizioni atmosferiche?I numeri 19 e 49 non vengono usati, mentre il par.30 del testo \u00e8 irraggiungibile (contiene, si pu\u00f2 dire, un testo \"bonus\").Il percorso \u00e8 unico: i 12 paragrafi del testo (tranne il 30, come detto) vengono usati tutti in ogni partita.Le condizioni atmosferiche sono sfruttate molto male. Sono troppe e molte di esse hanno poca o nessuna influenza nel corso della partita a seconda del vento scelto. Pioggia, tempesta e neve sono quasi sempre intercambiabili, con rare occasioni di danni differenti (tanto valeva unificarle in una sola tipologia). Il fatto poi che la condizione atmosferica di ogni partita venga scelta a caso con un dado rende impotenti nei confronti del risultato finale: si pu\u00f2 sperare di fare bene solo se ci \u00e8 capitato il vento giusto (ad es. se si sceglie maestrale o koshava ed esce sole o nuvole, tanto vale non giocare). Oltretutto narrativamente parlando \u00e8 sbagliato che le condizioni atmosferiche rimangano sempre le stesse nonostante si attraversi una vasta area. A mio parere sarebbe stato meglio dimezzare il numero di condizioni atmosferiche e lasciare al lettore la scelta. Al limite si poteva prevedere un cambio di condizioni a met\u00e0 percorso, anche se forse era troppo contorto da implementare.La sfida poi \u00e8 troppo difficile: nel par.50 vengono proposti dei punteggi da superare, ma di fatto esiste un solo specifico strettissimo percorso da true path (associato a una specifica condizione atmosferica, su cui come detto non abbiamo alcuna scelta) che consente di superarli. Ad es. se si sceglie Vento del diavolo ed esce una qualsiasi condizione che non sia sole, non ci sar\u00e0 modo di avvicinarsi neanche lontanamente a quel punteggio, qualsiasi siano le scelte che si fanno; mentre se esce sole, basta sbagliare una sola scelta su 35 per fallire (idem per gli altri tre venti). Decisamente eccessivo. Non ho proprio capito poi la parte in cui vengono elencati i punteggi in base alle condizioni atmosferiche: cosa vuol dire \"pioggia 27, tempesta 35, etc\"??? Per quali venti? E perch\u00e8 indicano punteggi diversi da quelli precedenti, quando chiaramente i precedenti sono fatti dai venti in una specifica condizione atmosferica? Idem per i danni minimi, che prima dice che sono 1 per tutti i venti, ma poi contradditoriamente dice che sono 2 o 3 nelle varie condizioni atmosferiche. Forse non ho proprio capito il significato dei punteggi in base alle condizioni atmosferiche, o cmq \u00e8 spiegato male.A mio parere comunque dire \"i record sono questi\", ma poi ci sono percorsi che superano quei record di uno o due punti (scopribili solo mappandosi tutte le combinazioni) non ha granch\u00e8 senso e rende la sfida impossibile. Avrebbe funzionato meglio proporre i risultati per gli altri venti (dato che il corto comincia come una sfida, ma poi questa sfida non viene risolta alla fine del corto), indicando dei punteggi superabili in modo realistico. Ad esempio: \"gli altri tre venti hanno fatto i seguenti danni: 25, 20 e 15. In che posizione ti sei classificato?\". In questo modo arrivare primi \u00e8 una sfida difficile, ma non impossibile, e comunque darebbe soddisfazione anche arrivare secondi. Eventualmente si potevano indicare, a parte, i record con i punteggi massimi veri raggiungibili nel corto, lasciandoli come sfida al lettore. Invece per il modo in cui viene proposto, rimane solo frustrazione per una sfida ai limiti dell'impossibile.Oltretutto, nonostante quanto detto per i record minimi da superare (1 per tutti i venti), il minimo che si pu\u00f2 fare col Vento del diavolo \u00e8 3 e col Chinook \u00e8 2; con la tempesta viene scritto di battere il minimo di 3, ma non si pu\u00f2 fare meno di 4; con la neve viene proposto di fare meno di 2, ma 2 \u00e8 il minimo che si pu\u00f2 fare.Alla riga 35 della tabella ritengo ci sia un errore per il Maestrale con la neve (dovrebbe fare 4 danni come per pioggia e tempesta); sempre maestrale+neve alla riga 36 i danni non dovrebbero essere 4?Riepilogando, questi sono i danni massimi che si possono fare:- Vento del diavolo + sole = 39- Maestrale + tempesta/neve = 33- Chinook + sole = 26 / Chinook + tempesta = 25- Koshava + tempesta = 37Come si vede, solo due condizioni atmosferiche sono rilevanti per superare i punteggi indicati al par.50, rendendo il corto imbattibile se esce una delle altre condizioni. Il corto avrebbe beneficiato di una riduzione delle condizioni (ad es. sereno con nuvole sparse, pioggia intensa, neve), lasciate alla scelta del lettore.In definitiva un corto con un'ottima idea di partenza e un notevole studio di fondo; parecchio il lavoro per definire dei danni realistici per ogni scelta in ogni condizione atmosferica; innovativa l'idea della scelta multipla; un gioco divertente sulla carta ma meno nell'effettivo svolgimento, con troppe situazioni sconfortanti in cui si va avanti senza raccogliere punti, dato che i venti per tre quarti sono sconosciuti e non tutti siamo meteorologi (e ribadisco che l'estrazione a sorte delle condizioni atmosferiche \u00e8 un errore e uccide il gioco).Il mio voto \u00e8Spoilerdisperso ai quattro ventiStatistiche:Num. paragrafi: 13Num. pagine librogame: 6Num. parole librogame: 1448 inclusi i simboli (71,7%)Introduzione/regolamento/epilogo: s\u00ecNum. pagine intro/rego/epi: 2Num. parole intro/rego/epi: 503 (83,8%)Soluzione: s\u00ecDadi: s\u00ecID count: 0Accezione del tema \"venti\": correnti d'ariaGrafo:https://i.ibb.co/616bR9H/Corto-18-grafo.jpgI percorsi per i quattro venti con i vari danni sono riportati qui:https://i.ibb.co/Ss0f2r9/Corto-18-sol.jpg"
    ],
    [
        "149694",
        "Zakimos",
        "Questo corto \u00e8 stato scritto da un autore di comprovata esperienza, oppure da un esordiente di enorme talento. L'impaginazione \u00e8 perfetta, le icone chiare. L'incipit inoltre \u00e8 quanto mai interessante, cos\u00ec come il fatto che ogni vento abbia le sue caratteristiche. Lo studio del \"percorso migliore\" \u00e8 indubbiamente appagante e dona al corto un'elevata rigiocabilit\u00e0.Il mio problema maggiore \u00e8 stato con le scelte \"multiple\": il corto \u00e8 perfetto da giocare su PDF, con i rimandi veloci alla tabella (anch'essa strutturata alla grande). Sommare i paragrafi e muoversi senza rimandi cliccabili rallenta invece di molto l'azione, costringendo a stampare - ma a quel punto diventa ripetitivo dover tornare ogni volta con gli occhi alla tabella. Forse, sebbene sia una caratteristica che aumenta ancora di pi\u00f9 la rigiocabilit\u00e0, avrei rinunciato a questa possibilit\u00e0 mantenendo il corto pi\u00f9 lineare.Un'ottima prova comunque e uno dei migliori usi del tema."
    ],
    [
        "149922",
        "Adriano",
        "Scrivo qualche riga anche sul mio secondo corto, prima di buttarmi a capofitto sul commento di tutti gli altri.Mai mi sono ritrovato ad impiegare un giorno per scrivere il testo di un racconto a bivi, e oltre due mesi per betatestarlo! Perch\u00e8 \u00e8 cos\u00ec che \u00e8 andata...Volevo innanzitutto dare un'altissima rigiocabilit\u00e0 al corto, solo per questo ho inserito alla fine l'opportunit\u00e0 di giocare con obiettivi diversi, come essere il vento che causa meno danni, quello che causa pi\u00f9 (o meno) danni in una determinata condizione atmosferica, ecc...Purtroppo i 4 venti che ho scelto hoh mi hanno dato molta variabilit\u00e0 in questo, e come molti di voi hanno sottolineato per alcuni di essi in determinate condizioni atmosferiche il gioco era davvero scarso: per\u00f2, a racconto terminato, mi sembrava comunque ci fossero i margini di gioco per essere, tipo, il danno maggiore causato dal vento X nelle condizioni ambientali Y.Probabilmente, per\u00f2, mi sbagliavo...C'\u00e8 da dire che ho trovato pochi venti che si prestassero al gioco: i pi\u00f9 caratteristici sono stati quelli caldi e catabatici, come il Vento del diavolo e il Chinook. Tantissimi altri venti, seppur pi\u00f9 fantasiosi, li ho scartati perch\u00e8 le caratteristiche non mi permettevano di renderli \"giocabili\". Vi giuro che ho fatto tanta ricerca sul loro funzionamento, e i miei \"provini\" hanno fatto le pulci a oltre 70 differenti venti da tutto il mondo!I paragrafi, secondo me, sono purtroppo eccessivamente corti, le descrizioni degli ambienti sono un po' troppo sbrigative... Ahim\u00e8, mi sono accorto solo in corso d'opera che la tabella mi ha \"mangiato\" tantissimo spazio. All'inizio credevo di poterla fare molto pi\u00f9 snella (1 riga per ogni paragrafo), ma poi alla fine quasi tutti hanno 2 righe, e questo purtroppo mi ha costretto a tagliare tanto dai paragrafi.Il regolamento, a dire il vero, aveva un'altro paio di regolette (anch'esse tagliate per carenza di spazio) e molti pi\u00f9 esempi di gioco per i lettori (anch'essi tagliati sia per carenza di spazio, sia per oggettiva ridondanza).Non mi piace, poi, il fatto che le soluzioni siano, di fatto, troppo lunghe. E vi giuro che anche queste sono state tagliate di molto, altrimenti nella prima versione per ogni paragrafo ogni vento aveva la sua spiegazione tecnica del perch\u00e8 i danni fatti fosser quelli... ma poi sarebbe diventato un trattato di meteorologia...Fatto sta, per\u00f2, che alcune delle soluzioni che ho inserito non mi hanno convinto a pieno: in un paio di casi i punteggi sfiorano l'incongruenza... peccato, avrei voluto essere pi\u00f9 preciso, ma l'infinito betatest mi ha snervato come poche cose in ambito librogame... e ve lo dice uno che fa della complessit\u00e0 il suo pane quotidiano...Il fatto dell'assenza di trama: la tipologia di racconto (cio\u00e8 una sfida a chi ce l'ha pi\u00f9 lungo, in poche parole) mi sembrava potesse bastare per dare al lettore una sfida. Niente storia, solo un testa a testa per capire chi \u00e8 il migliore. In fase di costruzione l'assenza di storia non pesava, seppur lo avessi riletto pi\u00f9 volte. Mi rendo per\u00f2 conto che non sempre riesce ad essere cos\u00ec', e sempre pi\u00f9 lettori richiedono che ci sia anche una storia per dare un buon giudizio.In futuro dovr\u00f2 fare uno sforzo aggiuntivo, in questo, anche se personalmente a volte un esercizio in tal senso va fatto, vedi anche il corto Il ventilatore dell'Ikrea: ok non c'\u00e8 una storia, ma \u00e8 davvero necessaria? In tanti casi, forse, no.Ultima piccolissima nota per il paragrafo 30: scritto per dare un minimo di caratterizzazione al vento protagonista, dando a intendere che c'\u00e8 stato un trascorso simil-passionale. Non che cambi molto a livello di gioco, anzi non cambia nulla, ma chi mi conosce sa che non mi dispiace inserire paragrafi privi di entrata, paragrafi che i pi\u00f9 neanche notano, ma chi mappa un racconto a bivi immancabilmente trova, e magari li considera non dico una \"chicca\", ma quantomeno una sorpresa gradita.Questo \u00e8 quanto.Grazie ancora per averlo letto e giocato.Ora, con pazienza, scriver\u00f2 nei thread dei singoli corti."
    ],
    [
        "149936",
        "GGigassi",
        "questo Cortissimo non l'ho leggiocato ma gli ho dato comunque il secondo mio voto pi\u00f9 alto di questo concorso (il massimo ovviamente al tuo La Festa!) per l'originalit\u00e0 del soggetto e la cura che evidentemente c'era sotto.Ricordo che aveva avuto qualche critica per la parte ludica e per questo non l'avevo considerato come candidato alle prime posizioni, ma chiss\u00e0 che invece..."
    ],
    [
        "149937",
        "powerbob",
        "Insomma, questo concorso \u00e8 una chiara dichiarazione d'amore di GGigassi verso Adriano."
    ],
    [
        "149940",
        "GGigassi",
        "Beh, l'anno scorso gli sono passato sopra con un trattore(in realt\u00e0 erano di pi\u00f9 e venivano dal futuro)"
    ],
    [
        "150063",
        "Anima di Lupo",
        "Comunque Adriano stupisci sempre. In un modo o nell'altro e al di l\u00e0 dei giudizi, tiri fuori delle trovate incredibili.Bravo!"
    ]
]