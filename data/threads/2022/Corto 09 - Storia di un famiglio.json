[
    [
        "155306",
        "FinalFabbiX",
        "VOTAZIONI #4(fino a domenica 6)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155311",
        "powerbob",
        "Ho appena scaricato entrambi i corti e il primo impatto di questo \u00e8 di pura meraviglia! Esteticamente, mi piace un sacco... quindi le mie aspettative saranno molto alte"
    ],
    [
        "155315",
        "Prodo",
        "Partiamo dai lati negativi: quando ho iniziato a leggere questo racconto mi sono un po' indispettito perch\u00e9 ho trovato la prosa pesante e alcuni passaggi narrativi poco chiari. Da parte dell'autore c'\u00e8 una certa tendenza a cavalcare la chiave onirica e magica del racconto ricorrendo spesso al non detto o al sottointeso e questo mi ha infastidito, anche perch\u00e9 non sempre riuscivo chiaramente a ricollegare e ricostruire la consecutio degli eventi. Lo dico senza mettere in dubbio le capacit\u00e0 narrativa dell'ideatore, che dimostra comunque di saper scrivere.Tuttavia ho continuato a leggere e sviscerare lo scritto, anche perch\u00e9 per me un punto fermo quando valuto i corti \u00e8 quello di analizzare ogni lavoro da cima a fondo, senza saltarne una riga. Approfondendo la conoscenza di Storia di un Famiglio mi sono accorto che l'opera nascondeva una profondit\u00e0 e delle soluzioni strutturali veramente notevoli. A cominciare dalla possibilit\u00e0 di optare tra tre diversi personaggi e dall'idea di articolare le scelte suddividendole tramite colori. Nelle scorse edizioni dei Corti avevamo gi\u00e0 assistito a escamotage simili, ma in questo caso l'idea funziona molto bene ed \u00e8 stata implementata solidamente. Infatti a seconda del corpo che decidiamo di preferire (gatto, serpe o corvo) la storia pu\u00f2 avere evoluzioni differenti, ma talvolta le decisioni di intrecciano in alcuni passaggi. Risulta molto immediato, badando al colore che contraddistingue l'alter ego prescelto, proseguire nella lettura.La sovrapposizione consente di attribuire maggiore profondit\u00e0 a un'opera che risente, come suo principale difetto, della brevit\u00e0 con cui si concludono le varie run: con questa trovata si \u00e8 riusciti in parte ad ovviare al problema, che \u00e8 ulteriormente ridotto anche dalla possibilit\u00e0 di giocare in sequenza l'avventura interpretando i tre famigli. Farlo per\u00f2 non ci garantisce di sviscerare il racconto in ogni sua evoluzione: esistono infatti alternative per ogni personaggio che possono essere scoperte solo effettuando pi\u00f9 run. La rigiocabilit\u00e0 quindi \u00e8 garantita e questo fatto costituisce indubbiamente un valore aggiunto, anche se rimane un minimo di amaro in bocca perch\u00e9 permane la sensazione che certi passaggi avrebbero reso ancor di pi\u00f9 se maggiormente approfonditi. Peccato comunque veniale, che sottolineo solo per la mia tendenza a non tralasciare nulla in sede di analisi, attribuendogli in realt\u00e0 un relativo peso specifico.Come \u00e8 accaduto per l'atro lavoro in gara questa settimana anche stavolta il comparto grafico \u00e8 pi\u00f9 curato della media, non solo per le varianti cromatiche, ma anche per alcuni gradevoli disegni che impreziosiscono il lavoro e ne aumentano la godibilit\u00e0. La storia di per s\u00e9 ha alcune evoluzioni notevoli e anche un paio di epiloghi che colpiscono e danno da pensare.Nonostante a livello di ritmo e narrazione Storia di un Famiglio mi sia piaciuto meno di altri titoli in concorso trovo il lavoro strutturale e ludico assolutamente di prim'ordine, mi ha colpito e mi sembra che a oggi da questo punto di vista sia uno dei pi\u00f9 validi lavori in gara. Secondo me questo fatto va premiato, perch\u00e9 una padronanza simile non \u00e8 cos\u00ec frequente. Oltretutto nello stile non mi sembra di riconoscere nessuno degli autori noti, quindi \u00e8 probabile che ci si trovi di fronte un esordiente, ragione in pi\u00f9 per premiare tanta padronanza.Ripeto la tiritera che ho gi\u00e0 snocciolato alla fine del commento di Per quel Bicchiere di Troppo: lavoro valido e ricco di qualit\u00e0, lo metto tra gli aspiranti al podio e mi riservo di prendere decisioni definitive nella settimana di \"aggiustamento voti\".Voto finale di Prodo: 8."
    ],
    [
        "155323",
        "FinalFabbiX",
        "Visto che la discussione \u00e8 partita, ne approfitto per esprimere le mie perplessit\u00e0 su \"Storia di un famiglio\". Ricordo che se uno scrittore vuole intervenire mantenendosi anonimo, pu\u00f2 mandarmi un messaggio in privato.Come sapete, sono un fan dei corti criptici e sono entusiasta che ne siano arrivati cos\u00ec tanti in questa edizione. Mi piace leggerli e rileggerli, fino a spremerne il senso.Qui per\u00f2 ho trovato il senso s\u00ec e no. Ci ho provato per due giorni e questo \u00e8 il massimo che ho cavato dal testo:SPOILER- una strega aiuta una ragazza del villaggio. Apparentemente, la madre di questa ragazza si preoccupa per la situazione e chiama il tribunale dell'inquisizione.- la strega viene condannata e rinuncia a difendersi. Vuole sacrificarsi e prendere su di s\u00e9 i peccati e il male della terra. Una sorta di Cristo 2.0- noi per\u00f2 non siamo d'accordo. In quanto famiglio della strega, non accettiamo la sua scelta di farsi bruciare. Vogliamo indagare sulla sua condanna e liberarla.- per prima cosa, prendiamo forma fisica di animale e facciamo fuori le due guardie delle celle. Si tratta di due soldati che sono segretamente amanti e che potremmo uccidere sfruttando la gelosia reciproca.- a questo punto parliamo con la ragazza e scopriamo la verit\u00e0.La presunta \"madre preoccupata\" \u00e8 in realt\u00e0 un'altra megera rivale: non era preoccupata per la figlia, ha chiamato l'inquisizione perch\u00e9 voleva sbarazzarsi della nostra strega. Ipotizzo che la nostra strega si stesse avvicinando troppo alla figlia e stesse intuendo che \u00e8 soggiogata/resa schiava da un incanto della madre.- da qui, la storia si dipana e possiamo scegliere vari tipi di finale: fare un patto con l'inquisitore, sacrificarci finendo nell'abisso dei demoni, lasciare che la strega muoia, ...- non esiste un finale strettamente positivoPi\u00f9 di cos\u00ec non credo si possa fare. Ci sono elementi che non mi tornano, come il sasso di fiume del par. 2 (deve avere un senso, \u00e8 troppo specifico, ma online non ho trovato niente su quel simbolo).Se qualcuno vuole darmi una mano a capire, \u00e8 il benvenuto"
    ],
    [
        "155330",
        "ffdesign",
        "STORIA DI UN FAMIGLIOApro il file e sboom! Rimango a fissare quei tre animaletti e la possibilit\u00e0 di poter giocare con ciascuno di loro. Mille idee mi balzano (nei libri le cose non saltano mai\u2026 balzano) alla mente. Adesso inizio con la serpe e fuggo dalle prigioni, poi divento corvo e me la svigno volando. Magari faccio un salto in paese sotto forma di gatto, ma no\u2026 se assumi una forma, te la tieni per tutta la run. Mapporc\u2026 Perch\u00e9!!! Perch\u00e9 rompermi le speranze cos\u00ec.Comunque vabb\u00e8, metto in vendita al maggior offerente l'idea del mutaforma (che ho provveduto a registrare proprio adesso al RUDLCMRMDCDID - Registro Unico Dei Libri Game Che Mai Realizzer\u00f2 Ma Di Cui Detengo I Diritti).L\u2019idea mi piace da subito e la cura del dettaglio (testo giustificato, titolo illustrato, nessun refuso, grafica curata) non fa altro che aumentare l\u2019esperienza e la mia predisposizione alla lettura.\u00c8 forse qui che trovo il primo intoppo. Proprio la lettura non corre scorrevole come avrei sperato. La prosa \u00e8 volutamente complessa, tanto da farmi pensare a un esercizio di stile con quella forma aulica dai voli arzigogolati che non portano da nessuna parte tipo: \u201cNon fa domande. Forse non se ne pone; forse intuisce le risposte, e ne ha paura. A volte, ne hai anche tu.\u201d Ok\u2026 fammela rileggere un attimo eh! Che intende per \u201cforse\u201d? Se non lo sa chi scrive, perch\u00e9 dovrebbe saperlo il lettore?Altro tasto dolente, a mio parere ancora pi\u00f9 della forma, sono quei fastidiosissimi balzi temporali e di luogo che rendono complesso capire dove ci si trova o come si \u00e8 arrivati in un determinato punto. Sei in prigione e al paragrafo dopo ti ritrovi in camera dell\u2019inquisitore o in casa della strega\u2026 ok la mancanza di spazio, ma una continuit\u00e0 alla narrazione \u00e8 necessaria. Mi piacerebbe leggere qualcos\u2019altro di questo autore/autrice per capire se \u00e8 un problema che si trascina dietro o solo un escamotage per risparmiare spazio nel corto.Forse per via di tutto ci\u00f2, come \u00e8 stato gi\u00e0 detto e ridetto, la storia ne perde in chiarezza. Si va un po\u2019 a tentoni e la lettura (complice anche la forma arzigogolata) risulta pesante. Non finir\u00f2 mai di ripetermelo. Scrivi semplice, Fabr\u00ec!Al momento questo corto \u00e8 quello che mi ha fatto sospirare di pi\u00f9, lasciandomi l\u2019amaro in bocca per via dell\u2019occasione mancata. L\u2019idea della scelta dell\u2019animale era vincente e se fosse stata sviluppata in maniera ancora meno pretenziosa (ma pi\u00f9 giocosa) avrebbe davvero potuto aspirare alla pubblicazione. Magari chiss\u00e0, \u00e8 ancora tutto in ballo e se l\u2019autore/autrice fosse disposto a metterci mano ne potrebbe uscire qualcosa di bello.Voglio comunque premiare quanto c'\u00e8 di buono.Voto 6"
    ],
    [
        "155331",
        "djmayhem",
        "io sono perplesso sull'attinenza al bando, non ravviso eredit\u00e0 o scelte del passato particolari che ci coinvolgano (forse quelle della strega? Boh). A breve mi esprimer\u00f2"
    ],
    [
        "155334",
        "FinalFabbiX",
        "FinalFabbiX ha scritto:Pi\u00f9 di cos\u00ec non credo si possa fare. Ci sono elementi che non mi tornano, come il sasso di fiume del par. 2 (deve avere un senso, \u00e8 troppo specifico, ma online non ho trovato niente su quel simbolo).Mi ha risposto l'utente Riccardo Rossi su facebook, dicendo:La guardia invidiosa (Luca) la definisce \"sasso di fiume\".La guardia che lo possiede (Pietro) dice:\"E se anche fosse un pegno d'amore? ecc ecc...\".Quando descritta dal punto di vista del famiglio viene indicata come \"una piccola pietra incisa con i raggi di un sole abbagliante\".Passando alle informazioni che si ottengono da Alba nel paragrafo 16:\"Sei tu, vero? La bestia feroce che ha ucciso Luca e Pietro. Che ha ucciso i miei amici\". Non rispondi. \"Avevo cosparso un pendente con l'unguento della Strega. Per permettergli di incontrarlo di nascosto, fuori dal turno di guardia, se volevano. Il sasso era per lui, i raggi di luce per...\"Lei si chiama Alba, ha donato il sasso con cosparso l'unguento per permettere ai suoi due amici (lLuca e Pietro) di incontrarsi di nascosto ma era anche un pegno di amore da parte sua per Pietro.Il sasso (Pietro) ha un sole con raggi abbaglianti (Alba).Mi sembra abbastanza convincente"
    ],
    [
        "155335",
        "ffdesign",
        "L\u2019unica attinenza al bando sta nel fatto che una volta giunto a un finale puoi \u201cfare la muta\u201d e ricominciare (tornando indietro nel tempo) con un nuovo animale. \u00c8 molto forzata come cosa perch\u00e9 non c\u2019\u00e8 scritto da nessuna parte che mantieni i ricordi della tua vita precedente. Si intuisce, diciamo, ma \u00e8 un po\u2019 tirata per le orecchie. Del resto puoi farlo ugualmente rigiocando da zero una nuova run, scegliendo un altro animale. Quindi s\u00ec, l\u2019attinenza al bando \u00e8 minima\u2026 ma non essendoci il fuori concorso l\u2019unico modo \u00e8 penalizzare con un punteggio pi\u00f9 basso, cosa che aim\u00e8 questo corto sta un po\u2019 pagando."
    ],
    [
        "155339",
        "djmayhem",
        "Confermo le mie perplessit\u00e0Trama: La condanna a morte di una strega vista con gli occhi del suo famiglio (un serpente, un gatto o un corvo) che cerca di salvarle la vita.Attinenza al bando: Davvero non l\u2019ho individuataGiocabilit\u00e0\u00a0 \u00a0 \u00c8 possibile rigiocare la storia almeno tre volte impersonando un famiglio diverso, con effetti diversiparticolarit\u00e0: nessuna che mi abbia colpitoGiudizio finale: Non \u00e8 facile giudicare questo corto, da una parte mi \u00e8 piaciuta l\u2019idea di essere un demone famigliare con forma di animale che cerca di correre in aiuto della sua strega, dall\u2019altro la poco o nulla attinenza al tema del bando lo penalizza oltremodo e lo escluderebbe dal concorso.Altra perplessit\u00e0 \u00e8 quella legata al fatto che se io lettore non so cosa sia accaduto e cerco di capirlo man mano, il personaggio invece sa gi\u00e0 tutto per forza di cose, questo nel racconto poteva essere reso\u00a0 meglio.voto\u00a0 \u00a0 Non giudicabile (ma se devo dare un voto dico 5, a fine concorso ci torner\u00f2 su)Leggendo il post di Luca non \u00e8 che le perplessit\u00e0 si siano attenuate, anzi, mi chiedo se per leggere un corto debba avere a disposizione la stele di Rosetta, si era detto \"niente ausili\""
    ],
    [
        "155341",
        "GGigassi",
        "Anche in questo caso entusiasmo iniziale a mille ma poi (presto, prima di quanto successo con il western) una relativa delusione. Questo Corto \u00e8 l\u2019esempio pi\u00f9 classico di come i limiti spaziali del bando influiscano sulla sua riuscita finale e bisogna purtroppo tenerne conto in fase di stesura. Mi pare evidente che l\u2019autore avesse una storia chiara in mente, anche piuttosto originale, ma il fatto di dover presentare tre percorsi diversi con le relative diramazioni ha portato al sovrapporsi forzato di alcuni di questi percorsi, rendendo poco chiari certi paragrafi o \u201cspersonalizzandoli\u201d senza porre l\u2019accento sull\u2019animale che in quel momento \u201crecitava\u201d visto che dovevano essere neutri. A complicare il tutto, una prosa magniloquente che evoca molto ma dice poco, e che a sua volta avrebbe tratto grande beneficio da una dimensione pi\u00f9 estesa e libera dove i voli pindarici dell\u2019autore sarebbero stati pi\u00f9 apprezzabili. Certi passaggi non sono affatto chiari ma siamo noi a dover riempire i \u201cbuchi\u201d nel flusso della vicenda a seconda di quello che leggiamo. Ciliegina sulla torta, mi pare che il tema del concorso sia stato semplicemente usato come scusa per giustificare il fatto che si pu\u00f2 rileggiocare con un altro Famiglio.Di buono, oltre al soggetto di partenza che come detto ho trovato originale e interessante, c\u2019\u00e8 un uso per nulla banale del concetto di famiglio, che recupera la vera natura di queste entit\u00e0: non sono semplicemente animaletti che il mago vincola a s\u00e9 come da tradizione diAdvanced D&Dma diavoli sotto spoglie animali. E anche la storia parallela della ragazzina che diventa strega \u00e8 ovviamente un punto forte. Altrettanto lodevole \u00e8 che i finali con Alba strega non siano copia/incollati, anche se forse farne uno unico avrebbe lasciato pi\u00f9 spazio per sviluppare meglio altre parti.Lo so che questa cosa viene detta praticamente di ogni Corto, e io sono il meno titolato per poterlo ribadire, maStoria di un Famigliomi sembra un diamante grezzo in attesa di essere intagliato adeguatamente: allora potrebbe diventare un LibroNostro memorabile. Cos\u00ec come \u00e8 stato presentato mi sembra un lavoro ambizioso ma irrisolto, e l\u2019attinenza col tema \u00e8 assai blanda se non inesistente. Il mio voto \u00e86 (sei)."
    ],
    [
        "155342",
        "Periodonikes",
        "FinalFabbiX ha scritto:SPOILERIpotizzo che la nostra strega si stesse avvicinando troppo alla figlia e stesse intuendo che \u00e8 soggiogata/resa schiava da un incanto della madre.Secondo me non la stava soggiogando. Penso che a quell'epoca era impensabile andare contro il volere dei genitori o comunque opporsi a loro. Mi turba pi\u00f9 il fatto che la figlia non sappia che la madre \u00e8 una strega. Perch\u00e9, immagino, sapendolo avrebbe chiesto a lei l'unguento per Pietro. Inoltre il potere sopito in lei che in alcuni finale viene risvegliato potrebbe indicare appunto che \"ha la magia nel sangue\".FinalFabbiX ha scritto:- non esiste un finale strettamente positivoMah non sono d'accordo... Poi dipende anche cosa intendi per finale strettamente positivo.SpoilerStrega sopravvissuta, Inquisitore morto e tutti felici e contenti? Penso sia giustamente infattibile proprio per via della volont\u00e0 della strega che, anche se liberata, decide comunque di sacrificarsi per purificare la terra. A me per dire \u00e8 piaciuto molto il finale al par.20, forse lo ritengo il pi\u00f9 positivo di tutti. Anzi, a ben pensarci forse il finale migliore \u00e8 la combo 17->26 (peraltro ottenibile solo con il gatto), perch\u00e9 pi\u00f9 volte negli altri finali il famiglio si rimprovera di non aver passato gli ultimi attimi con lei, mentre nel 17 c'\u00e8 una descrizione molto tenera degli ultimi momenti insieme prima del sacrificio."
    ],
    [
        "155343",
        "Periodonikes",
        "Prime impressioni: Apro il file e percepisco subito una grande cura dietro questo corto. La storia inizia senza troppe regole, giusto \u201cscegli la forma del famiglio e vai\u201d. Scelgo il corvo, il potere della memoria mi sembra il pi\u00f9 a tema.SpoilerVado dall\u2019Inquisitore, che sembra essere l'unico capace di liberare la mia padrona. Gli offro i miei servigi visto che il mio obiettivo \u00e8 salvarla. Ma grazie a me lui acquisisce tanto potere da soggiogare la nazione, e dopo anni la Strega torna per uccidere me e lui. E io gli do una mano. FineAderenza al tema e narrazione: Questa settimana mi ero messo d\u2019impegno. Con il luned\u00ec mattina libero, volevo leggere, analizzare e postare la recensioni di entrambi i corti prima di pranzo. Poi ho aperto Storia di un famiglio XD Scherzi a parte, lo stile di scrittura ha subito messo le cose in chiaro: \u00e8 un corto complesso, ricercato, che chiede al lettore uno sforzo in pi\u00f9. Quindi l\u2019ho affrontato con quest\u2019ottica, e devo dire che ne sono uscito abbastanza soddisfatto. I testi sono arzigogolati, a volte anche troppo, facendo perdere chiarezza alla narrazione che a mio avviso \u00e8 molto importante, soprattutto in un librogame. La storia poi, \u00e8 complessa e sparsa nei vari paragrafi, e per averla chiara bisogno leggere il corto pi\u00f9 e pi\u00f9 volte.SpoilerIn questo ci viene in aiuto il gameplay con la possibilit\u00e0 di tornare indietro nel tempo\u2026 Espediente che, per quanto funzioni e sia efficace dal lato game, non ho trovato coerente a livello narrativo. Il famiglio pu\u00f2 viaggiare nel tempo? Perch\u00e9 solo 2 volte? Perch\u00e9 ogni volta DEVE usare un aspetto diverso? Inoltre, seppur apprezzando la scelta di accettare un finale o tornare indietro, io non volevo mai tornare indietro. Sono arrivato fino a un certo punto e voglio vedere come finisce\u2026 Tornare indietro e privarmi di quel paragrafo che chiude la storia creata con le mie scelte mi \u00e8 sembrata una brutalit\u00e0, per quando si capisca, su per gi\u00f9, dove la storia andr\u00e0 a parare, ma ci torner\u00f2 poi.Come ho letto il corto e gameplay: Con una mano da cellulare, mentre mangiavo. Ho faticato a fare il grafo di questo corto, tanto \u00e8 complesso. E nonostante la complessit\u00e0, tutto \u00e8 gestito magistralmente.SpoilerCi sono 3 macro-sezioni (Alba, Strega e Famiglio dall\u2019Inquisitore, Famiglio solo dall\u2019Inquisitore), ognuna raggiungibile da due forme su tre. I testi sono quasi sempre coerenti con il percorso scelto (dico quasi perch\u00e9 ha volte ho trovato incongruenze tipo la vedova morta senza che io l\u2019abbia uccisa) e i paragrafi raggiungibili solo da determinati famigli sono ben personalizzati, danno spesso note di colore alla storia e invogliano davvero a rigiocarlo. E a proposito di rigiocabilit\u00e0, direi che \u00e8 necessaria. Nel senso che a volte la storia in un percorso d\u00e0 per scontate alcune cose che si scoprono in percorsi fatti con altre forme. Inoltre volevo ribadire il concetto del rewind: a livello di giocabilit\u00e0 \u00e8 un\u2019ottima trovata, permettendoti di fare 3 run, provare tutte le forme e sfruttare le conoscenze accumulate per fare scelte sempre migliori\u2026 Ma se mi metti la scelta prima del finale mi spezzi la magia. Io voglio sapere dove mi portano quelle scelte, voglio vedere come finisce. Anche alla decima run quando arrivavo a quel paragrafo non avevo voglia di fare il rewind. Tanto, dopo aver letto il finale, lo avrei fatto comunque e senza infrangere nessuna regola.L\u2019eredit\u00e0 del corto (o altrimenti detto, cosa mi ha lasciato dopo la lettura): Chi ha scritto il corto ha davvero tantissime potenzialit\u00e0, sia a livello strutturale che a livello di stile. Basta correggere il tiro e riprovare. Mi raccomando, non mollare!Giudizio finale: Bello ma non per tutti."
    ],
    [
        "155348",
        "Zakimos",
        "Adoro la narrazione emergente e i testi criptici, sebbene sia consapevole che usarli in un librogame sia un rischio: come possono sposarsi con scelte prese coscientemente? In questo corto tuttavia non ho avvertito quel problema: l'oscurit\u00e0 pervade il background della storia, \u00e8 vero, ma di volta in volta le singole scelte sono invece gestibili e plasmano un mondo coerente, su fondamenta di cui per\u00f2 non abbiamo controllo. Le costruiremo giocando pi\u00f9 volte ed esplorando ogni opzione ma alcuni punti resteranno comunque oscuri: per molto questi sar\u00e0 giustamente un problema, per me no, perch\u00e9 amo quando in un'opera restano elementi non spiegati e buchi da colmare con la fantasia - sempre che non siano buchi di trama, ovviamente!Si tratta insomma del contraltare dell'altro corto di questa settimana, un prodotto dichiaratamente mirato a palati di un certo tipo e che non pu\u00f2 incontrare il gusto della massa. Vorrei premiare chi ha scritto il corto per il suo coraggio, se non fosse, purtroppo, per la scarsissima aderenza al bando. La sensazione di opera \"riciclata\" o adattata a forza \u00e8 alta e inevitabilmente penalizza il voto. Per il resto, e per i miei meri gusti personali, ce ne fossero di prodotti cos\u00ec.Voto: 7,5"
    ],
    [
        "155350",
        "Pirata delle Alpi",
        "Recensione di Storia di un famiglioQuesto corto \u00e8 molto originale e interessante, ma forse un po' confusionario.Va bene per la scelta della forma: ognuna apre vari stili di gioco diversi e la storia varia a seconda del animale scelto per compiere la missione. Interessanti le particolarit\u00e0 del serpente e del gatto.Lo stile non \u00e8 male, ma mi sembra che l'autore misterioso abbia voluto mettere troppa carne sul fuoco e il risultato non \u00e8 veramente all'altezza del potenziale dell'ambientazione: la strega sembra essere l'unica a fermare la siccit\u00e0, ma il suo potere \u00e8 invidiato dal Inquisitore (che sembra intendersene anche lui di demonologia). Poi, c'\u00e8 questa storia di Alba e sua madre: si potrebbero fare vaie ipotesi sul legame fra vari personaggi, ma tutto rimane molto sfocato. Ahim\u00e8 questi elementi fanno prendere acqua ad un corto che parte bene.I finali sono molti, ma mi hanno lasciato con il dubbio di aver sbloccato quello buono oppure no.Non credo che questo corto rispetti molto il tema del bando, ma sbaglier\u00f2 sicuramente.Quindi, buone idee, ma troppo poco spazio per sfruttare tutto al 100%. Amico autore, spero che questa tua opera diventi un Libro Nostro con tanto di paragrafi, perch\u00e9 c'\u00e8 del buono!Il mio voto \u00e86e menzione speciale per le illustrazioni!"
    ],
    [
        "155354",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Stile di scrittura particolare ed un po' ermetico. All'inizio spiazza ma poi diventa affascinante e aiuta a calarsi nella storia(+) Struttura in fin dei conti abbastanza semplice ma ben studiata che fa apparire il corto anche pi\u00f9 esteso(+) Buona longevit\u00e0(+) Cura grafica/impaginazione\u00a0 del corto molto alta.CONTRO(-) A volte il livello di ermetismo e di non detto \u00e8 troppo grande. Specie alla prima run \u00e8 abbastanza frustranteADERENZA Al TEMA: BuonaTema rispettato. Anche in questo caso non mi fa gridare al miracolo in quanto le conseguenze delle scelte vengono solo descritte in modo abbastanza sbrigativo e tendono un po' a ripetersi.Ad ogni modo \u00e8 interessante esplorare tutte le ramificazioni e conseguenze disponibili nel corto.POTENZIALE DI AMPLIAMENTO: Sono combattuto su questo punto. Uno dei punti di forze \u00e8 proprio il suo essere ermetico e nel lasciare aperti molti interrogativi quindi non sono certo che beneficerebbe di una estensione.Pensare inoltre di avere molte pi\u00f9 pagine con uno stile cosi asciutto, ermetico potrebbe forse anche stancare eccessivamente il lettoreGiudizio Finale: Corto molto particolare, forse per pochi, che mi sento di premiare con un voto alto in quanto si percepisce il grande lavoro che c'\u00e8 dietro.VOTO 8"
    ],
    [
        "155356",
        "sancio",
        "In questo corto colpisce subito l'accattivante grafica coi simboli e testo colorato degli animali che possiamo impersonare. Ottima la scelta di distinguere le scelte con disegni e colori.Una prosa di tutto rispetto ma con delle cadute come \"stende piani\" o \"nuovo di zecca\". Non molto chiari alcuni passaggi lessicali come tra il paragrafo 14 al 25 o il paragrafo 21 nelle scelte \"se non hai ancora sacrificato la tua ultima vita\" o \"se non hai ancora manipolato la memoria\".La storia abbastanza peculiare non mi ha per\u00f2 fatto percepire appigli sufficienti per rispettare abbastanza il tema del bando.Altre debolezze nella struttura, dovute all'inesperienza o alla mancanza di spazio:(Da gatto) Si usa lo stesso paragrafo destinazione sia che la strega venga bruciata che salvata. Avrei diversificato le conseguenze di un bivio cos\u00ec importante.Alcuni paragrafi sono piuttosto lunghi, sicuramente funzionali all'atmosfera e all'immersione del lettore ma controproducenti per la longevit\u00e0 del gioco.In conclusione molto piacevole da vedere, non immediato nella lettura e comprensione\u00a0 e un ottimo potenziale del comparto \"game\" non sfruttato. Al netto dei difetti comunque diverte e coinvolge il lettore.Voto: 6"
    ],
    [
        "155358",
        "giax",
        "Un corto complesso, sia per struttura che per narrativa, ben studiato ma che soffre il limite di pagine del concorso.La prosa \u00e8 molto ricercata, e si sposa bene con le vite e le conoscenze sovrannaturali di una strega e del suo famiglio. Funziona meno bene quando l'autore/autrice tenta di far parlare in modo meno ricercato alcuni personaggi secondari, come le guardie.La possibilit\u00e0 di scegliere fra tre forme diverse \u00e8 bellissima, ed \u00e8 geniale il fatto di doverle usare tutte per poter capire a fondo la trama, che non viene mai svelata per intero nella giocata con una sola forma. Se questo pu\u00f2 sembrare un limite, la possibilit\u00e0 di tornare indietro nel tempo cambiando forma permette allo stesso tempo di poter capire la trama all'interno della stessa run, e di mantenere il corto aderente al tema (dando per scontato che sar\u00e0 il lettore a sfruttare le conoscenze acquisite con la forma precedente per prendere decisioni migliori con la nuova forma).Dovendo gestire tre forme, la quantit\u00e0 di paragrafi da descrivere aumenta, riducendo (troppo) la durata della giocata con una singola forma: con due o tre scelte si arriva alla fine. Questo limite viene parzialmente mitigato dal poter continuare la stessa run con un'altra forma.I limiti di lunghezza, per\u00f2, si fanno notare maggiormente nei cambi di scena: alcuni sono cos\u00ec repentini e imprevedibili da non essere per nulla chiari.Complimenti per il tocco di classe del sasso di fiume (Pietro-Alba), che non avevo colto e che ho capito solo grazie all'intervento di Riccardo Rossi su Facebook.Ci\u00f2 che pi\u00f9 ho apprezzato \u00e8 la diversificazione e la cura dei finali, mai scontati e sempre godibili pur nella loro negativit\u00e0.Il paragrafo 20 \u00e8 un piccolo capolavoro.In definitiva, pur con i limiti che derivano dall'aver compresso tre trame nella lunghezza di una, il corto che mi ha pi\u00f9 entusiasmato fino a qui.Voto: 8"
    ],
    [
        "155364",
        "FinalFabbiX",
        "STORIA DI UN FAMIGLIO - Voto 6.5Ci ho pensato molto. Nella mia prima recensione, volevo stroncare il corto per questi motivi:- non ho trovato il tema azzeccato- non mi \u00e8 piaciuto del tutto il regolamento di gioco, in particolare la gestione delle morti (che faccio quando muoio due volte? Brucio il corto?)- non condivido l'entusiasmo di Marco Zamanni per lo stile di questo corto. La ricerca c'\u00e8 e si vede, ma, dall'altro lato, spesso le parole superflue spariscono per far spazio a metafore improbabili, supercazzole e termini inutilmente ricercati- la gestione del punto di vista impedisce di capire cosa sta succedendo nonostante non ci sia alcuna ragione logica per tutto ci\u00f2. Ad esempio, non si capisce da dove si parta e come si passi dalla scena dei due soldati a quella della figlia della vedova.Al netto di questo, va per\u00f2 premiata la cura maniacale con cui \u00e8 stato realizzato e impaginato in corto, che a livello grafico e di semina e raccogli ha stile da vendere."
    ],
    [
        "155367",
        "mark phoenix 79",
        "corto destinato a far discuteresicuramente un po penalizzato dai limiti del concorso (in termini di spazio a disposizione)e sinceramente anche con un attinenza al tema un po \"tirata per i capelli\"mi viene in mente che il corto sia un estratto di un lavoro pi\u00f9 grande o un adattamento di qualcosa gi\u00e0 scrittobella la parte grafica e in ogni caso voglio premiare l'evidente impegno degli autorivoto 6.5"
    ],
    [
        "155369",
        "2p2z",
        "Anticipo il voto e scrivo la recensione appena ho un minuto: 6 con riserva."
    ],
    [
        "155370",
        "Adriano",
        "A primo impatto il racconto \u00e8 davvero molto gradevole.A uns lettura pi\u00f9 approfondita \u00e8 un po' un peccato che ci siano cos\u00ec tante possibili strade, e tutte troppo brevi, e con passaggi lunghi in cui spesso emerge la necessit\u00e0 di poter effettuare qualche scelta in pi\u00f9... ma tant'\u00e8.\u00c8 comunque carino vedere la storia da pi\u00f9 puntini vista differimento...Il corto ha qualche \"eco\" di Macchine mortali.Molto buona anche la resa visiva: l'autore/autrice ha fatto un ottimo lavoro con colori e disegni.Mi spiace solo che parte delle storie narrate non rimangano troppo in mente, e di non aver avuto troppo tempo per scrivere un commento pi\u00f9 approfondito.Voto: 7."
    ],
    [
        "155372",
        "EGO",
        "Ecco, passiamo dalle troppe virgole di un Corto a un altro che invece punteggia quasi sempre fermamente, al servizio di una prosa che punta a stupire sacrificando la chiarezza. Forse voleva rispecchiare il pensiero e il punto di vista non umano del famiglio, ma l\u2019effetto finale \u00e8 straniante e confonde le idee, appesantendo la lettura. Soprattutto i dialoghi non convincono: sono evidentemente scritti a bella posta per chiarire un po\u2019 il testo nebuloso, ma in questo modo risultano artificiosi.La meccanica del Corto \u00e8 interessante, e non si pu\u00f2 che lodare l\u2019effetto grafico del colore e dei simboli. I suggerimenti sibillini che dovrebbero guidare le mostre scelte sono soggetti alle stesse debolezze gi\u00e0 discusse per il testo del Corto; a volte sono molto chiari, altre volte una scelta apparentemente sensata si rivela sbagliata. Mi sfugge un po\u2019 il senso del \u201cnon accetto -> ritento\u201d, se non nell\u2019ottica di far durare di pi\u00f9 una partita altrimenti brevissima: del resto non c\u2019\u00e8 un finale ideale, tutt\u2019al pi\u00f9 si scoprono differenti risvolti della storia, ma si pu\u00f2 farlo anche ripartendo semplicemente da capo. Sarebbe stato molto interessante imbastire un true path \u201cmultianimale\u201d che, se percorso nel modo giusto, portasse a qualche mirabolante rivelazione e/o a un finale che facesse contenti tutti. Mi piace pensare che ci\u00f2 avrebbe elevato il Corto a vette notevolmente pi\u00f9 alte, ma magari l\u2019autore la pensa del tutto diversamente.L\u2019attinenza al bando \u00e8 discutibile e la lettura impegnativa non aiuta il Corto a farsi amare. Tuttavia, la qualit\u00e0 c\u2019\u00e8.Voto: 7"
    ],
    [
        "155375",
        "FinalFabbiX",
        "Votazioni chiuse!"
    ],
    [
        "155397",
        "2p2z",
        "Giustifico il mio ritardo con una premessa: mentre scrivevo questa recensione, la mia gatta \u00e8 salita sul pc e tra tutti i tasti calpestabili ha scelto di tenere delicatamente la zampetta sul tasto power per qualche secondo... ovviamente non avevo salvato. Allego foto prima del danno.(Del resto avrei dovuto immaginarmelo, quell'espressione non prometteva nulla di buono.)Questo corto inizia con una promessa che cattura immediatamente chi legge: la possibilit\u00e0 di scegliere la propria forma animale. Si tratta di un format che vedo molto bene in un libro pubblicato, sebbene presenti delle indubbie problematiche a livello di stampa: gi\u00e0 immagino lo stonfo che chieder\u00e0 il tipografo... per fortuna per\u00f2 le icone degli animali potranno ben sopperire alla questione colori.Il problema pi\u00f9 grande di questo corto, a mio parere, \u00e8 che la narrazione \u00e8 oscura. Si vede che chi scrive ha un'idea chiara del mondo che va a raccontare, ma lo stile che utilizza non aiuta chi legge a vederlo con la medesima chiarezza.Per spiegare cosa intendo, ripropongo un walkthrough della mia prima giocata con perplessit\u00e0 a corredo.I primi dubbi li ho avuti sin dalparagrafo 1: il racconto inizia in media res. Siamo in una cella con la nostra strega e padrona, all'alba sar\u00e0 eseguita la sua condanna a morte*.Spoiler*Lol, ho appena realizzato che l'alba e Alba sono entrambe determinanti per il destino della strega: se si fosse trattato di una profezia sarebbe stato un colpo di scena davvero grazioso.La strega \u00e8 stoicamente pronta a sacrificarsi e ci espone il suo piano: la sua vita in cambio della salvezza della terra. Noi non vogliamo arrenderci alla sua volont\u00e0: 'sti cazzi la terra! Vogliamo salvarla, checch\u00e9 ne dica la nostra padrona. Questa sospira di fronte alla nostra cocciutaggine e ci dice \"Fa' ci\u00f2 che vuoi. Ti aspetter\u00f2 fino al termine della notte, per chiacchierare di cosa farai domani\". E qui ho messo il primo punto interrogativo: al termine della notte, ovvero all'alba, la strega verr\u00e0 uccisa. Di cosa dovremmo chiacchierare? Non stiamo forse gi\u00e0 chiacchierando adesso? E il \"cosa farai domani\" \u00e8 da intendere come \"cosa farai domani per salvare la strega\" o \"cosa farai domani quando la strega non ci sar\u00e0 pi\u00f9\"?Soprassiedo. Ora c'\u00e8 la parte interessante: \"calpestare le strade del mondo richiede una forma. Quale assumi?\". Domanda che sorge spontanea: ma quindi al momento non abbiamo una forma? Siamo solo una sfera di potere liquido in attesa di essere plasmata all'occorrenza? Poco importa, andiamo avanti.Resisto alla scelta pi\u00f9 scontata (il gatto), e opto per la serpe.Paragrafo 2.Il racconto inizia di nuovo in media res. Due miliziani che litigano. Dove siamo noi? Qual \u00e8 la nostra posizione rispetto a questi due nuovi personaggi? Lo scopriamo solo andando avanti nella lettura, esattamente alla fine del paragrafo. Non \u00e8 esattamente comodo per chi legge, e neanche la discussione dei due \u00e8 molto cristallina.Il primo miliziano prende in giro il secondo riguardo al suo \"sasso di fiume nuovo di zecca\" (capisco il sarcasmo, ma funzionerebbe di pi\u00f9 se prima si chiarisse che si tratta in effetti di un pendaglio). Non riesco a capire di cosa parlano i due, e anche la dinamica non \u00e8 chiarissima: la frase \"il miliziano pi\u00f9 alto ride\", per la posizione che occupa, dovrebbe riferirsi al secondo miliziano, quello che ancora non ha parlato (quindi Pietro), invece mi rendo conto che si riferisce a Luca. Il verbo \"intasca\" nella frase successiva porterebbe a supporre che il pendente venga \"rubato\" da Luca, quando invece \u00e8 lo stesso Pietro che lo nasconde in saccoccia, prima di ribattere: \"non capiresti i miei affari neanche se ti sputassero in faccia\". Se \u00e8 un modo di dire, non lo conosco, e neanche capisco in che modo sputare in faccia a qualcuno potrebbe aiutarne il comprendonio. Ma anche qui, soprassiedo e vado avanti.Scelgo di nutrire il rancore sopito di Luca: non so cosa aspettarmi onestamente, ma forse se la faccio finire a scazzottata posso squagliarmela.Paragrafo 4.Non so in che modo ho nutrito il rancore sopito di Luca, visto che il primo a sbottare \u00e8 Pietro: \"quasi vent'anni senza una moglie e ora sei tu a latrare per la gelosia\". Due righe prima si diceva che i miliziani erano giovani, come fanno a stare senza una moglie per vent'anni se hanno vent'anni? E in che modo il non avere una moglie \u00e8 correlato con la gelosia?Fatico a capire, ma vado avanti. Il fatto che i due miliziani avessero una relazione l'ho appreso pi\u00f9 tardi dai commenti nel forum.Paragrafo 8.Altra scena in media res. E adesso dove siamo? Ci vengono presentati due personaggi che parlano come se li conoscessimo \"la madre... la figlia\", ma come siamo arrivati qui dalla prigione? Teletrasporto?La rosa di scelte non aiuta: \"persuadi Alba ad aiutarti per un amore sicuro con Pietro\" ah quindi questa Alba sarebbe quella che ha dato il pendente a Pietro. E a noi chi ce lo dice? La voce narrante. Non \u00e8 esattamente un bel modo per venirlo a sapere.L'altra scelta disponibile pure \u00e8 spiazzante: \"le offri il potere di una Strega\", a che pro? La madre di Alba mi sembra una strega anche lei, visto come mescola il pentolone e come parla della nostra padrona, che per lei non \u00e8 altro che una \"fattucchiera forestiera\" (paura della concorrenza?). Il fatto poi che dica \"siamo sole a questo mondo\" mi sembra sottintenda che siano streghe anche loro. Ma forse qui mi sbaglio io.Il problema \u00e8 che di paragrafo in paragrafo la situazione si fa sempre meno chiara, e detesto fare le scelte senza criterio. Opto per la seconda: le offro il potere di una strega, senza avere la pi\u00f9 pallida idea di quello che sto facendo, e vado al 14.Paragrafo 14.\"Non risponde\", chi? Ok, era Alba, potevo arrivarci. Alba si fionda fuori dalla finestra. E noi che facciamo? La seguiamo? A quanto pare s\u00ec, perch\u00e9 lei ci parla. Stiamo correndo? Stiamo fuggendo? Boh. Andiamo avanti.Paragrafo 25.Adesso siamo tornati in prigione dalla strega. Dev'essere cos\u00ec visto che c'\u00e8 la nostra padrona che parla. Come siamo entrati? Beh, noi siamo una serpe, possiamo sgusciare tra le sbarre, ma Alba? C'\u00e8 pure lei con noi. A questo punto immagino che ci sia una finestra e che lei si trovi al di fuori, se non fosse che la presenza di una finestra ci avrebbe potuto evitare di dover distrarre le guardie all'inizio. Mi sento annaspare: il testo non mi d\u00e0 nessuna indicazione, non so come immaginare la scena e non \u00e8 una bella sensazione.\"Attendete il momento opportuno per fuggire\", dice la voce narrante. Qualcosa non torna: se l'obiettivo era fare scappare la strega, non lo potevamo fare anche prima? La presenza di Alba era fondamentale? Non sembrerebbe. A meno che non le abbiamo fatto veramente dono del potere di una strega, come le avevamo promesso... ma no, andando avanti \u00e8 la strega che le fa dono del suo potere, prima di trasformarsi in germoglio. Alba adesso \u00e8 la nuova strega. Mi sta bene cos\u00ec? Non lo so, non ci ho capito molto. Provo a rigiocare, ma la sensazione di frustrazione permane.Insomma, la narrazione non \u00e8 chiara, la storia resta oscura, le mie scelte sono affidate al caso. Non \u00e8 quello che cerco in un librogame, per\u00f2 ammetto che ci sono tanti elementi interessanti e una struttura valida. Probabilmente migliorando lo stile e la narrazione, gli autori di questo corto potranno fare grandi cose."
    ],
    [
        "155399",
        "GGigassi",
        "2p2z ha scritto:fa paura quello sguardo"
    ],
    [
        "155490",
        "F.A.S.",
        "In questo racconto l\u2019autore, o autrice che sia, adotta la visione distorta della stregoneria dovuta alla Riforma protestante e alla Controriforma cattolica, lontana dalla realt\u00e0 della sopravvivenza di culti pagani uniti a conoscenze erboristiche e mediche. Quindi gi\u00e0 questa visione mi lascia dubbioso, se a questo aggiungo il contrasto che la strega \u00e8, in fondo, animata da buoni propositi pur accompagnandosi ad un famiglio demoniaco, non riesco proprio ad apprezzare l\u2019ambientazione.La veste grafica, in compenso, cattura subito la mia fantasia come la possibilit\u00e0 di trasformarsi in diversi animali ed affrontare in maniera diversa il racconto. L\u2019idea, pur buona, non \u00e8 sfruttata a fondo perch\u00e9 ogni paragrafo \u00e8 neutro mentre poteva essere personalizzato maggiormente in base all\u2019animale che lo affronta, utilizzando i colori diversi in maniera pi\u00f9 pervasiva invece che solo nelle scelte finali.Mi hanno lasciato perplesso i continui salti di ambientazione da un paragrafo all\u2019altro, senza, a volte, alcun collegamento logico tra le varie fasi del racconto, semplicemente ti ritrovi in un nuovo posto.Il regolamento non comprende variabili o parole chiave, a parte il ricordarsi le forme animali gi\u00e0 assunte in precedenza. Proprio questo stratagemma consente di prolungare le sessioni di gioco senza completare tutte le possibili scelte, incrementando la possibilit\u00e0 e la voglia di rigiocarlo.Infine, manca secondo me ogni attinenza al bando, il racconto si svolge nell\u2019arco di una sola notte quindi non ci sono eredit\u00e0 delle scelte del passato. Il voto lo esprimer\u00f2 nella settimana di recupero."
    ]
]