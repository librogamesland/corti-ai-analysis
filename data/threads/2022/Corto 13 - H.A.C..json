[
    [
        "155451",
        "FinalFabbiX",
        "VOTAZIONI #6(fino a domenica 20)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155455",
        "Prodo",
        "HAC \u00e8 un racconto tremendamente attuale, che parla di chip informatico tradotto sotto pelle, ma cala il suo narrato nell'annosa questione del rapporto tra privato cittadino e stato. Di pi\u00f9: leggendolo viene da chiedersi dove finisce la libert\u00e0 individuale e dove inzia quella collettiva e quando lo stato pu\u00f2 intervenire con obblighi per far s\u00ec che un bene maggiore si affermi a dispetto della dissidenza personale. Tutto questo senza chiamare in causa malversazioni varie, interessi nascosti e volont\u00e0 di controllo tout court.Sono argomenti complessi destinati forse anche a infervorare il dibattito generale, considerando il parallelismo con il green pass e i vaccini attuali. Personalmente mi tengo fuori dalla spinosa questione e cerco di valutare il racconto per quello che \u00e8. Dico subito che l'ho abbastanza apprezzato perch\u00e9 la verve narrativa c'\u00e8 e la vicenda \u00e8 sufficientemente approfondita da suscitare interesse e a tratti divertire, ma non lo ritengo paragonabile ai migliori corti in gara quest'anno per due motivi. Il primo, meno importante, una tendenza da parte dell'autore alle ripetizioni. Si tratta di una forma di \"incuria\" del testo che mi indispone alquanto, ho una specie di fissazione al riguardo. Quest'anno l'ho riscontrata in diversi lavori, ma in HAC in particolare mi ha infastidito. Il termine utilizzare, nelle sue varie declinazioni, per fare un esempio, \u00e8 ripetuto troppe volte, spesso nella stessa frase. Si tratta comunque di un difetto di stile secondario, su cui sarei potuto passare sopra. Ma si accompagna a una mancanza pi\u00f9 importante: HAC vuole dire tantissimo, ma non ci riesce. Non so stabilirne esattamente il motivo: forse i paragrafi lunghi hanno in qualche modo depotenziato l'intreccio, forse l'autore si \u00e8 trovato a esaurire lo spazio prima del previsto. Fatto sta che gli argomenti introdotti, di base complessi e molto interessanti come gi\u00e0 accennato, non vengono quasi per niente approfonditi. Di fatto le direttrici principali della storia sono un paio, e i finali tre o quattro: si insiste molto sull'impossibilit\u00e0 di sfuggire al sistema e di fatto in un modo o nell'altro ci si uniforma, anche nell'epilogo \"migliore\", in cui imbrogliamo lo stato consapevoli delle conseguenze degli esperimenti compiuti, ma certi che le nostre azioni finiranno per rimandare l'inevitabile e non contrastarlo efficacemente.Gli epiloghi sono la cosa che mi \u00e8 piaciuta di pi\u00f9 dell'opera: sono divertenti, frizzanti, ben pensati e in un paio di casi anche abbastanza sorprendenti. Personalmente ho adorato quello in cui ci risvegliamo alla scrivania dell'ufficio senza ricordare nulla, convinti di esserci addormentati sul lavoro.L'autore dimostra di saperci fare e di avere solide basi: non mi stupirei se fosse qualcuno che ha gi\u00e0 ottenuto in passato ottimi piazzamenti al concorso. La presenza dei link ai rimandi avvalora questa tesi. La base narrativa e l'esperienza tecnica si notano, tuttavia alla ricetta, come detto, manca qualcosa e alla fine i conti tornano meno di quanto sarebbe stato possibile. Peccato. Hac rimane comunque un buon corto, ma un gradino sotto ai migliori del lotto.Voto finale di Prodo: 7."
    ],
    [
        "155460",
        "EGO",
        "Una tematica tremendamente attuale, quella di questo Corto, e che mi ha angosciato fin dal principio. E se l\u2019angoscia voleva essere l\u2019emozione di fondo che permea l\u2019intera opera, allora l\u2019autore \u00e8 perfettamente riuscito nell\u2019intento; a scapito, per\u00f2, dell\u2019aspetto ludico del Corto. In effetti mi sono sentito completamente privo di qualsiasiagencysugli eventi, a maggior ragione perch\u00e9 non esiste un finale \u201cvittorioso\u201d e ogni conclusione della storia ha comunque il retrogusto del fallimento, anche se soltanto insinuato. Inoltre c\u2019\u00e8 un certo spreco di paragrafi: a mio parere, quando si ha cos\u00ec poco spazio a disposizione - e ancor pi\u00f9 quando so scrivono paragrafi cos\u00ec lunghi - \u00e8 quasi un delitto che un paragrafo non finisca con un bivio. Ci\u00f2, in questo Corto, accade specialmente quando facciamo una delle scelte pi\u00f9 azzardate, che dopo una scoperta scottante o una decisione coraggiosa ci incanalano subito verso i finali pi\u00f9 negativi. Funziona benissimo per l\u2019atmosfera, ma dal punto di vista dell\u2019interattivit\u00e0 l\u2019opera \u00e8 molto povera.Per dei paragrafi cos\u00ec prolissi, poi, lo stile di scrittura \u00e8 penalizzato da uno scarso uso della punteggiatura (usate \u2018ste cacchio di virgole, ragazzi!), da una certa ripetitivit\u00e0, e da qualche incertezza di troppo. Tutti aspetti che si potevano migliorare con una rilettura in pi\u00f9, o magari facendo leggere l\u2019opera a un paio di amici che sottolineassero questi aspetti.Spiace, perch\u00e9 lo spunto di base \u00e8 solido; ma la vicenda non \u00e8 interessante da giocare, le possibilit\u00e0 sono molto limitate, e il Corto sembra pi\u00f9 la bozza di qualcosa di pi\u00f9 grande, che un\u2019opera a s\u00e9 stante.Voto:7"
    ],
    [
        "155467",
        "GGigassi",
        "Che questo Corto voglia servire a fare propaganda no vax? Ho preferito concedere all\u2019autore il beneficio del dubbio e mi sono tuffato nella lettura. La scrittura \u00e8 sicuramente buona, o comunque assolutamente efficace per quello che si propone di offrire: un\u2019azione serrata e un\u2019ambientazione futura che forse \u00e8 un po\u2019 troppo simile alla nostra (trasmetteremo ancora cos\u00ec i dati nel 2049? E i server non saranno sostituiti da altro?).La prima leggiocata mi ha lasciato un\u2019ottima impressione, con un finale non del tutto \u201cvincente\u201d ma comunque soddisfacente, e quindi con la voglia di rileggiocare il Corto per assaporarne le varie diramazioni possibili. Solo che queste si sono rivelate essere quasi illusorie, con paragrafi che si sovrappongono anche se si prendono strade diverse. Alla fine l\u2019unico snodo importante \u00e8 al 13 e se da l\u00ec imbocchiamo la strada pi\u00f9 \u201cvincente\u201d (a proposito: ottimo colpo di scenaSpoilerla redenzione di Jack) ci ritroviamo in paragrafi dove i personaggi mi hanno dato l\u2019impressione di parlare in maniera troppo teatrale, artefatta e anche un po\u2019 confusa (\u201ccommettere qualsiasi tipo errore o empiet\u00e0\u201d), segno che forse arrivato verso la fine l\u2019autore non ha potuto fare un\u2019ultima revisione che mantenesse lo stesso standard qualitativo. Molto bello comunque il finale \"migliore\" in cui non mancano il dubbio e l\u2019amarezza.Anche in questo Corto, poi, mancano le virgole nelle interpellazioni; cfr. par. 11: \u201cMikeVIRGOLAdavvero pensavi\u2026\u201d o par. 7 \u201cCiaoVIRGOLAPaul\u2026\u201d E le virgole mancano anche altrove: cfr. par. 16: \u201cSi fermiVIRGOLAlui \u00e8\u2026\u201dA livello ludico il Corto \u00e8 uno SLTA senza alcuna prova da superare o parole-chiave o enigmi, e francamente mi \u00e8 dispiaciuto che non ce ne fossero per vivacizzare un po\u2019 la leggiocata, anche in considerazione di quello che ha fatto l\u2019autore dell\u2019altro Corto in gioco questa settimana. Essendo un Corto anche investigativo ci avrei visto bene qualche paragrafo nascosto. Qualche paragrafo in pi\u00f9 (e quindi un gioco pi\u00f9 articolato) ci sarebbe stato proprio bene! Tanto pi\u00f9 che avanzavano ancora ben due pagine, e che un bel po\u2019 di spazio si sarebbe potuto ricavare dalle righe lasciate vuote.Comunque il difetto pi\u00f9 grande di questo Corto \u00e8 che \u00e8 maledettamente fuori tema, peggio ancora di quelli sulla ragazzina/strega e sulla studentessa universitaria. Alcuni potrebbero ricordarmi che FinalFabbiX (credo fosse lui) avesse citato tra le possibili interpretazioni del bando l\u2019idea di proporre delle distopie, per\u00f2 per crearne una propriamente detta bisogna avere un modello di riferimento conosciuto a tutti: noi non abbiamo nessun riferimento su come sar\u00e0 il 2049\u2026S\u00ec, ok, possiamo considerare come scelte determinanti quelle che vengono ricordate nell\u2019introduzione, ma per me non basta. E anche se l\u2019autore avesse scritto che (la butto l\u00ec) l\u2019H.A.C. era stato ideato dopo gli attacchi dell\u201911 settembre per me sarebbe stato ancora tirato per i capelli. Questo Corto ha comunque i suoi pregi e in definitiva il mio voto \u00e86 (sei).PS: curioso come in un Corto in cui abbondano righe bianche non ce ne sia una tra il 6 e il 7 (ma mi pare non fosse elemento determinante per l\u2019esclusione al concorso, quest\u2019anno)."
    ],
    [
        "155472",
        "FinalFabbiX",
        "GGigassi ha scritto:(ma mi pare non fosse elemento determinante per l\u2019esclusione al concorso, quest\u2019anno).Corretto."
    ],
    [
        "155473",
        "sancio",
        "Quest'opera si apre, dopo l'antefatto, con un lunghissimo primo paragrafo che un corto a mio avviso non si pu\u00f2 permettere. I paragrafi sono tutti mediamente corposi (alcuni un'intera pagina) infatti l'opera ne conta solo 20, di cui 4 poi sono finali. Longevit\u00e0 quindi molto limitata.Qualche refuso di impaginazione e battitura tipo: Par.18 Marbles diventa MabelsAl par. 8 vengo sorpreso dalle mie telecamere: poco plausibile.Il finale al par. 11 \u00e8 tirato via, quasi monco e improbabile.La storia anche se non molto originale sarebbe pure valida, ma manca molto motore del comparto \"game\". Ci sono infatti solo i bivi, e pochi. Purtroppo anche l'attinenza al tema non c'\u00e8. Non ci sono scelte da poter fare lontane nel tempo perch\u00e9 si svolge tutto nel presente, eccetto l'antefatto che per\u00f2 non ha scelte.Voto: 4,5"
    ],
    [
        "155477",
        "F.A.S.",
        "H.A.C. \u00e8 un racconto che pesca a piene mani dall\u2019immaginario complottista contemporaneo e lo traspone in un futuro prossimo in un racconto dal sapore cyberpunk: chip sanitari impiantati sotto pelle, possibilit\u00e0 di usarli per curare malattie o per individuare criminali o, forse, per fare cose peggiori dal governo, ricerche per cancellare o modificare i ricordi anche collettivi in un \u201cGrande reset\u201d. Cosa posso dire di tutto questo se non raccontare cosa mi \u00e8 successo. Quando mi hanno inoculato la prima dose di vaccino, il medico ha estratto per sbaglio tutti e cinque i chip contenuti nella fialetta e me li ha iniettati nel braccio. Ora riesco a prendere il 5G gratis e non ho avuto effetti collaterali. Per\u00f2 non ricordo cosa ho fatto ieri, forse non dormo abbastanza\u2026Torniamo al racconto. H.A.C. \u00e8 scritto in maniera scorrevole e chiara, senza particolari criticit\u00e0 o errori, i finali variano dal tragico al cupo, in linea con le tematiche del genere, cyberpunk o complottista che sia, in cui non c\u2019\u00e8 spazio per un futuro radioso e luminoso. Il regolamento \u00e8 inesistente. Se devo trovare un difetto \u00e8 la prolissit\u00e0 dei paragrafi che riduce le scelte possibili, sminuendo quella che poteva essere l\u2019esperienza di gioco e l\u2019intreccio degli intrighi interni ed esterni all\u2019azienda. Probabilmente la mancanza di spazio ha pesato sulle scelte dell\u2019autore che ha dovuto condensare la storia che aveva in mente.Per\u00f2, il vero difetto del racconto \u00e8 la mancata aderenza al tema del concorso, non ci sono scelte ludiche del passato che possano influire sul presente, solo un\u2019introduzione narrata. Quindi, malgrado il racconto mi sia piaciuto, devo dare5come voto."
    ],
    [
        "155479",
        "GGigassi",
        "F.A.S. ha scritto:Per\u00f2 non ricordo cosa ho fatto ieri,Ti sei fatto prestare 1000 euro da me e mi hai detto che me li avresti restituiti in settimana, sul serio non te lo ricordi?"
    ],
    [
        "155481",
        "giax",
        "Un corto ambientato in un futuro distopico, dove la distopia in questione altro non \u00e8 che l'attuarsi dei complotti molto di moda in questo periodo.Purtroppo i paragrafi sono un po' pochi, come se l'autore/autrice avesse affrontato la stesura del corto come se non fosse un corto. I paragrafi sono lunghi, spesso a causa di descrizioni o passaggi non cos\u00ec utili per una forma narrativa che esige la massima sintesi.Ci\u00f2 che mi \u00e8 piaciuto di meno \u00e8 l'ambientazione. Da appassionato di fantascienza e cyberpunk, non ho visto uno sforzo di fantasia per immaginarsi come potrebbe essere il mondo fra 25 anni. Non \u00e8 un lasso di tempo enorme, ma la tecnologia ci ha abituato a fare passi da gigante, e qui vedo un mondo uguale al mio (tranne per il chip, che per\u00f2 \u00e8 il fulcro della storia e non l'ambientazione sottostante).La giocabilit\u00e0 \u00e8 piuttosto bassa, ma i finali sono molto azzeccati, soprattutto il paragrafo 12. Queste note positive fanno capire che il materiale ci sarebbe, ma forse non \u00e8 stato sfruttato al meglio.Per quanto riguarda il tema, il tutto si riduce a ci\u00f2 che c'\u00e8 scritto al paragrafo 17 (e in parte al 4), sul modificare il ricordo del passato, e di conseguenza stravolgere il futuro. E' un po' il contrario del tema (eliminare la memoria della scelta fatta in passato), siamo al limite, ma qualcosa c'\u00e8.Voto: 6"
    ],
    [
        "155483",
        "djmayhem",
        "Trama: La storia ricorda una certa corrente di science fiction degli anni 60/70, legata al fantaspionaggio di scoperte scientifiche.Attinenza al bando: Giocare con un chip della memoria e le scelte del protagonista lambiscono il bando, ma ho difficolt\u00e0 a considerarla una attinenza piena. Non ravviso scelte nel passato che si ripercuotono nel futuro, se non le solite scelte che deve fare il lettore, ma il bando era pi\u00f9 specifico.Giocabilit\u00e0: Una semplice storia a bivi, si poteva osare di pi\u00f9, qualche enigma numerico ci sarebbe stato bene con la storia, ad esempio.particolarit\u00e0: Nessuna specificaGiudizio finale: Se all\u2019inizio l\u2019argomento pare interessante, cos\u00ec come il suo sviluppo, la brevit\u00e0 e i finali affrettati danno un senso di interruzione, aver sprecato due intere pagine come prologo ha tolto ampio spazio ad altri paragrafi che avrebbero potuto fornire una trama pi\u00f9 completa.Senza infamia e senza lode.voto\u00a0 \u00a0 6"
    ],
    [
        "155485",
        "FinalFabbiX",
        "Posto una commento dell'autore/rice, che voleva rispondere ai dubbi di qualcuno, in particolare GGigassi. Scusate se sono un po' in ritardo, ma in questi giorni sono a letto malato e con il telefono rotto.Per quanto riguarda la \"propaganda No Vax\":Chi ha scritto il corto ha scritto:Assolutamente no. Il riferimento pi\u00f9 vicino alla nostra realt\u00e0 \u00e8 il progetto Neuralink. Il resto sono influenze da Black Mirror e opere simili.Poi ovviamente c'\u00e8 una sottotraccia critica alle imposizioni governative (ma non il green pass...) specie immanginandole in un sistema sanitario basato su assicurazioni come quello americano.Per quanto riguarda l'attinenza al tema:Chi ha scritto il corto ha scritto:Capisco i dubbi provo a chiarire.Non si tratta di scelte che hanno portato a quel determinato futuro.Non sono le scelte fatte nel corto a cambiare le sorti dell'umanit\u00e0...o meglio potenzialmente lo sono ma non \u00e8 il fulcro.Il corto vuole essere una riflessione sul fatto che si dia per scontato che una scelta generalmente influisce in certa misura sul futuro. Ma se le scelte passate fossero dimenticate o sostituite da altri ricordi cosa potrebbe accadere? Si potrebbe influenzare il presente e il futuro alterando la percezione del proprio passato?"
    ],
    [
        "155486",
        "GGigassi",
        "Perfetto, grazie."
    ],
    [
        "155488",
        "ffdesign",
        "\u201cSi moltiplicano nel paese (ma anche tra i lettori di librigame) le manifestazioni di protesta contro H.A.C.\u201dUn corto che mette tanta carne al fuoco, ma ce la serve troppo cotta. Non nego che l\u2019incipit mi abbia creato tanta aspettativa. \u00c8 inutile giraci intorno, le storie di complotti, dove le eminenze oscure sul libro paga del governo agiscono nell\u2019ombra, affascinano un po\u2019 tutti.Siamo nel 2048, anno in cui avr\u00f2 73 anni e le macchine voleranno\u2026 mh\u2026 e invece no. Ci saranno ancora i server, le telecamere con la lucetta rossa e le scrivanie di legno massello. Magari metterla che il legno \u00e8 ormai un oggetto di lusso per via della deforestazione avrebbe dato un minimo di contesto e ambientazione sci-fi (anche se andando avanti di questo passo sta benedetta sci-fi neanche nel 3000).L\u2019impressione \u00e8 che il corto voglia raccontare tanto ma senza darci la possibilit\u00e0 di sviscerarne i contenuti giocandolo, tanto da farmi pensare che l\u2019idea sarebbe stata perfetta per un romanzo pi\u00f9 che per un corto di 12 pagine. Le scelte sono poche e, se escludiamo quella poca investigazione che lascia il tempo che trova (accettare l\u2019invito del post-it o no, cambier\u00e0 poco ai fini della trama, facendoci comunque scoprire tutto nel paragrafo successivo. Un po' come se in Matrix scegliere la pillalo rossa o la blu non avesse avuto peso nell'economia della storia) finiscono per essere pi\u00f9 che altro scelte morali. Saranno proprio queste scelte che ci condurranno ai 4 finali, a mio parere la parte migliore del corto. Tralasciandone una che risulta monca, le altre sono davvero ben fatte e in perfetta sintonia con il tema, lasciandoti quel dubbio che vale tutto il corto.Se solo l\u2019autore/autrice avesse saputo impiegare al meglio lo spazio a disposizione, utilizzando le due pagine d\u2019avanzo, togliendo gli spazi nell\u2019incipit e diminuendo la lunghezza dei paragrafi, ci sarebbe stato sufficiente spazio per implementare il lato investigativo (magari con enigmi o keyword), che avrebbe reso tutto pi\u00f9 intrigante e stimolante.Ad esempio al Par.3 ci viene detto \"torna fra un'ora\" vai a 7\u2026 Ma che bisogno c'era di dividere due paragrafi solo per dare il senso dello scorrere del tempo? Di un'ora poi. Sono due paragrafi brevi (forse i pi\u00f9 brevi di tutto il corto) e si potevano accorpare, risparmiando ulteriore spazio.Insomma, peccato per quella carne, fosse stata servita al sangue, questo corto sarebbe stato una figata. Al memento\u2026 ehm\u2026 al momento non mi sento di andare oltre il 6 (SEI)."
    ],
    [
        "155489",
        "F.A.S.",
        "GGigassi ha scritto:Ti sei fatto prestare 1000 euro da me e mi hai detto che me li avresti restituiti in settimana, sul serio non te lo ricordi?No, non me lo ricordo. Non trovo traccia di quei 1000 euro, quindi mi domando con rammarico in quali modi viziosi li avr\u00f2 spesi, non son mica pochi!"
    ],
    [
        "155497",
        "Zakimos",
        "Mi trovo in difficolt\u00e0 a giudicare questo corto perch\u00e9 non ha difetti evidenti e manifesti, ma allo stesso tempo non \u00e8 riuscito a entusiasmarmi. In altre parole, \u00e8 semplicemente \"normale\", \"gradevole\", \"medio\". Ed \u00e8 assurdo che questo debba essere interpretato come una bocciatura: ad avercene di corti \"gradevoli\" in un concorso! Allo stesso tempo, per\u00f2, un corto brutto fa parlare dei suoi enormi difetti, un corto stupendo dei suoi grandi meriti... ma in H.A.C. tutto ci\u00f2 che si pu\u00f2 dire davvero riguarda il suo tema (ci arrivo dopo).Per il resto, siamo di fronte a un'opera competente che rispetta i canoni del genere \"corto compassato e incentrato sui dialoghi\". L'atmosfera c'\u00e8, le scelte pure; si poteva fare di pi\u00f9 nei dialoghi, che in certi momenti suonano non forzati o artefatti (siamo ben lontani da cose come il passerotto e la serotonina, per citare un altro corto), ma semplicemente... freddi? Vedi ad esempio:\"Se il governo scoprisse che stiamo infrangendo l'accordo stipulato con loro noi responsabilidell'azienda saremmo probabilmente condannati all'ergastolo.\"Non \u00e8 una frase \"sbagliata\", ma se la si legge ad alta voce si sente che qualcosa non va. Insomma, in definitiva credo che chi ha scritto questo corto abbia fatto un buon lavoro, ma che allo stesso tempo potesse fare meglio. Per quanto riguarda il tema, l'ho trovato tuttavia azzeccato perch\u00e9 si parla di una scelta nel passato (l'introduzione del chip) e delle conseguenze nel futuro: dopotutto non era specificato nel regolamento che la scelta dovesse essere effettuata dal protagonista!Per questi motivi il mio voto \u00e8 positivo:7,5PS: dicevo per\u00f2 a proposito del tema. La forza dei racconti di cospirazione \u00e8 il fatto che mettano di fronte al lettore \"verit\u00e0 alternative\", ipotesi sorprendenti, e in generale situazioni che non ci si aspetta e che dovrebbe disturbare o costringere a riflettere, in un senso o in un altro.Purtroppo \u00e8 evidente che questa tipologia di racconti oggi abbia perso forza. Sebbene ancora vi sia chi dice che il mondo \u00e8 governato da un \"pensiero unico\" e che chi propone teorie complottiste \u00e8 un \"reietto censurato dal mondo\", la verit\u00e0 \u00e8 che sono anni (almeno dieci, e in particolare gli ultimi due per ovvie ragioni) che i fruitori di internet sono continuamente bombardati da questo tipo di narrazione/pensieri, tutt'altro che censurati o nascosti.L'inevitabile risultato \u00e8 che quando ci si trova di fronte a questi argomenti la reazione non sia un \"accidenti, come osa questa persone mettere in discussione il pensiero dominante?\", che potrebbe significare che il corto ha colto nel segno, ma un pi\u00f9 brutale: \"Santa Maria del Cielo, ANCORA con questo tipo di storie?!\" con conseguente sbuffo al cielo. Ed \u00e8 esattamente ci\u00f2 che ho pensato io leggendo l'introduzione, ma non \u00e8 \"colpa\" di chi ha scritto il corto: \u00e8 che semplicemente non ne posso pi\u00f9 di leggere certe cose, n\u00e9 pi\u00f9 n\u00e9 meno di ci\u00f2 che provo di fronte a un fantasy generico o una serie TV alla Lost."
    ],
    [
        "155498",
        "sephirot0",
        "Zakimos ha scritto:\u00e8 che semplicemente non ne posso pi\u00f9 di leggere certe cose, n\u00e9 pi\u00f9 n\u00e9 meno di ci\u00f2 che provo di fronte a un fantasy generico o una serie TV alla Lost.Forse il problema \u00e8 che leggi/guardi troppe serie TV e quindi tutto ti appare \"gi\u00e0 visto\".Io ad esempio leggo poco e non guardo proprio serie TV, quindi \u00e8 sempre tutto nuovo...se non fosse che con il vaccino anticovid ci sia chi sostiene che ci abbiano impiantato un microchip, quindi \u00e8 storia di tutti i giorni XD"
    ],
    [
        "155499",
        "Pirata delle Alpi",
        "Recensione di H.A.CL'autore ha deciso di fare il funambolo con questo corto dalla tematica molto attuale: i microchip sottocutanei sono una realt\u00e0 ce piace molto in Svezia per sostituire le carte di credito.Il testo \u00e8 scritto bene e il tema del controllo di massa e della vulnerabilit\u00e0 dell'essere umano nel caso in cui questi chip diventino realt\u00e0 \u00e8 trattato in un modo egregio. I personaggi sono molto credibili e le decisioni da prendere non sono cos\u00ec scontate.Bene le varie ID che fanno anche riflettere sul potenziale distruttivo della nanotecnologia e il corto ha una buona durata di vita.Non credo che sia molto attinente al tema del Bando, dato che le scelte sono contemporanee ai fatti descritti nel testo.Un Corto interessante, davvero. Il mio voto \u00e87"
    ],
    [
        "155506",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Tema complottistico classico ma sempre affascinante(+) Stile di scrittora generalmente piacevole(+) Tematiche di fondo molto interessantiCONTRO(-) Qualche incertezza nella scrittura(-) Poche scelte significative(-) Alcuni aspetti potevano essere approfonditi maggiormenteADERENZA Al TEMA: BuonoInteressante come si aderisce al tema in qualche modo \"negandolo\" e mi sento quindi di premiare l'originalit\u00e0. Cosa succederebbe se il passato non influisse sul presente essendo il passato percepito in modo diverso?Poteva essere molto pi\u00f9 interessante se il corto si fosse spinto pi\u00f9 a fondo su questi aspetti.POTENZIALE DI AMPLIAMENTO: Sicuramente per potere apprezzare l'opera sarebbe necessario un ampliamento. Sembra quasi che l'autore abbia sottovalutato il poco spazio a disposizione e si sia ritrovato con meno pagine di quanto pensava al concepimento del corto.Giudizio Finale: Un buon corto che non fa gridare al miracolo.Sicuramente ha molti aspetti positivi ma lascia un senso di incompiuto al termine della lettura.VOTO 7"
    ],
    [
        "155508",
        "FinalFabbiX",
        "H.A.C. - Voto 6Questo corto non mi ha convinto per vari motivi.In primis la scrittura, abbondante di ripetizioni e di costruzioni poco efficaci. Ho apprezzato dettagli come la presenza del colore rosa nella descrizione dei post it, e elementi come il cane del protagonista, che contribuisce a dare realismo alla vicenda. Si tratta per\u00f2 di intuizioni sporadiche, che non sono presenti con costanza in tutto il corto.Questione novax: il problema c'\u00e8 e me lo sono posto anche io durante la prima lettura. Le similitudini fra i due gruppi abbondano, tuttavia, a una lettura pi\u00f9 attenta, si capisce che \u00e8 un'ingenuit\u00e0 di chi ha scritto il corto. Non si voleva fare un danno, ma non ci si \u00e8 resi conto che in questo periodo \u00e8 pericoloso parlare di complotti in cui il governo nasconde informazioni con la scusa di curare le persone. Questo elemento non influenzer\u00e0 la mia valutazione.Sul tema mi esprimo abbastanza positivamente. L'idea \"memoria = eredit\u00e0\" c'\u00e8 ed \u00e8 perfetta, ma la realizzazione non pone il giusto focus sull'argomento.I problemi del corto sono infatti il sovraffollamento e il ritmo. Un'introduzione densa e che brilla per esposizione, grazie all'escamotage delle finte fonti storiche. Ma poi, tutti gli spunti di perdono. Invito l'autore a recuperare la diretta Twitch sul canale di aku viandante, perch\u00e9 ha avuto esattamente la mia esperienza. Azioni particolareggiate al punto da rubare pagine e pagine alle mille tematiche che il corto preannunciava.Ci sono almeno 4 modi diversi in cui possiamo venire a conoscenza del Global remapping. Perch\u00e9?Molte scelte sono poco utili, alcuni finali sbrigativi.Aggiungo che non sono neanche concetti cos\u00ec innovativi, anzi sono quasi dei topoi del Cyberpunk."
    ],
    [
        "155510",
        "Adriano",
        "Il regolamento ci presenta subito i due aspetti essenziali di questo racconto:- il primo (positivo) \u00e8 dato dall'idea degli estratti di notizie per catapultare subito il lettore all'interno della vicenda. Ottimo.- il secondo (negativo, almeno secondo me) \u00e8 il taglio in stile SLATA, ovvero l'assenza di aspetti ludici.Il corto \u00e8 scritto bene e la storia \u00e8 sicuramente interessante: il tema della tecnologia e del controllo \u00e8 stata una buona scelta, e le vicende narrate aprono di certo tanti interrogativi nella mente del lettore. La cosa bella \u00e8 che ogni paragrafo offre spunti di riflessione e ragionamenti, il che \u00e8 un bene.Almeno secondo me, \u00e8 meno un bene che alcuni paragrafi siano cos\u00ec lunghi e discorsivi, difatti a occhio ce ne sono meno rispetto a tanti altri corti. Dei 20 che ci sono, inoltre, 7 sono a scelta singola (quindi non offrono nessuna scelta) e 5 sono di conclusione (e c'\u00e8 da dire che sono tutti belli, qualcuno anche inquietante). Un po' poco direi.Insomma, un argomento molto profondo, sviluppato con un taglio forse eccessivamente narrativo.Ad ogni modo, il voto6,5credo non sia del tutto da buttar via."
    ],
    [
        "155511",
        "Periodonikes",
        "Prime impressioni: Un\u2019introduzione diversa dal solito, dove non si racconta nulla se non con due articoli di giornale che parlano del chip H.A.C., che mi porta alla mente l\u2019attualit\u00e0. Niente regolamento e parto al primo paragrafo dove vengo presentato da un flusso di coscienza, e le descrizioni mi calano in un episodio di Black Mirror.SpoilerSono curioso, e voglio andare all\u2019appuntamento misterioso. Il feeling da Black Mirror si intensifica, con l\u2019inserviente che ci parla di modificare i ricordi. Va bh\u00e8, a questo punto facciamola sporca del tutto e curiosiamo nel suo ufficio dopo la chiusura. Scopro che c\u2019\u00e8 del marcio ma attivo l\u2019allarme\u2026 E torno a casa. Accetto serenamente di buttare nel cesso gli ultimi vent\u2019anni.Aderenza al tema e narrazione: L\u2019aderenza al tema non l\u2019ho percepita. Ho letto il commento di chi ha scritto il corto e l\u2019idea \u00e8 molto intrigante, ma purtroppo non l\u2019ho sentita leggendo: \u00e8 solo accennata in un paio di finali. Proprio perch\u00e9 l\u2019idea \u00e8 originale che avrei preferito fosse chiara e che le scelte del corto fossero a tema con questa idea,Spoilercome ad esempio la scelta di cancellare le memorie se prendi un path \u201cmalvagio\u201d. Lo stile non mi ha convinto molto, un po\u2019 ingenuo soprattutto per il tema trattato (Ho storto parecchio il naso per la ripetizione iniziale: \u201cMike...ma sei sempre lo sbadato di sempre!\u201d) ma devo dire che rispetta il POV del protagonista, cosa che apprezzo.Come ho letto il corto e gameplay: Da pc, scrivendo passo passo le Prime Impressioni. Il grafo \u00e8 di media complessit\u00e0, ma ci sono alcuni passaggi che non ho apprezzato. A parte i paragrafi univoci, alcune scelte mi sono sembrate un po\u2019 fini a se stesse.SpoilerUn\u00a0 esempio \u00e8 la prima: ignorare il post it o parlare con il tuo socio. Quando l\u2019ho letta la prima volta era davvero combattuto su cosa fare, il meeting sembrava davvero importante ma ero troppo curioso del messaggio, cos\u00ec ho seguito la curiosit\u00e0. Ma, a parte che il meeting \u00e8 noioso e saltarlo non fa nemmeno insospettire il nostro socio, gi\u00e0 a una seconda lettura si capisce che tutto il grafo iniziale (fino alla scelta 13/8) racconta la stessa storia con minime variazioni sul tema. Capisco chi ha scritto il corto che per sviluppare la trama che aveva in mente serviva farci trovare il torbido, ma mi sono sentito quando da ragazzo giocavo a D&D e il Master ci face fare un tiro per cercare nella stanza e, dopo il fallimento di tutti, ci ha permise di ripeterlo. Dopo anche un secondo fallimento comune, ci disse: \u201cVabbhe raga, trovate questa pergamena\u201d. Ho capito che la pergamena ci serve per andare avanti, ma allora perch\u00e9 farci tirare i dadi. D\u00ec che la troviamo sul tavolo.L\u2019eredit\u00e0 del corto (o altrimenti detto, cosa mi ha lasciato dopo la lettura): La sensazione di occasione mancata, considerando la bella idea di trattare il tema in modo originale.Giudizio finale: Un corto nella media che si lascia leggere."
    ]
]