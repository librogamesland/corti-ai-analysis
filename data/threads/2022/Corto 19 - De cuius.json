[
    [
        "155608",
        "FinalFabbiX",
        "VOTAZIONI #8(fino a domenica 03)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!Ultima modifica di:FinalFabbiXMar-27-22 22:56:05"
    ],
    [
        "155609",
        "FinalFabbiX",
        "E con questa ultima Perla (pun intended) si chiudono i corti 2022! Forza con gli ultimi voti"
    ],
    [
        "155618",
        "Prodo",
        "E proprio a fine concorso arriva la sorpresa! Ho la convinzione che questo racconto sia stato scritto da una delle autrici in gara, lo stile mi fa pensare a questo e la mancanza di link diretti ai rimandi mi convince che siamo di fronte a un esordiente (e tutte le partecipanti di quest'anno lo sono). Ragione per cui mi ha sorpreso constatare come De Cuius sia solido da tutti i punti di vista. Forse l'ideatrice ha gi\u00e0 scritto LG in passato, o ha avuto validi tester, non lo so, sta di fatto che il lavoro \u00e8 molto valido. Di solito chi si cimenta per la prima volta con un'opera interattiva tende a commettere, in modo pi\u00f9 o meno netto, una serie di errori tipici in cui siamo passati un po' tutti quando abbiamo cominciato a scrivere librogame. In questo caso tali errori non ci sono. I difetti del racconto sono due o tre, tutti minori: la prosa, chiara e frizzante, a volte tende a indulgere in qualche ripetizione di troppo; il sistema ideato per lanciare la sfida, che prevede la memorizzazione di una serie di nomi e cifre, \u00e8 forse un po' troppo astruso, soprattutto se si mira a conquistare l'epilogo migliore tra quelli disponibili; il finale del paragrafo 32, con l'uscita improvvisa dalla narrazione nella ultime due righe per rivolgersi direttamente al lettore, stride un po' e l'ho giudicato forse una punta fuori luogo. Ma sono difetti veramente minimi, che elenco per completezza analitica, perch\u00e9 l'opera mi ha convinto in pieno e mi ha divertito enormemente.A cominciare dall'argomento prescelto, una simulazione di vita professionale di una giovane notaia (e credo che difficilmente verr\u00f2 smentito se affermo che un'idea simile non c'era mai stata fino a oggi, e non solo a livello di concorso): un argomento potenzialmente pesantissimo che viene reso, ricorrendo a qualche licenza, avvincente. In pratica il primo caso di Perla Dell'Ingegno si trasforma in una vera e propria investigazione, in cui oltre a sapere porre le domande giuste dovremo essere in grado di valutare con sagacia le caratteristiche della persona che abbiamo davanti per capire come prenderla. Sbagliare l'approccio infatti pu\u00f2 condurci a un prematuro game over, o a uno degli epiloghi meno soddisfacenti e soprattutto nella prima run non \u00e8 peregrino incappare in errori.Abbiamo un numero limitato di domande che possiamo porre prima che il tempo a nostra disposizione si esaurisca, e per tenerne conto l'autrice ha sfruttato un sistema non certo innovativo, ma efficace e snello, quello di alzare le dita della mano a guisa di conteggio. Tenere le antenne ben dritte e fare tesoro di quello che ci racconter\u00e0 la signorina Pandolfini \u00e8 fondamentale: per aiutarci i passaggi chiave del dialogo saranno grassettati, in modo da risultare pi\u00f9 evidenti, ma non sar\u00e0 comunque facile sbloccarli considerando che a certe informazioni si arriva solo con il corretto approccio. La struttura \u00e8 valida: non esistono paragrafi inutili e anche quando si potr\u00e0 avere l'impressione di perdersi in chiacchiere ridondanti sar\u00e0 sempre possibile memorizzare preziosi elementi aggiuntivi. Raggiungere l'epilogo migliore gi\u00e0 alla prima lettura \u00e8 veramente difficile, e questo fatto garantisce al corto una buona rigiocabilit\u00e0; penso che in media ci vogliano almeno tre run per leggere quasi tutto, anche se imparare dagli errori commessi nelle prime sessioni \u00e8 piuttosto naturale e paga in quelle successive.Un'altra cosa che ho apprezzato: la temperanza e la misura che predicano il racconto. Bisogna combattere per i propri ideali e non metterli da parte per comodit\u00e0 e quieto vivere; ma bisogna anche essere in grado di comprendere le persone che si hanno di fronte e utilizzare i giusti modi per approcciarle, perch\u00e9 spesso la vita insegna che la forma \u00e8 sostanza e saper interloquire con chi abbiamo davanti una acuta forma di intelligenza. Questo si vede per esempio nel passaggio in cui puntualizziamo che non siamo \"signorine\" ma dottoresse o notaie: farlo una volta ci far\u00e0 guadagnare info utili, insistere ancora e ancora sar\u00e0 invece deleterio. Infine un encomio per gli epiloghi: al netto della piccola discrasia che ho citato in quello al paragrafo 32 li ho trovati tutti molto divertenti e in grado anche di far riflettere.Dal mio punto di vista De Cuius merita applausi convinti: lo metto assolutamente nel lotto dei possibili vincitori e non vi nascondo che forse proprio l'ultimo corto in gara \u00e8 diventato il mio favorito.Voto finale di Prodo: 8."
    ],
    [
        "155620",
        "Zakimos",
        "Voglio studiare bene e a fondo questo corto per valutare la sua aderenza al tema, perch\u00e9 al momento \u00e8 l'unico dettaglio che potrebbe tenermi lontano da un 10. Sar\u00e0 che adoro il genere, che sono avvocato, che mi sembra un perfetto RealityGame Librarsi in fieri... ma questo corto mi ha entusiasmato! Abbiamo davvero chiuso con il botto."
    ],
    [
        "155622",
        "GGigassi",
        "Mah, non condivido l'entusiasmo del mio sodale Zakimos, anzi direi che questi ultimi tre Corti sarebbero da podio solo se mettessimo tra le due sillabe la 16\u00b0, la 3\u00b0 e la 13\u00b0 lettera dell'alfabeto italiano (scusate la battutaccia, era dall'inizio del concorso che volevo farla)."
    ],
    [
        "155624",
        "Zakimos",
        "GGigassi ha scritto:Mah, non condivido l'entusiasmo del mio sodale Zakimos, anzi direi che questi ultimi tre Corti sarebbero da podio solo se mettessimo tra le due sillabe la 16\u00b0, la 3\u00b0 e la 13\u00b0 lettera dell'alfabeto italiano (scusate la battutaccia, era dall'inizio del concorso che volevo farla).Non me l'aspettavo da una persona normalmente morigerata qual tu sei"
    ],
    [
        "155625",
        "GGigassi",
        "Zakimos ha scritto:GGigassi ha scritto:Mah, non condivido l'entusiasmo del mio sodale Zakimos, anzi direi che questi ultimi tre Corti sarebbero da podio solo se mettessimo tra le due sillabe la 16\u00b0, la 3\u00b0 e la 13\u00b0 lettera dell'alfabeto italiano (scusate la battutaccia, era dall'inizio del concorso che volevo farla).Non me l'aspettavo da una persona normalmente morigerata qual tu sei"
    ],
    [
        "155626",
        "FinalFabbiX",
        "Zakimos ha scritto:Voglio studiare bene e a fondo questo corto per valutare la sua aderenza al tema, perch\u00e9 al momento \u00e8 l'unico dettaglio che potrebbe tenermi lontano da un 10. Sar\u00e0 che adoro il genere, che sono avvocato, che mi sembra un perfetto RealityGame Librarsi in fieri... ma questo corto mi ha entusiasmato! Abbiamo davvero chiuso con il botto.Sono felice che ti sia piaciuto!Anche per me \u00e8 la settimana migliore di quest'anno"
    ],
    [
        "155657",
        "giax",
        "GGigassi ha scritto:Mah, non condivido l'entusiasmo del mio sodale Zakimos, anzi direi che questi ultimi tre Corti sarebbero da podio solo se mettessimo tra le due sillabe la 16\u00b0, la 3\u00b0 e la 13\u00b0 lettera dell'alfabeto italiano (scusate la battutaccia, era dall'inizio del concorso che volevo farla).Parbleu!Per\u00f2 s\u00ec, leggendo gli ultimi 6 corti mi sono reso conto di essere stato troppo basso coi voti nelle settimane precedenti, dove in effetti ci sono stati i lavori pi\u00f9 belli (a mio parere). Spero di riuscire a correggere un po' il tiro nell'ultima settimana, questa cosa dei corti rilasciati a scaglioni mi ha messo in difficolt\u00e0."
    ],
    [
        "155661",
        "GGigassi",
        "chiss\u00e0 come voteranno questo Corto quelli che chiedevano la testa dell'autore di96_21perch\u00e9 non aveva detto prima che bisognava ricordarsi se si finiva in un loop una o due volte"
    ],
    [
        "155662",
        "FinalFabbiX",
        "GGigassi ha scritto:come voteranno questo Corto quelli che chiedevano la testa dell'autore di 96_21 perch\u00e9 non aveva detto prima che bisognava ricordarsi se si finiva in un loop una o due voltePer me De Cuius \u00e8 uno dei migliori racconti dell'edizione.C'\u00e8 una differenza abissale fra il sistema di gioco dei due. In 96_21 il regolamento d\u00e0 per scontato che ricordiamo un dato, e il lettore che non ha memorizzato tale dato non sa come proseguire. \u00c8 universalmente riconosciuto come errore di game design.Qui non siamo obbligati a memorizzare quei dati. Ci viene chiesto se li abbiamo in memoria. Viene contemplato dal testo stesso l'opzione \"non ti ricordi\"."
    ],
    [
        "155664",
        "GGigassi",
        "FinalFabbiX ha scritto:GGigassi ha scritto:come voteranno questo Corto quelli che chiedevano la testa dell'autore di 96_21 perch\u00e9 non aveva detto prima che bisognava ricordarsi se si finiva in un loop una o due voltePer me De Cuius \u00e8 uno dei migliori racconti dell'edizione.C'\u00e8 una differenza abissale fra il sistema di gioco dei due. In 96_21 il regolamento d\u00e0 per scontato che ricordiamo un dato, e il lettore che non ha memorizzato tale dato non sa come proseguire. \u00c8 universalmente riconosciuto come errore di game design.Qui non siamo obbligati a memorizzare quei dati. Ci viene chiesto se li abbiamo in memoria. Viene contemplato dal testo stesso l'opzione \"non ti ricordi\".Cos\u00ec mi fai venire il sospetto che l'hai scritto tu."
    ],
    [
        "155668",
        "ffdesign",
        "Questo \u00e8 stato uno tra i primi corti che ho letto (s\u00ec, noi giudici abbiamo accesso a un sacco di cose fighe e molto prima degli altri. Non ultima una suite pagata da Librogames land con open bar illimitato. Grazie Prodo!) Mi ero lasciato affascinare dal titolo: De cuius.Come Zamanni mi insegna (se gli dessero 1 euro per ogni volta che lo cito, non dovrebbe neanche pi\u00f9 lavorare) la formula de cuius si usa in giurisprudenza per riferirsi alla persona defunta.La vecchia in questione (che non \u00e8 proprio morta morta, anche se in alcune situazioni si fa il tifo per la tetra mietitrice) \u00e8 praticamente mia nonna Maria. Oh, solo mia nonna aveva il fazzoletto nella manica e viveva per il nipote?Ci troviamo nei panni di Perla Dell\u2019ingegno, la giovane notaia di Chiasso Micciuso, e gi\u00e0 questo \u00e8 sufficiente per farmela piacere. La povera Perla si trova alle prese con la signorina Pandolfini, una di quelle donne di una volta fatte di contraddizioni che l\u2019autore/autrice riesce a descrivere alla perfezione con dei dialoghi perfetti. Leggendo il testo si ha l\u2019impressione di averla davanti agli occhi. Sono quelle cose del tipo: io, di mio pugno\u2026 quegli altri (rivolta ai parenti)\u2026 non mi fido\u2026 ecc. che ce la rendono reale (insieme al suo italiano sgrammaticato, ma fin troppo vero).La vecchia ce l\u2019ha con la nipote perch\u00e9 non \u00e8 sposata, ma lei stessa non lo \u00e8. Ce l\u2019ha con il fratello perch\u00e9 a suo dire \u00e8 stato avvantaggiato in quanto maschio, ma lei replica lo stesso schema con il nipote. Insomma, mia nonna para para fino all\u2019ultimo beddu (dove il beddu sarei io. Nonna diceva che assomiglio a Paul Newman. Ti\u00e8, becca e porta a casa.)Il corto si sviluppa in una vera e propria indagine dove saremo chiamati a sviscerare la storia della donna, ricordando gli elementi chiave del suo racconto (scritti in neretto per una maggiore chiarezza) per sbloccare il finale migliore. Per fare ci\u00f2, dovremo porre domande, tenendone traccia con le dita della mano (5 domande per l'appunto, anche se alcune situazioni potranno aumentare o ridurre quel numero). Al termine della nostra piccola analisi ci verr\u00e0 chiesto quanto siamo stati attenti ai vaneggiamenti di nonn\u2026 ehm, della signorina Pandolfini. Ho tribolato per sbloccare tutti i finali, e a ogni run successiva alla prima aggiungevo un nuovo tassello che mi ha consentito di sbloccare l'Epilogo extra. Tutto molto soddisfacente.Una nota di colore sull'Epilogo 3, in cui l'autore/autrice fa una sua personale predizione sul prossimo vincitore del premio Librarsi, chiedendo a noi lettori di votare questa storia per continuare a leggiocare le avventure dello studio notarile Dell'Ingegno. Chiss\u00e0 se la previsione sia davvero azzeccata.Il mio voto, scritto di mio pugno, ma non ditelo a quelli, \u00e8 9 (nove).In fede, quello beddu beddu che somiglia a Paul NewmanFabrizio Fortino"
    ],
    [
        "155669",
        "djmayhem",
        "GGigassi ha scritto:Cos\u00ec mi fai venire il sospetto che l'hai scritto tu.guarda che lo hai scritto per almeno 4 o 5 corti"
    ],
    [
        "155672",
        "F.A.S.",
        "GGigassi ha scritto:da podio solo se mettessimo tra le due sillabe la 16\u00b0, la 3\u00b0 e la 13\u00b0 lettera dell'alfabeto italianoBellissima definizione enigmistica!"
    ],
    [
        "155673",
        "F.A.S.",
        "Esiste da decenni il genere legal thriller incentrato sulle investigazioni degli avvocati difensori che cercano di scagionare i loro assisti, ora siamo in presenza di un genere letterario nuovo ma affine al precedente che mi sento di definire notarial thriller (giallo notarile mi sembra una buona traduzione), dove il protagonista, una donna in questo caso, deve indagare le intenzioni dei propri clienti, un\u2019anziana e indisponente signora nel caso in esame, per aiutarli a redigere i loro atti notarili, rispettando le norme di legge, senza irritarli.Il racconto non ha regolamento, si usano le dita per tenere un conteggio e ci sono delle parole in grassetto che torneranno utili per raggiungere il miglior epilogo, aiutandoci, forse troppo, nella risoluzione anche se nessuno ci aveva avvertito in precedenza di memorizzarle. Dicevo \u201cforse troppo\u201d perch\u00e9 basta scorrere il racconto per vedere svettare le parole chiave sul resto del testo e trovare la soluzione.Malgrado sia un racconto con una sviluppata parte letteraria, con la caratterizzazione linguistica e culturale dell\u2019anziana cliente che risulta irritante e comica assieme, l\u2019autore \u00e8 riuscito a mantenere una elevata complessit\u00e0 che obbliga il lettore a giocare il racconto diverse volte per scoprire tutte le informazioni e la strada corretta per raggiungerle, tenendo alto il fattore rigiocabilit\u00e0.Detto questo, mi sembra uno dei migliori racconti finora letti, se non addirittura il migliore come stile e progettazione, divertimento e longevit\u00e0, per\u00f2 non riesco a comprendere dove siano le scelte del passato e l\u2019eredit\u00e0 nel presente o futuro, quindi se non rispetta il bando sono costretto a dare un voto molto basso per rispetto verso chi si \u00e8 sforzato di rispettare i vincoli previsti dagli organizzatori.Edit: Dopo averci riflettuto un giorno, non bastano le scelte dei genitori dell\u2019anziana per determinare l\u2019aderenza al bando del racconto, perch\u00e9 sono scelte narrate su cui noi non abbiamo alcun potere. Anche l\u2019operato di Perla, nella migliore delle ipotesi, porta ad un riequilibrio del testamento tra i nipoti dell\u2019anziana, ma non ci \u00e8 consentito modificare il passato n\u00e9 ci vengono mostrate le conseguenze sul futuro, ci vengono solo accennate nei finali. Quindi, a malincuore, sono costretto a dare5al racconto, se il tema fosse stato libero per me poteva vincere, ma considerato il bando, penso che non lo rispetti a sufficienza per poter essere considerato in concorso."
    ],
    [
        "155675",
        "FinalFabbiX",
        "F.A.S. ha scritto:dove siano le scelte del passato e l\u2019eredit\u00e0 nel presente o futuroTi dico come l'ho capita io.Ovviamente spoiler.L'eredit\u00e0, in questo caso, \u00e8 l'eredit\u00e0 ideologica che la famiglia ha trasmesso alla signora Pandolfini e di cui lei \u00e8 inconsciamente succube. Le azioni che compie sono infatti dovute alle scelte che i suoi genitori hanno preso e che lei imita nonostante da bambina le ritenesse sbagliate.Sono le famose \"scelte dei padri che vengono ripetute dai figli\".\u00c8 una declinazione del tema a cui avevo pensato? Onestamente no.Mi piace? Moltissimo.A mio parere, non \u00e8 una paraculata. Non \u00e8 un elemento messo a caso, ma la morale stessa del corto. Una morale attualissima e presentata con delicatezza e acume."
    ],
    [
        "155678",
        "GGigassi",
        "FinalFabbiX ha scritto:F.A.S. ha scritto:dove siano le scelte del passato e l\u2019eredit\u00e0 nel presente o futuroTi dico come l'ho capita io.Ovviamente spoiler.L'eredit\u00e0, in questo caso, \u00e8 l'eredit\u00e0 ideologica che la famiglia ha trasmesso alla signora Pandolfini e di cui lei \u00e8 inconsciamente succube. Le azioni che compie sono infatti dovute alle scelte che i suoi genitori hanno preso e che lei imita nonostante da bambina le ritenesse sbagliate.Sono le famose \"scelte dei padri che vengono ripetute dai figli\".\u00c8 una declinazione del tema a cui avevo pensato? Onestamente no.Mi piace? Moltissimo.A mio parere, non \u00e8 una paraculata. Non \u00e8 un elemento messo a caso, ma la morale stessa del corto. Una morale attualissima e presentata con delicatezza e acume.Secondo me se cos\u00ec fosse (e per me non basterebbe a ritenerlo in tema) l'autore non avrebbe sentito la necessit\u00e0 di specificare nei finali che sono state le scelte della protagonista a determinare l'esito della leggiocata, a decidere quale delle sue scelte sia stata la peggiore e via cos\u00ec...Poi, vabb\u00e8, il Corto l'avrai scritto tu e tocca crederti."
    ],
    [
        "155683",
        "djmayhem",
        "Trama\u00a0 \u00a0 Una neonotaia affronta la sua prima cliente, un\u2019anziana signora, per la stesura del testamento.Attinenza al bando: Le scelte del passato che influiscono il futuro non sono facili da individuare, di certo non quella della protagonista, suppongo quelle della famiglia della cliente, il cui comportamento ha influito sulle scelte dell\u2019azienda per il testamento. Per quanto riguarda la regola di non adoperare ausili \u00e8 stato troppo semplicemente utilizzato l\u2019espediente di tenere a mente gli indizi, che tra l\u2019altro saranno fondamentali alla fine per fare i conti. Non \u00e8 realistico che la notaia, come qualsiasi consulente, non prenda nota delle informazioni del cliente. Mentre l\u2019espediente delle dita della mano \u00e8 accettabile anche se non \u00e8 chiaro perch\u00e9 non potrei fare pi\u00f9 domande del dovuto.Giocabilit\u00e0\u00a0 \u00a0 Una storia a bivi semplice dove per\u00f2 bisogna tenere a mente alcuni indizi e contare con le dita le domande. Una volta completato per\u00f2 \u00e8 difficile una rilettura, a meno di voler ritentare per un epilogo migliore.particolarit\u00e0: Penso di trovare per la prima volta un finale dove l\u2019autore ringrazia il lettore per aver giocato.Giudizio finale: Una sfida decisamente insolita quella del notaio e della cliente, anche se ricostruire le vicissitudini famigliari dell\u2019anziana donna non si pu\u00f2 dire una avventura avvincente, il tenere a mente tutto (soprattutto i numeri) non l\u2019ho trovato un buon espediente, anche gli indizi sono riportati in grassetto per evidenziarli.\u00a0 I diversi finali forniscono ulteriori indizi alle vicende famigliari della Pandolfini che possono lasciare, pi\u00f9 o meno, l\u2019amaro in bocca.In generale per\u00f2 mi \u00e8 piaciuta l'idea di una indagine sull'eredit\u00e0 famigliare in cui emergono i soliti \"parenti serpenti\", e anche le dinamiche di indagine sono ben descritte.Gli do 0.5 punti in meno per le due \"debolezze\" di cui sopra (tema e indizi a mente), ma mi riservo il diritto a fine concorso di rivedere il punteggio.voto7"
    ],
    [
        "155686",
        "FinalFabbiX",
        "DE CUIUS - Voto 9.5Ho adorato questo corto, a mio parere \u00e8 secondo sono a Prima dell'alba.Ci sono dei difetti: il continuo cambio di regole su come conteggiare le domande, \u00e8 un po' confusionario. Sarebbe stato molto pi\u00f9 chiaro mettere un +1 vicino ai link in questione, anzich\u00e9 fare un preambolo e poi rimangiarselo.Inoltre, il numero di dettagli da ricordare \u00e8 esagerato.Al netto di queste sbavature, il racconto presenta una storia originalissima, personaggi ben caratterizzati (a cominciare dalla signora Pandolfini), una struttura che tiene sempre alta l'attenzione e una rilettura del tema che lo lega a doppio filo con una tematica attualissima.Ci\u00f2 che pi\u00f9 mi ha stupito del corto \u00e8 la coerenza che si mantiene dall'inizio alla fine. In pi\u00f9 punti mi aspettavo una svolta gialla/thriller/horror, eppure il colpo di scena non \u00e8 mai arrivato. Ne risulta una trama di una semplicit\u00e0 disarmante, ma che per questo \u00e8 doppiamente efficace nel veicolare il suo messaggio, anche perch\u00e9 coadiuvata da una scrittura all'altezza.Ottimo lavoro."
    ],
    [
        "155694",
        "giax",
        "GGigassi ha scritto:FinalFabbiX ha scritto:Le azioni che compie sono infatti dovute alle scelte che i suoi genitori hanno preso e che lei imita nonostante da bambina le ritenesse sbagliateSecondo me se cos\u00ec fosse (e per me non basterebbe a ritenerlo in tema) l'autore non avrebbe sentito la necessit\u00e0 di specificare nei finali che sono state le scelte della protagonista a determinare l'esito della leggiocata, a decidere quale delle sue scelte sia stata la peggiore e via cos\u00ec...Mi sembra veramente forzato. La mia sensazione \u00e8 che chi ha scritto il corto si sia lasciato irretire dalla parola Eredit\u00e0 del titolo, e abbia fatto l'associazione con una notaia alle prese con un testamento, travisando il senso del tema. Mi sembra una coincidenza troppo grande, considerando l'assenza sostanziale del tema nel resto del corto.Forse queste cose (il riferimento al padre della cliente, l'accenno alle proprie scelte negli epiloghi) sono delle aggiunte successive."
    ],
    [
        "155698",
        "Pirata delle Alpi",
        "Un corto molto originale che tratta di un tema sempre attuale: il testamento.Bene la narrazione, con dei personaggi molto caratterizzati con tanto di particolari. Le vicende della famiglia della cliente mi sono sembrate molto divertenti.Dal punto di vista ludico, ci siamo, anche se \u00e8 difficile ricordarsi di tutto (almeno per me) e essere sicuri di aver trovato il finale giusto.Ahim\u00e8, non credo che il tema sia rispettato.Un corto semplice, originale, divertente e fatto bene. Il mio voto \u00e87."
    ],
    [
        "155699",
        "GGigassi",
        "Pirata delle Alpi ha scritto:anche se \u00e8 difficile ricordarsi di tutto (almeno per me)Disse l'autore del Corto su Dardleb"
    ],
    [
        "155701",
        "GGigassi",
        "Il primo e l\u2019ultimo Corto in concorso quest\u2019anno presentano molti punti di contatto: entrambi hanno una protagonista donna, entrambi non hanno i link multimediali ed entrambi secondo me non rispettano il bando doppiamente, non centrando il tema e presentando delle meccaniche di gioco che sarebbero ottimali concedendo al leggiocatore la libert\u00e0 di prendere appunti. Per il resto, ovviamente, i due Corti sono molto diversi ma non ho potuto fare a meno di notare questa coincidenza.Come i Corti a tema LGBT+ di quest\u2019anno, anche questo propone una possibile valvola di sfogo (cio\u00e8 un mercato) di cui approfittare con la rinascita del settore: dei \u201cmanuali giocabili\u201d su come si svolga una professione. Ci\u00f2 non toglie che non credo che sia un Corto adatto per il concorso di quest\u2019anno.Il taglio \u00e8 umoristico ma fino a un certo punto e l\u2019autore dimostra (o simula, per me che sono profano \u00e8 la stessa cosa) una grande competenza nel settore. Ho apprezzato il fatto che il bivio iniziale 6-8, apparentemente \u201cfalso\u201d, sia stato usato per fornire informazioni aggiuntive e quindi dare suggerimenti sulla leggiocata ma anche sugli aspetti psicologici del lavoro di notaio.Ho notato che la sillabazione delle parole \u00e8 sbagliata: \u201cni-e-nte\u201d invece di nien-te, \u201ctu-tto\u201d invece di tut-to, ma visto che \u00e8 la cliente a dirlo voglio pensare che sia una scelta stilistica per sottolinearne l\u2019ignoranza, per quanto gi\u00e0 abbondantemente conclamata!Il Corto in s\u00e9 \u00e8 un bel terreno minato, ho dovuto leggiocarlo varie volte prima di venirne a capo. Questo \u00e8 sicuramente un punto a suo favore. Purtroppo al 9 ho ben pensato si sommare i numeri che compaiono, spoilerandomi quello che mi aspettava al 29.Ho trovato molto apprezzabile il fatto che si possa concludere (amaramente) anche con uno solo dei dati richiesti.Questione tema: sin dalla prima leggiocata ho cercato informazioni su cosa avesse fatto il fratello della signora Pasqualini di cos\u00ec orrendo nel passato per farsi odiare cos\u00ec tanto, sperando magari in un colpo di scena. Queste informazioni non venivano mai fuori e alla fine mi sono rassegnato a constatare che \u201cle scelte del passato\u201d in pratica non ci sono, se non quelle di un generico astio perch\u00e9 il padre trattava meglio i figli maschi. Anche se l\u2019autore avesse voluto sottintendere delle cause senza esplicitarle per me non sarebbe bastato, anche perch\u00e9 il riferimento finale a quali scelte sarebbero state pi\u00f9 appropriate sa tanto diexcusatio non paetita. Siamo decisamente fuori tema, insomma.Altra considerazione: come nel caso del primo Corto sulla ragazzina-strega, anche qui non \u00e8 cos\u00ec facile ricordarsi tutti i numeri e le parole senza prendere appunti (ma non siamo a quei livelli, comunque).Ribadisco che l\u2019idea del Corto in s\u00e9 \u00e8 buonissima come l\u2019occasione che offre di impostare un mercato di \u201csimulatori di professioni\u201d (se non esistono gi\u00e0), ma per il concorso di quest\u2019anno non va affatto bene. Date le molte analogie con il primo Corto applico il principioSimul Stabunt Simul Cadente pertanto gli do5 (cinque)."
    ],
    [
        "155702",
        "2p2z",
        "Credo che con questo corto gli autori abbiano aspirato a creare un gioco molto pi\u00f9 complesso, con potenzialit\u00e0 di ampliamento, ma che poi si siano ritrovati con poco spazio di manovra.La questione dell'eredit\u00e0 che qui vedo tanto discussa io l'ho intesa in questo modo: c'\u00e8 l'eredit\u00e0 materiale delle case (solo io ho sperato che la casa ereditata portasse sfiga a Pasqualino quanto ne ha portata al figlio del Cavalier Mariuolo nel corto n\u00b0 10?), l'eredit\u00e0 immateriale della famiglia (che culo nascere in una famiglia cos\u00ec, \u00e8 proprio il caso di dire \"auguri e figli maschi\"!) e poi c'\u00e8 la notaia che deve barcamenarsi tra l'una e l'altra.Da quello che mi \u00e8 sembrato di capire, in questo corto le scelte di cui si parla nel bando non vengono fatte nel passato, ma nel presente: le scelte del nostro personaggio sono capaci di influenzare il futuro di altre due persone che non conosce, ma di fatto ci\u00f2 emerge solo dai finali, e solo se si sbloccano in ordine. Passando prima dall'epilogo 1, poi dal 2 e infine dall'extra, si pu\u00f2 notare come la notaia (scusate il gioco di parole) sia riuscita a cambiare il futuro dei nipoti, evitando a Simone le beghe legali e a Pasqualino i futuri introiti facili; per essere pi\u00f9 completo, per\u00f2, sarebbe stato bello leggere cosa accade ai nipoti anche nell'ultimo epilogo, anzich\u00e9 solo nei primi due.Inoltre le scelte di Perla hanno un effetto anche su un'altra persona: se stessa. Infatti, gestire la cliente in un modo o nell'altro ha delle conseguenze sul suo futuro lavorativo. Si potrebbe essere tentati per esempio dall'andare troppo incontro alla propria cliente, per paura di scontentarla, nella speranza che questa ritorni; ma se le facciamo fare di testa sua poi scopriamo che il testamento lo ha registrato con il notaio del nipote, e noi restiamo con un palmo di naso. Da questo punto di vista mi sembra per\u00f2 che ci sia una debolezza di scopo: non mi \u00e8 chiaro se il mio obiettivo sia tenermi stretta la cliente o risolvere i suoi indubbi problemi famigliari prima che causino traumi psicologici ad altra genteInsomma, sono tanti i futuri in gioco in questo corto (forse anche troppi per i miei gusti), ma almeno per quanto mi riguarda mi sento di dire che l'aderenza al bando c'\u00e8. Certo, sicuramente non \u00e8 centrata come in altri corti, ma i problemi pi\u00f9 gravi secondo me sono altri e sono a livello di struttura. Per chi non mi conoscesse: io ho la fama (autoattribuita) di imbattermi in un bug non appena poso gli occhi su un lg.Al paragrafo 23 toglierei le indicazioni temporali come \"se inizi con\" e \"se le chiedi direttamente di\", visto che poi ci ritorniamo pi\u00f9 volte.C'\u00e8 poi qualche errore tipo \"se le chiedi se ha fratelli o sorelle\" che a seconda delle scelte fatte prima di incominciare la consulenza potrebbe essere un'informazione gi\u00e0 conosciuta.Non \u00e8 chiaro infine quante volte possiamo ripassare da paragrafi gi\u00e0 toccati mentre facciamo le domande. Vengo e mi spiego: partendo dal 23 posso chiederle del nipote (9) o della famiglia (5). Mi si sbloccano quindi altre domande, ne scelgo una e dopo che ho avuto la risposta mi riporta al 23, e devo fare il giro da capo. Forse avrebbe avuto pi\u00f9 senso un sistema che mi permettesse, una volta sbloccate le domande, di farle direttamente senza fare troppi giri (e senza quindi dover riconteggiare due volte domande che ho gi\u00e0 fatto e che in una discussione normale non ha senso che ripeta).C'era poi qualche altra svista che avevo notato ma che sinceramente ora non ricordo.Arrivando alla trama e ai personaggi: sento delle vibes diAce Attorneyla signorina Pandolfini mi ricorda tantissimo quei personaggi, uno pi\u00f9 allucinante dell'altro, con cui Phoenix Wright doveva scontrarsi ogni volta. La storia per\u00f2 \u00e8 molto attuale, oserei dire addirittura drammatica, se non fosse stemperata dalle uscite tragicomiche di Pandolfini (la mia preferita: manca la data? E che ne posso sapere io di quando muoio!).Ho apprezzato molto il modo in cui gli autori hanno inserito altri temi importanti e attuali quali il maschilismo e il modo in cui le donne vengono costantemente sottovalutate nel mondo del lavoro, specie quando ricoprono cariche e ruoli pi\u00f9 frequentemente ricoperti da uomini.Per queste ragioni voglio dare 8,5, tanto quanto ho dato al corto precedente in gara, nonostante i problemi strutturali che in un lg non dovrebbero mai esserci.ffdesign ha scritto:\u00e8 praticamente mia nonna Maria. Oh, solo mia nonna aveva il fazzoletto nella manica e viveva per il nipote?Oh ma lo sai che anche la mia prozia si chiama Maria e pure lei tiene il fazzoletto nella manica! Ora ci manca solo che pure la signorina Pandolfini si chiami Maria... Coincicredo?! Io non denze! (cos\u00ec rassicuro Bob che leggo veramente la gazzetta)"
    ],
    [
        "155705",
        "powerbob",
        "2p2z ha scritto:Coincicredo?! Io non denze! (cos\u00ec rassicuro Bob che leggo veramente la gazzetta)Mi stai dicendo che nella prossima gazzetta non posso pi\u00f9 permettermi di scrivere boiate? Allora mi tocca scriverla seriamente (quindi niente battute o meme, mi spiace XD)"
    ],
    [
        "155706",
        "2p2z",
        "powerbob ha scritto:2p2z ha scritto:Coincicredo?! Io non denze! (cos\u00ec rassicuro Bob che leggo veramente la gazzetta)Mi stai dicendo che nella prossima gazzetta non posso pi\u00f9 permettermi di scrivere boiate? Allora mi tocca scriverla seriamente (quindi niente battute o meme, mi spiace XD)Giammai!"
    ],
    [
        "155707",
        "powerbob",
        "2p2z ha scritto:powerbob ha scritto:2p2z ha scritto:Coincicredo?! Io non denze! (cos\u00ec rassicuro Bob che leggo veramente la gazzetta)Mi stai dicendo che nella prossima gazzetta non posso pi\u00f9 permettermi di scrivere boiate? Allora mi tocca scriverla seriamente (quindi niente battute o meme, mi spiace XD)Giammai!Buon per me, anche perch\u00e9 l'ho gi\u00e0 finita di scrivere e non mi andava di rifarla in maniera pi\u00f9 seria XDSe dovessero esserci abbastanza reazioni, potrei anche pensare di realizzarne una speciale per la fine del concorso"
    ],
    [
        "155708",
        "2p2z",
        "powerbob ha scritto:potrei anche pensare di realizzarne una speciale per la fine del concorso"
    ],
    [
        "155717",
        "Zakimos",
        "Questo corto \u00e8 fatto benissimo, ma mi rendo conto che la frase messa cos\u00ec non renda l'idea di ci\u00f2 che intendo. Cerco di essere pi\u00f9 efficace: questo corto ha imperfezioni (leggere) nella struttura e si potrebbe discutere a lungo sull'attinenza al bando (anche io confesso di averla interpretata come \"eredit\u00e0 materiale\" e basta), ma ha una cosa che nessun altro lavoro in gara possiede: \u00c8 REALIZZATO COME UN LAVORO PROFESSIONALE.Questa cura si percepisce in tutto: impaginazione, testi, argomento, testo extradiegetico, linguaggio utilizzato, messaggi nascosti, ritmo. \u00c8 il primo e unico corto tra quelli visti nel concorso che potrebbe essere preso cos\u00ec com'\u00e8 (o quasi) ed essere pubblicato. Se uniamo a ci\u00f2 l'argomento trattato e come lo si affronta, posso io restare indifferente o anche solo un poco tranquillo? La risposta \u00e8 ovviamente no, e infatti De Cuius mi ha fatto saltare sulla sedia dall'entusiasmo.Come detto giorni fa, la battuta sulla legittima \u00e8 cos\u00ec vera da fare male ed \u00e8 solo uno dei momenti in cui si respira una sensazione di \"gioco\" perfetta, studiata, in cui ogni singola parola \u00e8 stata inserita per un motivo e in cui a ogni momento ridanciano si accompagna un messaggio pi\u00f9 o meno nascosto e mai invasivo, mai moralizzante, ma non per questo debole. Il sottotesto femminista davvero non poteva essere reso meglio di cos\u00ec e farebbe riflettere chiunque, anche il maschilista pi\u00f9 indefesso, per come subdolo ed efficace si insinua tra le pieghe della narrazione, senza essere mai \"sbattuto in faccia\". Non so se nel mio \"Luna\", che partiva con le medesime intenzioni, io sia riuscito a raggiungere lo stesso risultato, ma De Cuius ce la fa, imbastendo nel mentre un gioco tutt'altro che semplice ma comunque mai frustrante n\u00e9 eccessivamente complicato.Per fare tutto questo pop\u00f2 di roba, si \u00e8 perso forse un pochino di vista il tema del concorso, ma \u00e8 davvero l'unico difetto che riesco a trovare in questo lavoro - o meglio: l'altro \u00e8 che, per esperienza, so che questo genere di prodotti non interessano pi\u00f9 di tanto al mass market, anche se il successo di quindici anni fa di Phoenix Wright e Professor Layton aveva illuso un po' tutti noi del contrario (ma dopotutto sono anche passati quindici anni e entrambe le serie sono sostanzialmente morte).Non so quindi se questo lavoro potr\u00e0 essere scelto per una pubblicazione, ma so per certo che la persona che ha scritto queste righe DEVE pubblicare un librogame, lei come chi ha scritto Dimentica: penso infatti che nessuno dei due l'abbia fatto, per l'assenza dei link ipertestuali, e non sar\u00f2 contento finch\u00e9 ci\u00f2 non accadr\u00e0.Il mio voto mentale \u00e8 10. Per il discorso tema, mi sento in dovere di abbassare a9,5.E il mio ringraziamento per questa bellissima esperienza di lettura."
    ],
    [
        "155721",
        "F.A.S.",
        "powerbob ha scritto:Se dovessero esserci abbastanza reazioni, potrei anche pensare di realizzarne una speciale per la fine del concorso\u00a0 coolSono andato avanti nel tempo e so per certo che scriverai il numero speciale."
    ],
    [
        "155722",
        "powerbob",
        "F.A.S. ha scritto:powerbob ha scritto:Se dovessero esserci abbastanza reazioni, potrei anche pensare di realizzarne una speciale per la fine del concorso\u00a0 coolSono andato avanti nel tempo e so per certo che scriverai il numero speciale.Allora mi tocca farlo per forza. Gi\u00e0 che ci sei dimmi pure se ti \u00e8 piaciuto"
    ],
    [
        "155725",
        "giax",
        "Un corto originale, a volte frustrante, ma con un personaggio memorabile.Il primo approccio, purtroppo, non \u00e8 dei migliori. Nel prologo risaltano le ripetizioni, e l'idea di dover redigere un testamento non stuzzica la mia curiosit\u00e0. Ma poi gi\u00e0 al terzo paragrafo sento parlare la cliente e il corto cambia completamente: la sua parlata \u00e8 eccezionale. Nel resto del corto questo aspetto viene amplificato ulteriormente da dettagli come il fazzoletto nella manica, che rendono il personaggio talmente verosimile da poterlo immaginare.Al contrario la protagonista non parla mai. Le sue domande non sono scritte. Questa scelta particolare mi ha colpito, ma ha comunque un suo perch\u00e8.In generale, per\u00f2, giocare il corto non mi ha dato grande soddisfazione. Sia perch\u00e8 all'inizio non era ben chiaro quale fosse lo scopo, sia per le instant death frustranti: il mix delle due cose \u00e8 letale.Il problema pi\u00f9 grande del corto riguarda in effetti il gameplay. Tutto si basa sul ricordarsi a mente alcune parole e numeri che abbiamo incontrato durante la nostra indagine, ma non ha alcun senso che la notaia debba ricordarsele a memoria. Perch\u00e8 non potrebbe appuntarsele? Il motivo \u00e8 chiaro, perch\u00e8 il bando non lo permetteva, ma questo \u00e8 un problema del corto, non del bando. Come ho gi\u00e0 scritto nella recensione di Anima gemella, anche in questo caso uno fa le cose giuste (domande), scopre ci\u00f2 che deve sapere, potrebbe appuntarsele e poi risolvere l'enigma. Ma non pu\u00f2 farlo perch\u00e8 il corto non gli ha spiegato di doversele appuntare, mentre la nostra protagonista aveva tutte le carte in regola per farlo. Con la differenza sostanziale che l\u00e0 si parla di un enigma su 10mila (quello del parcheggio), qua della meccanica principale del corto.Un'alternativa era quella di usare delle parole chiave (e dire di doversele ricordare) oppure di lasciare indizi per poi rispondere a delle domande finali (indagine vera e propria).Il numero di domande massimo \u00e8 gestito bene (anche se non \u00e8 sempre chiaro quando dobbiamo abbassare un dito), e l'idea di poterne rialzare uno in certi casi \u00e8 perfetta. Niente d\u00e0 pi\u00f9 soddisfazione a un lettore di ricevere una \"vita\" gratis dopo aver fatto una buona scelta.L'altro grave problema del corto \u00e8 il tema. Sono ancora convinto che chi ha scritto il corto si sia semplicemente lasciato fuorviare dalla parola Eredit\u00e0 presente nel titolo, travisandone il concetto. Se ho tolto un punto a Dimentica, che aveva comunque delle scelte nel passato, qui devo togliere di pi\u00f9, perch\u00e8 del tema non c'\u00e8 neanche l'ombra. Spero che l'autore o autrice comprenda che altrimenti il giudizio sarebbe stato ben diverso.Voto:5"
    ],
    [
        "155726",
        "sancio",
        "Corto di ambientazione contemporanea, con prosa ordinaria affetta da parole moderne come notaia (o sindaca), che non digerisco, soprattutto nello scritto. Anche un leggero abuso del corsivo.Altri clich\u00e9 descrittivi che non mi piacciono come \"capelli sale e pepe\", perdipi\u00f9 su una vecchia, \u00e8 quasi irreale.\"la accogli cordiale\" e altre sviste come maiuscola dopo nessun punto.L'epilogo 1 non l'ho capito granch\u00e9, perch\u00e9 sarei stata usata dal nipote della mia cliente?Della meccanica di gioco del tener conto con le dita delle domande mi \u00e8 piaciuto il fatto di poter \"recuperare\" e riabbassare un dito.Altro punto a favore: le scelte, devono essere ben ponderate, cercando di capire la psicologia della nostra interlocutrice e le conseguenze. Anche la longevit\u00e0 \u00e8 pi\u00f9 che soddisfacente, ci vorranno diversi tentativi per ottenere (e ricordarsi) tutte le informazioni necessarie per raggiungere l'epilogo migliore dei ben quattro.Purtroppo il tema del bando non \u00e8 stato rispettato per niente.[EDIT: rileggendo meglio, due dei quattro finali recitano \"qualche tempo dopo\", quindi un poco di attinenza c'\u00e8. Ancora non sufficiente secondo me, perch\u00e9 il tema \u00e8 \"scelte lontane nel tempo\". Alzo comunque in virt\u00f9 di ci\u00f2 il mio voto di mezzo punto.]Voto: 6"
    ],
    [
        "155727",
        "sancio",
        "Vedo fioccare voti altissimi a corti che non hanno rispettato il tema imposto, non voglio fare polemica ma vi immaginate se alla fine vincer\u00e0 il concorso un corto che ha ignorato appieno il tema?Che valore avr\u00e0 in futuro questo, a mio avviso fondamentale aspetto?Per me perder\u00e0 di credibilit\u00e0 tutto."
    ],
    [
        "155728",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Simpatica ed originale la tematica(+) Molto riuscito l'aspetto del gaming, semplice spiegato nel momento giusto senza appesantire con prologhi o regolamenti e soprattuto funzionale alla storia.CONTRO(-) Peccato il tema(-) Con i link sarebbe stato ancor pi\u00f9 godibile (Non conter\u00f2 di questo nel voto ma ne ho sentito la mancanza)ADERENZA Al TEMA: Appena sufficienteCome le case del lago non si pu\u00f2 dire che il tema sia completamente ignorato ma \u00e8 gestito in modo \"letterale\" intendedolo come eredit\u00e0 ci sono si scelte del passato che influenzano il presente ma non sono determinanti nell'economia del cortoPOTENZIALE DI AMPLIAMENTO: Perfettamente autocontenuto. Anche se uno degli epiloghi ci suggerisce un possibile sequel. Sicuramente sarebbe interessante se potesse essere una serie di episodi magari con una macrotrama orrizzontale che si snoda nella vita degli abitanti del paesino.Giudizio Finale: Ho trovato il corto brillante, divertente e non banale. Peccato per il rispetto del tema un po' tirato altrimenti avrei dato un voto pi\u00f9 alto.VOTO 8"
    ],
    [
        "155729",
        "Periodonikes",
        "Prime impressioni: Sono colpito dalla cura nell\u2019impaginazione e il breve prologo mi mette comodo nei panni nella novella notaia Perla Dell\u2019Ingegno. Entra la mia prima cliente, la signora Pandolfini e il testo me la fa immaginare benissimo anche in poche righe.SpoilerMi sento premurosa e le chiedo di cosa ha bisogno: la signorina vuole lasciare tutta la sua eredit\u00e0 al nipote, e niente a tutti gli altri. Decido di mettere i puntini sulle i precisando che sono dottoressa e questo mi fa guadagnare un resoconto dettagliato della prima guerra mondiale\u2026 Sar\u00e0 il caso di insistere? No dai, meglio essere professionali e spiegarle che nel suo caso non \u00e8 applicabile la legittima. Quest\u2019ultimo pezzo l\u2019ho copiato paro paro al corto che non ho idea di che significhi applicare la legittima\u2026 E nemmeno la Pandolfini lo sa e anzi, il mio parlare avvocatese la fa scappare. Ho perso cos\u00ec la mia prima cliente.Aderenza al tema e narrazione: La narrazione mi \u00e8 piaciuta molto. Chi scrive il corto riesce in poche righe a dire tutto ci\u00f2 che serve senza lasciare dubbi e ho adorato come personalizza la cliente tramite i suoi dialoghi e i suoi gesti. Al contrario, l\u2019aderenza al tema \u00e8 un po\u2019 tirata per i capelli: c\u2019\u00e8 su vari livelli, ma nessuno mi convince in pieno.SpoilerQuello che ho trovato pi\u00f9 azzeccato \u00e8 l\u2019eredit\u00e0 morale. Le scelte lontane nel tempo del padre della signorina Pandolfini hanno ripercussione sulle sue volont\u00e0, che inconsciamente (?) emula favorendo il nipote maschio scansafatiche. Poi ci sono le scelte di Perla, che possono cambiare il futuro dei nipoti\u2026 Dopo qualche tempo. Ricordo che il tempo minimo accettato dagli organizzatori per definire il \u201cpassato\u201d nella vita di una persona era quindici anni. Non so, non \u00e8 precisato ma a naso non penso che siano passati quindi anni. Infine c\u2019\u00e8 appunto l\u2019eredit\u00e0 letterale, le case e i terreni, che appunto perch\u00e9 letterale non ci azzecca per niente con il tema se non per la parola stesa. Sicuramente chi ha scritto il corto ha fatto di tutto per mettere pi\u00f9 riferimenti possibili, ma la sensazione che rimane \u00e8 che il tema non sia il centro della narrazione.Come ho letto il corto e gameplay: Ammetto che ho faticato a fare il grafo di questo corto. La parte delle domande \u00e8 intricata e spesso torna a paragrafi gi\u00e0 visitati e questo crea dei problemi di coerenza interni, che solo a volte vengono sistemati; ad esempio il chiedere il nome del nipote anche se lo si sa gi\u00e0, cosa che \u00e8 stata elegantemente risolta al par.10 precisando \u201cse non lo sai gi\u00e0\u201d ma mai fatto negli altri casi. Un\u2019altra cosa che, per mio gusto personale, non ho apprezzato \u00e8 il grassettare gli indizi; capisco che \u00e8 un metodo che aiuta a memorizzare ma per me \u00e8 una di quelle situazioni che va oltre l\u2019aiuto, risultando ridondante. Mi spiego meglio:Spoileralla prima partita non ho scoperto nulla e parlando legalese ho perso subito la cliente. Ok, lo accetto e riparto. Alla seconda run mi destreggio bene e scopro quasi tutte le info che mi servono, ma qualche domanda inopportuna mi porta al 18 prima di scoprire il nome della nipote. Quindi finisco all\u2019Epilogo 1 e va bene, mi \u00e8 piaciuto. Terza run, usando le mie conoscenza pregresse sono chirurgica nelle domande e scopro anche il nome di Simone, e arrivo in scioltezza all\u2019Epilogo bonus. Facendo questo ho saltato l\u2019Epilogo 2 e 3 che mi sono andato a leggere a parte. Secondo me \u00e8 un peccato perch\u00e9 il 2 mi sembra quasi scritto per essere il migliore, mentre il 3, con lo sfondamento della quarta parete, \u00e8 quello da leggere come conclusivo. Quello extra, anche proprio per il nome, sembra un epilogo nascosto, che solo i pi\u00f9 curiosi possono trovare, ma fa parte del naturale flow dei check finali, quindi chiunque faccia una run fatta benino ne \u00e8 a conoscenza. Nel mio caso, infatti, non ho nemmeno provato a cercare gli epiloghi intermedi ma ho subito puntato a quello. Personalmente, avrei sfruttato il grassetto in modo pi\u00f9 funzionale, ovvero evidenziando le domande. Nelle prima due run mi \u00e8 capitato pi\u00f9 volte di scordarmi di conteggiare una domanda, perch\u00e9 spesso non \u00e8 immediata da riconoscere. Questo perch\u00e9, a mio avviso, non sono nemmeno poste come domande. Al par.9 sono scritte proprio come dialoghi pronunciati a Perla, in tutti gli altri casi sono \u201cSe vuoi chiederle\u2026\u201d. Un\u2019idea poteva essere sfruttare appunto il grassetto, evidenziando ogni opzione domanda, o il numero del paragrafo che ti fa spendere un dito, o la parola finale pi\u00f9 il punto interrogativo\u2026 E dire semplicemente a chi legge: ogni\u00a0 volta che vedi una parola in grassetto, \u00e8 una domanda quindi alza un dito. Detto questo, ottima l\u2019idea di far perdere o guadagnare dita extra in caso di domanade specifiche, e mi \u00e8 piaciuta un sacco la distribuzione degli indizi, sia inseriti nei dialoghi sia dalle interpretazioni del linguaggio corporeo fatte da Perla (come al par.6).L\u2019eredit\u00e0 del corto (o altrimenti detto, cosa mi ha lasciato dopo la lettura): A quando il prossimo caso?Giudizio finale: Narrativamente parlando bellissimo, da limare un po\u2019 la parte game."
    ],
    [
        "155730",
        "Periodonikes",
        "sancio ha scritto:Vedo fioccare voti altissimi a corti che non hanno rispettato il tema imposto, non voglio fare polemica ma vi immaginate se alla fine vincer\u00e0 il concorso un corto che ha ignorato appieno il tema?Quest'anno gli organizzatori hanno fatto la scelta coraggiosa di lasciare l'aderenza al tema ai votanti. Coraggiosa perch\u00e9 come dici tu si vengono a creare situazioni paradossali dove potrebbe vincere un corto che con il tema ci azzecca poco. Quello che ho notato leggendo le varie recensioni, sia qui che su fb, \u00e8 che ognuno valuta l'aderenza in modo diverso: c'\u00e8 chi da l'insufficienza a prescindere, chi toglie 2, 1 o 0.5 punti, e chi pensa che a prescindere dall'aderenza al tema, un bel corto va premiato con un bel voto.sancio ha scritto:Che valore avr\u00e0 in futuro questo, a mio avviso fondamentale aspetto?Per me perder\u00e0 di credibilit\u00e0 tutto.Sar\u00e0 un'eredit\u00e0 del passato che modifica il futuroBattute a parte, per me non far\u00e0 perdere credibilit\u00e0 al concorso. L'esempio che ti posso portare, per la mia umile e limitata partecipazione, \u00e8 quello del 2020. Ricordo che fu sollevata una polemica perch\u00e9 il corto vincente, seppur un bel corto, da molti non era ritenuto a tema. In particolar modo, in quell'edizione il bando era molto stringente riguardo all'inserimento del VENTI (o 20), dicendo addirittura che doveva essere parte integrante delle meccaniche, della trama o dei personaggi (!). Eppure, nonostante questo, nei due anni successivi ci sono state sempre pi\u00f9 partecipazioni.Altro punto che volevo portare sulla credibilit\u00e0 del concorso \u00e8 che \u00e8 un premio comunque popolare. Da poco \u00e8 stato annunciato il Magnifico, che specifica di essere un premio dato daespertiper librogamecurati in ogni aspettorivolti a unpubblico non neofita.Ma il concorso dei corti \u00e8 diverso: per come lo interpreto io \u00e8 un concorso amichevole, fatto per far appassionare al librogame chi non lo conosce, per incentivare scrittori in erba a mettersi in gioco, con votazioni aperte al pubblico. Insisto proprio su questo ultimo punto: una cosa che ho notato dai voti su fb \u00e8 che viene premiato pi\u00f9 un corto accattivante che uno ben curato.Questo per dire che ogni concorso ha i suoi parametri, e quelli del concorso dei corti, secondo me e correggetemi se sbaglio, sono quelli di catturare l'attenzione della massa, dei neofiti, del passante.Secondo me i risultati di questo concorso, come i precedenti, serviranno a calibrare meglio i prossimi in base allo scopo che si vuole prefiggere."
    ],
    [
        "155731",
        "sancio",
        "Periodonikes ha scritto:sancio ha scritto:Vedo fioccare voti altissimi a corti che non hanno rispettato il tema imposto, non voglio fare polemica ma vi immaginate se alla fine vincer\u00e0 il concorso un corto che ha ignorato appieno il tema?Battute a parte, per me non far\u00e0 perdere credibilit\u00e0 al concorso. L'esempio che ti posso portare, per la mia umile e limitata partecipazione, \u00e8 quello del 2020. Ricordo che fu sollevata una polemica perch\u00e9 il corto vincente, seppur un bel corto, da molti non era ritenuto a tema. In particolar modo, in quell'edizione il bando era molto stringente riguardo all'inserimento del VENTI (o 20), dicendo addirittura che doveva essere parte integrante delle meccaniche, della trama o dei personaggi (!). Eppure, nonostante questo, nei due anni successivi ci sono state sempre pi\u00f9 partecipazioniNell'anno che citi il tema era molto pi\u00f9 interpretabile, quest'anno secondo me no.Sulla credibilit\u00e0 probabilmente \u00e8 una sensazione solo mia, di utente navigato e pignolo..nonch\u00e9 pluripremiato del trofeo \"Crudelone\""
    ],
    [
        "155736",
        "powerbob",
        "Veniamo infine all'ultimo corto del concorso, che caso vuole essere anche quello che mi ha entusiasmato pi\u00f9 di tutti. L'idea di una storia che racconta una professione in maniera squisitamente ironica non solo \u00e8 molto originale e ben riuscita, ma apre la strada ad altre possibili varianti. La vedrei benissimo nella collana Librarsi: tante avventure autoconclusive, ognuna dedicata a una diversa professione... O mi starebbe bene anche rivivere altre avventure della nostra amata Perla dell'Ingegno, alle prese coi clienti piu disparati.Ho apprezzato moltissimo il conteggio sulla mano, assolutamente ben studiato, che offre persino la possibilit\u00e0 di recuperare alcune dita se si riescono a toccare i punti giusti della signora Pandolfini. Non avrei disdegnato qualche instant death in meno, magari limitandole a quelle pi\u00f9 intuibili (senn\u00f2 il gioco viene forzatamente interrotto proprio sul pi\u00f9 bello, ed \u00e8 un peccato. Se si fossero trasformate in semplici penalit\u00e0, tipo delle dita in pi\u00f9 da aggiungere, la lettura sarebbe stata pi\u00f9 fluida. Ammetto di aver barato in un paio di circostanze, ignorando il game over e proseguendo con l'interrogatorio).Voglio inoltre difendere l'autore del corto, sostenendo che a mio avviso il tema \u00e8 perfettamente centrato. Non \u00e8 tanto il testamento a fungere da eredit\u00e0 del passato secondo me, quanto quello che accade dopo la morte della signora Pandolfini. Gli eventi legati alla nipote cambiano proprio sulla base dell'esito del nostro colloquio. Ammetto che altri corti hanno colto il tema in maniera pi\u00f9 centrata, ma non me la sento di dare una penalit\u00e0 a quest'opera. Anzi, per tutto il divertimento che mi ha regalato, la voglio mettere in cima alla mia classifica personale. Per quanto mi riguarda, \u00e8 il miglior corto di questo concorso!Voto: 10"
    ],
    [
        "155740",
        "EGO",
        "Per quanto il Corto sia scritto in modo pressoch\u00e9 perfetto e ben caratterizzato, trovo che abbia vari aspetti discutibili.L\u2019elefante nella stanza \u00e8 l\u2019evidente intento personale della protagonista: questa parteggia apertamente per la nipote della cliente, questione che non la dovrebbe riguardare affatto, e riuscire a introdurla nel testamento significa aver svolto al meglio il lavoro. Ma non credo sia questo il compito del notaio; e questa, che io colgo come una discrepanza, per me mina alla base la validit\u00e0 dell\u2019opera, per quanto ben realizzata. Non siamo il giudice e non \u00e8 nostro compito fare \u201cgiustizia\u201d, soprattutto non in base a criteri di simpatia personale.Altro elemento che non mi convince \u00e8 che gli indizi sono scritti in evidente grassetto, poi il lettore \u00e8 chiamato a un check di attenzione come se fossero stati buttati in mezzo a dialoghi pieni di corsivi senza nulla a contraddistinguerli. Sembri voler confondermi e cogliermi in castagna, ma poi mi dai l\u2019aiutino.L\u2019attinenza al tema mi pare ambigua, ma su questo aspetto non sono mai stato fiscale durante questo concorso e non ho motivo di esserlo con l\u2019ultimo racconto.Dal punto di vista stilistico e narrativo, come dicevo, quasi impeccabile, ma poco coinvolgente per me. L\u2019incongruenza (percepita) di cui ho parlato in apertura mi rende la notaia non molto pi\u00f9 simpatica della Pandolfini.Voto:6.5"
    ],
    [
        "155741",
        "sancio",
        "powerbob ha scritto:Voglio inoltre difendere l'autore del corto, sostenendo che a mio avviso il tema \u00e8 perfettamente centrato. Non \u00e8 tanto il testamento a fungere da eredit\u00e0 del passato secondo me, quanto quello che accade dopo la morte della signora Pandolfini. Gli eventi legati alla nipote cambiano proprio sulla base dell'esito del nostro colloquio.In seguito a questa osservazione ho riletto meglio gli epiloghi: due dei quattro recitano \"qualche tempo dopo\", quindi un poco di attinenza c'\u00e8. Ancora non sufficiente secondo me, perch\u00e9 il tema \u00e8 \"scelte lontane nel tempo\". Alzo comunque in virt\u00f9 di ci\u00f2 il mio voto di mezzo punto."
    ],
    [
        "155746",
        "mark phoenix 79",
        "19ma \u00e8 ultima fatica del 2022E si pu\u00f2 dire che si chiude con il bottoVeramente un bel corto originale nel tema e ben scrittoPeccato la scarsa attinenza al tema per la quale decurto 1 puntoVoto finale 7.5"
    ],
    [
        "155749",
        "Adriano",
        "Inizio da quello che mi ha convinto: il racconto prende bene, almeno a me ha dato un\u2019ottima immedesimazione, mi \u00e8 stata subito antipatica la signora Pandolfini, e anche solo per il fatto che il corto ha suscitato in me un\u2019emozione significa che ha fatto centro.La storia, sebbene non sia proprio il massimo da trattare in una storia a bivi, funziona, \u00e8 realistica e ben scritta. Complimenti anche per come \u00e8 stata resa la signora a livello di dialoghi: sembra davvero di ascoltare una persona anziana poco acculturata.Quello che non mi ha convinto sono le meccaniche. Di per s\u00e9 l\u2019idea del numero ristretto di domande che si possono fare \u00e8 ottima a livello ludico, ma non \u00e8 contestualizzata. Cio\u00e8, perch\u00e9 un notaio dovrebbe poter far solo un numero predefinito di domande? Leggere il paragrafo 18 fa spostare l\u2019idea dal notaio al quiz televisivo, ripeto a livello ludico la cosa funziona benissimo, ma \u00e8 irrealistica nel contesto in cui ci ha fatto calare l\u2019autore/autrice.Anche il fatto che la signora sia cos\u00ec semplice (e si capisce da come parla) mi fa pensare pi\u00f9 ad una persona che ripeta le cose pi\u00f9 volte per farle capire, non ad una signora che dice le cose mezza volta e poi ti d\u00e0 dell\u2019incompetente se non l\u2019hai capita\u2026Insomma, una sfida ludica interessante in una storia ben scritta, peccato per il fatto che il modo in cui \u00e8 raccontata non \u00e8 molto coerente con la situazione. Un\u2019ulteriore nota negativa \u00e8 l\u2019assenza di link ipertestuali.Nonostante questo, il voto \u00e88."
    ],
    [
        "155750",
        "FinalFabbiX",
        "Stop al televoto!"
    ],
    [
        "155756",
        "FinalFabbiX",
        "sancio ha scritto:Vedo fioccare voti altissimi a corti che non hanno rispettato il tema imposto, non voglio fare polemica ma vi immaginate se alla fine vincer\u00e0 il concorso un corto che ha ignorato appieno il tema?E invece ti assicuro che, dati alla mano, la situazione \u00e8 molto rosea.Considera che:1) in altri anni, questo corto sarebbe stato ammesso tranquillamente. Per me la declinazione del tema \u00e8 accettabile e credo che lo sarebbe stata anche per fabrizio. Inoltre, da sempre, quando c'\u00e8 un dubbio, si tende ad ammettere piuttosto che rilasciare per \"paura\" di escludere un autore ingiustamente.2) a meno di stravolgimenti dell'ultima settimana, questo corto difficilmente entrer\u00e0 nel podio. E il motivo per cui non entrer\u00e0 nel podio \u00e8 che \u00e8 stato affossato da i voti di chi non lo ritiene a tema.Questa nuova modalit\u00e0, pertanto, sta funzionando molto bene e anzi, \u00e8 uno degli aspetti che manterrei nei prossimi anni."
    ],
    [
        "155767",
        "Budellaro",
        "l'ho trovato simpaticissimo: il modo in cui l'autore/autrice \u00e8 riuscito a rendere la caricatura della signorina Pandolfini \u00e8 fantastico ed azzeccatissimo al punto che in pi\u00f9 di un'occasione mi ha fatto venire in mente sia mia nonna che sua sorella zitellaper quanto riguarda la meccanica l'ho trovata un po' troppo complicata ma ho apprezzato la trovata di scrivere in grassetto le parole chiave di modo che, prima di sapere che pi\u00f9 tardi sarebbero servite, il lettore fosse comunque portato a farci attenzioneper quanto riguarda l'attinenza al bando secondo me ci siamoMando voto in privato a FinalFabbix perch\u00e8 sono fuori tempo massimo"
    ],
    [
        "155782",
        "FinalFabbiX",
        "Provo a rispondere a un po' delle questioni che sono emerse nelle recensioni.Puoi pubblicarle tu cos\u00ec resto nell'anonimato?Grazie in anticipo.1. Perch\u00e9 solo cinque/un numero predefinito di domande?Pensavo fosse ovvio. Una consulenza non pu\u00f2 durare in eterno: c'\u00e8 un tempo limite, sia per chi fa la consulenza che per chi la riceve. Per questo non si ha il tempo per analizzare tutto e bisogna scegliere su cosa soffermarsi e su cosa no.2. Perch\u00e9 il grassetto?A qualcuno \u00e8 piaciuto ad altri no: ovviamente l'ho messo per aiutarvi a ricordare, se no mi avreste penalizzato il corto per quello. XD3. Perch\u00e9 non si possono prendere appunti?Come avete giustamente intuito, \u00e8 stata una forzatura dettata dal bando. Anche se nella mia testa la soluzione poteva essere giustificata altrimenti, ma qui ho sbagliato a non esplicitarlo: la notaia non prende appunti perch\u00e9 \u00e8 alla sua prima consulenza, dunque non \u00e8 preparata. Ma siate onesti: potendo prendere appunti, chi di voi avrebbe segnato tra le note i cinquemila euro di stipendio e i cento euro delle sigarette? wink4. Travisamento del tema/lasciato fuorviare dalla parola \"eredit\u00e0\".Credo onestamente di non aver travisato. La mia idea era che le scelte del passato che influenzassero il futuro fossero quelle della notaia. Siccome per\u00f2 melius est abundare quam deficere, perch\u00e9 non fare anche una stratificazione del tema e aggiungere eredit\u00e0 materiale ed eredit\u00e0 morale? Ai lettori l'ardua sentenza... E indubbiamente ardua sentenza fu. sad5. Dove sono le scelte del passato e come influenzano il futuro?L'idea era che le domande della notaia, poste in un certo ordine e modo, portassero la sua cliente a cambiare idea sul testamento. I futuri sono gli epiloghi dove si vede cosa fanno i nipoti. Grazie ai vostri commenti per\u00f2 ho capito che dovevo lavorarci meglio perch\u00e9 non \u00e8 molto chiaro. Mea culpa, mea culpa, mea maxima culpa.N.b. la storia dei quindici anni che dovevano passare non la sapevo. hmm6. La notaia patteggia per la nipote.S\u00ec, il sottotesto femminista era voluto. Sia perch\u00e9 volevo raccontare una storia ben precisa, sia perch\u00e9 dare la possibilit\u00e0 al lettore di scegliere per chi patteggiare richiedeva spazio. Che non avevo.7. Similarit\u00e0 tra il primo e l'ultimo corto in gara: il primo e l'ultimo corto in gara hanno una protagonista donna.Come anche i corti 6, 12, 16 e 17. wink8. La sillabazione sbagliata.S\u00ec, il motivo \u00e8 esattamente quello che ha intuito GGigassi.9. Cos'ha fatto di tanto orrendo il fratello della signorina Pandolfini?Assolutamente niente. Ma davvero pensavate che la signorina Pandolfini fosse un personaggio attendibile? XD10. La battuta sulla legittima.Sapere che succede realmente mi sconcerta un poco. Ho sbagliato sicuramente a non spiegare al lettore cos'\u00e8 la legittima. Tento di chiarire (notai e avvocati veri mi correggano): \u00e8 una specie di quota di eredit\u00e0 a cui hanno diritto coniugi e i figli del de cuius, ai quali va comunque qualcosa a prescindere dal testamento. Per esempio, un genitore non pu\u00f2 lasciare tutto a un figlio ed escludere l'altro, perch\u00e9 in questo caso si applica la legittima. Questo per\u00f2 non vale nel caso della signorina Pandolfini, che non avendo figli pu\u00f2 fare testamento a chi vuole ed estromettere i fratelli dalla successione.11. Non \u00e8 sempre chiaro quando alzare un dito.Avete ragione, anche qui faccio mea culpa.12. Qui cito testualmente: \"prosa ordinaria affetta da parole moderne come notaia (o sindaca), che non digerisco\".L'obiettivo di questo corto era appunto far abituare chi legge a queste parole, che sono italiane. Tendiamo a usare il maschile anche quando il referente \u00e8 una donna solo perch\u00e9 si tratta di ruoli che siamo abituati da sempre a sentire al maschile. Non intendo discutere in alcun modo sulla questione dei nomi femminili di professione, vorrei solo fare abituare pi\u00f9 persone possibile all'utilizzo di questi termini al femminile. Perch\u00e9 \u00e8 giusto che entrino nell'uso.14. Instant death in meno.Hai ragione e l'idea di aggiungere dita al posto delle ID mi piace.Risponder\u00f2 al resto una volta che potr\u00f2 palesarmi. Intanto grazie a tutti!"
    ],
    [
        "155783",
        "sancio",
        "FinalFabbiX ha scritto:Provo a rispondere a un po' delle questioni che sono emerse nelle recensioni.12. Qui cito testualmente: \"prosa ordinaria affetta da parole moderne come notaia (o sindaca), che non digerisco\".L'obiettivo di questo corto era appunto far abituare chi legge a queste parole, che sono italiane. Tendiamo a usare il maschile anche quando il referente \u00e8 una donna solo perch\u00e9 si tratta di ruoli che siamo abituati da sempre a sentire al maschile. Non intendo discutere in alcun modo sulla questione dei nomi femminili di professione, vorrei solo fare abituare pi\u00f9 persone possibile all'utilizzo di questi termini al femminile. Perch\u00e9 \u00e8 giusto che entrino nell'uso.Anzitutto complimenti per esserti messo in gioco e grazie per la risposta.Mi premeva sottolineare che con \"ordinaria\" intendo sufficiente, non eccelle ma nemmeno \u00e8 da criticare. Lo dovevo precisare nel commento al voto.Ci\u00f2 per cui ribatto per\u00f2 e perch\u00e9 vorrei obiettare sul giusto o meno che questi termini entrino nell'uso comune, non lo decidiamo n\u00e9 io n\u00e9 tu. A me non piacciono. Ma se proprio cos\u00ec sar\u00e0, esigo di poter usare tale variazione anche sulle donne architetto!"
    ],
    [
        "155784",
        "Budellaro",
        "sancio ha scritto:Ma se proprio cos\u00ec sar\u00e0 esigo di poter usare tale variazione anche sulle donne architetto!ahahahahl'umorismo da bar, quello che amo"
    ],
    [
        "155916",
        "2p2z",
        "Eccomi come promesso per ringraziarvi personalmente di tutte le recensioni e le osservazioni. Vi sono veramente grata per aver letto, giocato e commentato il mio primo esperimento a bivi, a maggior ragione in virt\u00f9 degli apprezzamenti inaspettati che ha ricevuto; inaspettati perch\u00e9 vi confesso che avevo gi\u00e0 preparato l'ombrello per lashitstorm...Ho scritto questo corto nel mese di gennaio. Lo stesso giorno avevo due scadenze: il concorso dei corti e la consegna della tesi. Manco a dirlo, la tesi aveva la precedenza, e infatti non sono riuscita ad essere meticolosa come avrei voluto con la struttura, e alcune cose mi sono rassegnata a lasciarle irrisolte. A chi ha sofferto per l'assenza dei link ai paragrafi, consolatevi: nel pdf della tesi li ho messi.Alle cose pi\u00f9 importanti ho gi\u00e0 risposto, ma mi faceva piacere prendermi un po' di tempo a fine concorso per rispondere di persona ai vostri commenti.Prodo ha scritto:Forse l'ideatrice ha gi\u00e0 scritto LG in passato, o ha avuto validi tester, non lo so, sta di fatto che il lavoro \u00e8 molto valido.Ti ringrazio Prodo per questo complimento, in realt\u00e0 gli unici tester di cui ho potuto usufruire sono stati i miei genitori, che non avevano (e probabilmente non hanno tuttora) alcuna idea di come si legga un librogame. Ahahffdesign ha scritto:La vecchia in questione (che non \u00e8 proprio morta morta, anche se in alcune situazioni si fa il tifo per la tetra mietitrice)(...)Il mio voto, scritto di mio pugno, ma non ditelo a quelli,Fabrizio, mi sono letteralmente scassata dalle risate mentre leggevo la tua recensione!!Grazie!F.A.S. ha scritto:ci sono delle parole in grassetto che torneranno utili per raggiungere il miglior epilogo, aiutandoci, forse troppo, nella risoluzione anche se nessuno ci aveva avvertito in precedenza di memorizzarle. Dicevo \u201cforse troppo\u201d perch\u00e9 basta scorrere il racconto per vedere svettare le parole chiave sul resto del testo e trovare la soluzione.djmayhem ha scritto:Non \u00e8 realistico che la notaia, come qualsiasi consulente, non prenda nota delle informazioni del cliente. Mentre l\u2019espediente delle dita della mano \u00e8 accettabile anche se non \u00e8 chiaro perch\u00e9 non potrei fare pi\u00f9 domande del dovuto.Come credo di aver anticipato nel commento anonimo, Perla \u00e8 alle prime armi e non sa bene come regolarsi, per questo non le viene spontaneo prendere appunti e deve fare affidamento solo sulla sua capacit\u00e0 di attenzione per carpire le informazioni pi\u00f9 importanti. Mi sono personalmente ritrovata in una situazione simile la prima volta che ho fatto una traduzione consecutiva: non avevo carta e penna ed \u00e8 stato un incubo (e una figura di merda non indifferente).Inizialmente volevo escogitare un meccanismo che permettesse ai lettori di appuntare le informazioni che volevano e poi fare un check alla fine, ma il bando ha di fatto escluso questa possibilit\u00e0.Ho voluto aiutarvi col grassetto perch\u00e9 a una certa mi sono resa conto che c'erano troppe informazioni e non doveva essere semplice memorizzarle. Ma questo credo di averlo gi\u00e0 detto.FinalFabbiX ha scritto:il continuo cambio di regole su come conteggiare le domande, \u00e8 un po' confusionario. Sarebbe stato molto pi\u00f9 chiaro mettere un +1 vicino ai link in questionePeriodonikes ha scritto:Personalmente, avrei sfruttato il grassetto in modo pi\u00f9 funzionale, ovvero evidenziando le domande. Nelle prima due run mi \u00e8 capitato pi\u00f9 volte di scordarmi di conteggiare una domanda, perch\u00e9 spesso non \u00e8 immediata da riconoscere. Questo perch\u00e9, a mio avviso, non sono nemmeno poste come domande. Al par.9 sono scritte proprio come dialoghi pronunciati a Perla, in tutti gli altri casi sono \u201cSe vuoi chiederle\u2026\u201d. Un\u2019idea poteva essere sfruttare appunto il grassetto, evidenziando ogni opzione domanda, o il numero del paragrafo che ti fa spendere un dito, o la parola finale pi\u00f9 il punto interrogativo\u2026 E dire semplicemente a chi legge: ogni\u00a0 volta che vedi una parola in grassetto, \u00e8 una domanda quindi alza un dito.Ringrazio entrambi per i preziosi suggerimenti: sono delle ottime idee e ne far\u00f2 tesoro!GGigassi ha scritto:l\u2019autore dimostra (o simula, per me che sono profano \u00e8 la stessa cosa) una grande competenza nel settore.Felice di aver simulato bene ahahGGigassi ha scritto:Purtroppo al 9 ho ben pensato si sommare i numeri che compaiono, spoilerandomi quello che mi aspettava al 29.Azz, avrei dovuto pensarci prima che qualcuno avrebbe potuto fare il tentativo! Sorry, eviter\u00f2 in futuro.2p2z ha scritto:sono tanti i futuri in gioco in questo corto (forse anche troppi per i miei gusti)Nella mia autorecensione ero sincera: le sviste che ho menzionato sono tutte cose di cui mi sono accorta in seconda battuta, dopo aver consegnato il corto. Qualcuno ha notato che ho postato il mio autocommento il 1\u00b0 aprile?a un certo ho provato anche a spacciarmi per GGigassi mettendo le citazioni in latino, ma non credo abbia funzionato.Zakimos ha scritto:De Cuius mi ha fatto saltare sulla sedia dall'entusiasmo. Come detto giorni fa, la battuta sulla legittima \u00e8 cos\u00ec vera da fare maleMarco, ricevere una recensione tanto entusiasta da te mi ha fatto tanto piacere. Ma ora devi dirmi: davvero c'\u00e8 gente che reagisce a questo modo quando si tira in ballo la legittima??giax ha scritto:la protagonista non parla mai. Le sue domande non sono scritte. Questa scelta particolare mi ha colpito, ma ha comunque un suo perch\u00e8.Mi fa piacere che tu abbia notato questo particolare. In realt\u00e0 \u00e8 stato un escamotage per risparmiare spazio, ma mentre lo applicavo mi sono accorta che in questo modo si dava pi\u00f9 risalto alle parole di Pandolfini. Oltretutto non sono brava nei dialoghi, quindi le domande che uscivano fuori dalla bocca di Perla erano sempre un po' artificiose. Insomma, ho preso tre piccioni con una fava.giax ha scritto:La mia sensazione \u00e8 che chi ha scritto il corto si sia lasciato irretire dalla parola Eredit\u00e0 del titolo, e abbia fatto l'associazione con una notaia alle prese con un testamento, travisando il senso del tema. Mi sembra una coincidenza troppo grande, considerando l'assenza sostanziale del tema nel resto del corto.Forse queste cose (il riferimento al padre della cliente, l'accenno alle proprie scelte negli epiloghi) sono delle aggiunte successive.In realt\u00e0, come mi sa che ho gi\u00e0 spiegato, non credo di aver travisato il tema; semplicemente l'ho interpretato in maniera diversa rispetto a quella che sapevo sarebbe stata l'interpretazione privilegiata.Non essendo una fan dei loop temporali e dei viaggi nel tempo non potevo fare altrimenti. Semmai avr\u00f2 sbagliato a fare il mix che poi vi ha fatto confondere, mettendo diversi format di eredit\u00e0 tutti insieme per dare vita a pi\u00f9 strati interpretativi. In ogni caso voglio rassicurarti: sia le scelte della notaia, che quelle appartenenti al passato della signorina Pandolfini, che gli epiloghi, fanno parte dell'idea principale da cui ha preso vita questo corto.sancio ha scritto:clich\u00e9 descrittivi che non mi piacciono come \"capelli sale e pepe\", perdipi\u00f9 su una vecchia, \u00e8 quasi irreale.Ooops, hai ragione, \u00e8 una svista abbastanza brutta.sancio ha scritto:prosa ordinaria affetta da parole moderne come notaia (o sindaca) che non digerisco(...)Mi premeva sottolineare che con \"ordinaria\" intendo sufficiente, non eccelle ma nemmeno \u00e8 da criticare. Lo dovevo precisare nel commento al voto.Ci\u00f2 per cui ribatto per\u00f2 e perch\u00e9 vorrei obiettare sul giusto o meno che questi termini entrino nell'uso comune, non lo decidiamo n\u00e9 io n\u00e9 tu. A me non piacciono. Ma se proprio cos\u00ec sar\u00e0, esigo di poter usare tale variazione anche sulle donne architetto!Innanzitutto,no offence takenper la prosa \"ordinaria\", te lo assicuro: per essere la prima volta che mi cimento con questo genere mi va pi\u00f9 che bene.Sulla questione dei nomi di professione al femminile mi sa che non ci troveremo mai d'accordoin realt\u00e0 \"notaia\" \u00e8 gi\u00e0 una parola in uso, mentre \"architetta\" e \"sindaca\" lo sono un po' meno. Quello che desideravo era rimpolpare un immaginario dove sia normale vedere delle donne nella funzione di pubblico ufficiale.Per la questione dei femminili di professione ti lascio questa lettura molto interessante, grazie alle quale credo che ti sentirai un po' pi\u00f9 a tuo agio a dire architetta.https://www.valigiablu.it/professioni-nomi-femminili/giax ha scritto:Niente d\u00e0 pi\u00f9 soddisfazione a un lettore di ricevere una \"vita\" gratis dopo aver fatto una buona scelta.sancio ha scritto:Della meccanica di gioco del tener conto con le dita delle domande mi \u00e8 piaciuto il fatto di poter \"recuperare\" e riabbassare un dito.Questa \u00e8 stata una delle cose che ho aggiunto all'ultimo, per migliorare la giocabilit\u00e0. Sono felice che abbia funzionato!crocluc ha scritto:Sicuramente sarebbe interessante se potesse essere una serie di episodi magari con una macrotrama orrizzontale che si snoda nella vita degli abitanti del paesino.Era la mia idea originaria! Avendo incontrato un bel po' di gente pazza nella mia vita, ho molto materiale. Ehehehpowerbob ha scritto:La vedrei benissimo nella collana Librarsi: tante avventure autoconclusive, ognuna dedicata a una diversa professione... O mi starebbe bene anche rivivere altre avventure della nostra amata Perla dell'Ingegno, alle prese coi clienti piu disparati.A prescindere dalle scelta di Librarsi, cercher\u00f2 di rimettermi in gioco per accontentarvi.ma mi tengo il personaggio di Perla. Se qualcuno nel frattempo vuole per\u00f2 cimentarsi con qualche altra professione, ha la mia benedizione.Vi ringrazio ancora tutti per aver giocato, per aver scritto i vostri feedback, per avermi aiutata a trovare i difetti e per aver visto pregi che io non avevo visto... \u00e8 stato bellissimo partecipare a questo concorso, sia come autrice che come lettrice, e confrontarsi insieme sulle letture \u00e8 stata un'esperienza piacevole e istruttiva. Parteciper\u00f2 anche l'anno prossimo, sicuramente come lettrice, e spero di riuscire a dare dei voti pi\u00f9 ragionati e dei giudizi pi\u00f9 costruttivi.Un ringraziamento speciale a FinalFabbiX, che ha difeso il mio corto a spada tratta, anche se non era il suo (con buona pace di GGigassi) e a powerbob, che mi ha fatto provare l'emozione di ricevere un 10. <3"
    ],
    [
        "155917",
        "powerbob",
        "Un 10 per me meritatissimo, aggiungerei (il doppio di quello che mi hai dato a Rodney Road, cattivona). E aggiungo anche che ora ti aspetta il gazzettone dove assegner\u00f2 degli ulteriori premi speciali. Quindi c'\u00e8 ancora speranza per chi non si \u00e8 piazzato sul podio XD"
    ],
    [
        "155918",
        "2p2z",
        "powerbob ha scritto:(il doppio di quello che mi hai dato a Rodney Road, cattivona)Ho pure scritto che lo avevo alzato, alla fine.."
    ],
    [
        "155920",
        "powerbob",
        "2p2z ha scritto:powerbob ha scritto:(il doppio di quello che mi hai dato a Rodney Road, cattivona)Ho pure scritto che lo avevo alzato, alla fine..Ho apprezzato moltissimo infatti (sia chiaro che scherzavo col cattivona XD). Purtroppo uscire all'inizio \u00e8 sempre un rischio, non sapendo quale sia lo standard degli altri corti."
    ],
    [
        "155921",
        "Zakimos",
        "2p2z ha scritto:Marco, ricevere una recensione tanto entusiasta da te mi ha fatto tanto piacere. Ma ora devi dirmi: davvero c'\u00e8 gente che reagisce a questo modo quando si tira in ballo la legittima??Ho visto cose che voi umani...Sar\u00f2 sincero, alla fine ho intuito che il corto fosse tuo, ma l'idea \u00e8 arrivata dopo aver mandato il voto che quindi non \u00e8 stato influenzato. Era proprio un bel lavoro, curato come solo qualcuno che ha passato le pene dell'inferno per ricreare un librogame di Dave Morris poteva realizzare. In De Cuius si vede secondo me tutta la differenza tra chi ha solo letto librogame e chi si \u00e8 sporcato le mani su un albero dei bivi.Sei un'\"operaia\" del settore ormai e voglio che tu possa mettere presto questa conoscenza all'opera!"
    ],
    [
        "155923",
        "2p2z",
        "powerbob ha scritto:(sia chiaro che scherzavo col cattivona XD)Ma certoZakimos ha scritto:Sar\u00f2 sincero, alla fine ho intuito che il corto fosse tuo, ma l'idea \u00e8 arrivata dopo aver mandato il voto che quindi non \u00e8 stato influenzato. Era proprio un bel lavoro, curato come solo qualcuno che ha passato le pene dell'inferno per ricreare un librogame di Dave Morris poteva realizzare. In De Cuius si vede secondo me tutta la differenza tra chi ha solo letto librogame e chi si \u00e8 sporcato le mani su un albero dei bivi.Sei un'\"operaia\" del settore ormai e voglio che tu possa mettere presto questa conoscenza all'opera!Volevo chiederti infatti quanto tempo ci avevi messo a sgamarmi xD avrei pensato meno, per\u00f2 \u00e8 anche vero che tu ti sei dovuto sorbire meno supercazzole femministe di Claudio.Eh Morris \u00e8 stata una bella palestra davvero... ti ringrazio ancora per l'incoraggiamento, far\u00f2 del mio meglio per portare avanti questa nuova passione."
    ],
    [
        "155942",
        "giax",
        "2p2z ha scritto:A prescindere dalle scelta di Librarsi, cercher\u00f2 di rimettermi in gioco per accontentarvi.ma mi tengo il personaggio di Perla.E fai super-bene. Lasciando perdere il mio voto basso (perdono, ma dipendeva unicamente dal tema che, una volta terminato il concorso, non conta pi\u00f9 nulla), credo che il tuo sia un bel corto con qualche pecca qua e l\u00e0, come dicevo nella recensione. Al di l\u00e0 del fatto che magari ho preso una cantonata dopo l'altra e non c'ho capito niente (che \u00e8 molto probabile, perch\u00e8 lettori pi\u00f9 esperti di me l'hanno giudicato gi\u00e0 ottimo cos\u00ec com'\u00e8), quello di cui sono convinto \u00e8 che hai un'ottima base (sia narrativa che di comprensione delle meccaniche), e al tempo stesso un'invidiabile capacit\u00e0 di non subire le critiche, ma usarle a tuo vantaggio per migliorarti. Questa attenzione propositiva l'hai dimostrata fin dall'inizio del concorso, con le tue recensioni, ed \u00e8 diventata ancor pi\u00f9 evidente dal modo in cui hai assorbito le nostre recensioni (positive e negative) sul tuo corto.Con una base solida da cui partire E un atteggiamento di questo tipo, sky is the limit."
    ],
    [
        "155948",
        "2p2z",
        "giax ha scritto:Lasciando perdere il mio voto basso (perdono, ma dipendeva unicamente dal tema che, una volta terminato il concorso, non conta pi\u00f9 nulla), credo che il tuo sia un bel corto con qualche pecca qua e l\u00e0, come dicevo nella recensione.(...)quello di cui sono convinto \u00e8 che hai un'ottima base (sia narrativa che di comprensione delle meccaniche), e al tempo stesso un'invidiabile capacit\u00e0 di non subire le critiche, ma usarle a tuo vantaggio per migliorarti. Questa attenzione propositiva l'hai dimostrata fin dall'inizio del concorso, con le tue recensioni, ed \u00e8 diventata ancor pi\u00f9 evidente dal modo in cui hai assorbito le nostre recensioni (positive e negative) sul tuo corto.Grazie mille giax!Ma figurati per il voto! La cosa pi\u00f9 importante, come dicevo, sono i vostri feedback e commenti. Le critiche costruttive sono oro. E ora che ho trovato dei lettori cos\u00ec attenti, figurati se vi lascio scappare.giax ha scritto:Al di l\u00e0 del fatto che magari ho preso una cantonata dopo l'altra e non c'ho capito niente (che \u00e8 molto probabile, perch\u00e8 lettori pi\u00f9 esperti di me l'hanno giudicato gi\u00e0 ottimo cos\u00ec com'\u00e8)Macch\u00e9, non devi neanche pensarla una cosa del genere. Ognuno ha i suoi criteri e i suoi gusti, e ogni opinione \u00e8 preziosa a modo suo. Se ci sono cose che non hai capito bene, sta a me lavorarci meglio per migliorare certi aspetti fraintendibili o poco chiari. Quindi grazie, sei stato prezioso al pari degli altri.giax ha scritto:Con una base solida da cui partire E un atteggiamento di questo tipo, sky is the limit.\\m/\\m/"
    ],
    [
        "155949",
        "FinalFabbiX",
        "Per quanto mi riguarda questo corto, se non consideriamo il tema \u00e8 qualche sbavatura nella presentazione del regolamento, \u00e8 il migliore degli ultimi 3 anni.Complimenti davvero!"
    ]
]