[
    [
        "155514",
        "FinalFabbiX",
        "VOTAZIONI #7(fino a domenica 27)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155517",
        "GGigassi",
        "addirittura mezz'ora prima della data di rilascio ufficiale!"
    ],
    [
        "155519",
        "Prodo",
        "Questo corto risulter\u00e0 particolarmente affascinante per chi, come me, \u00e8 di Roma e conosce la Porta Magica, uno dei monumenti pi\u00f9 strani e intriganti della capitale, con le sue origini arcane e i simboli oscuri che la ricoprono. Devo ammettere che avevo vagamente riconosciuto il luogo gi\u00e0 dalle blande descrizioni iniziali e accorgermi che si trattava effettivamente di Piazza Vittorio mi ha compiaciuto. Il racconto \u00e8 ben scritto, il tema del neuroverso, che abbiamo letto o visto in mille declinazioni in libri, racconti, serie tv, film, anime e fumetti, \u00e8 sviscerato con una certa perizia e sviluppato con il giusto equilibrio tra l'approccio onirico oscuro dei primi paragrafi e la capacit\u00e0 di sviluppare la storia in modo da renderla progressivamente sempre pi\u00f9 chiara, con tanto di rivelazione finale che costituisce un discreto colpo di scena. Dal punto di vista narrativo e dell'idea di fondo nulla da dire, e credo anche che il comparto ludico sia stato sviluppato a sufficienza, nonostante la totale assenza di un regolamento o un'introduzione, grazie ai piccoli enigmi presenti nell'opera e alla \"conta\" finale che valuta come ti sei comportato e quali risutati hai raggiunto (forse \u00e8 solo un caso, ma mi ha ricordato qualcosa di analogo che ho inserito in un paio dei miei libri).96_21 sotto questi punti di vista lo promuovo e non ho difficolt\u00e0 a dire che si tratta di una lettura interessante. Tuttavia per qualche motivo non riesco a metterlo tra i primissimi racconti in gara quest'anno: ci sono alcune cose che mi hanno disturbato e mi portano ad abbassare un po' il giudizio complessivo, che rimane comunque di buon livello. Nel particolare:1) La totale assenza di regolamento e prologo si sente: si viene subito scaraventati nel cuore della vicenda, il che non \u00e8 per forza un male vista la natura del lavoro. Tuttavia la prima parte risulta poco chiara, e la mancanza di qualche elemento introduttivo impedisce la piena immedesimazione nei personaggi che tendono a risultare asettici e \"altri\" da noi. Questo pesa sulla valutazione finale: quando emotivamente non ti affezioni alla storia o ai protagonisti non \u00e8 mai un buon segno.2) Ho la netta impressione che l'autore avrebbe voluto scrivere molto di pi\u00f9 del consentito e che i tagli che hai fatto (vedi punto 1) siano stati dettati pi\u00f9 dalla necessit\u00e0 di rispettare le indicazioni del bando che da reali esigenze narrative. Ci sono moltissimi paragrafi, 51 in 15 pagine, e questo proliferare spesso pesa sull'approfondimento della vicenda, narrata quasi sempre frettolosamente e con frasi piuttosto stringate. Ancora una volta questo sviluppo pesa sulla sintonia con l'opera che il lettore finisce per provare e rende il corto meno appassionante di quanto sarebbe potuto essere.3) D'accordo i loop e i ritorni, ma il lavoro ha qualche problema strutturale che denota una probabile esperienza non elevatissima con le storie a bivi. Ci sono punti dove nulla ci impedisce di continuare a fare le stesse due o tre scelte e passare infinite volte negli stessi quattro o cinque paragrafi, senza che il testo salvaguardi in alcun modo la coerenza strutturale o ci siano escamotage per evitare questo. Altra mancanza tecnica piuttosto grave al paragrafo 47: pretendere che di punto in bianco il lettore si ricordi con esattezza quante volte \u00e8 passato ai paragrafi 5 o 13 e quali azioni ha fatto o quando, senza che ci sia stata la minima avvisaglia al riguardo, n\u00e8 la possibilit\u00e0 di appuntarsi alcunch\u00e9, \u00e8 eccessivo. In passato ho visto polemiche abbastanza nette per difetti della stessa natura ma molto meno impattanti di questi.Complessivamente, lo ripeto, il lavoro mi \u00e8 piaciuto e l'autore dimostra di avere classe e capacit\u00e0. Gli manca un po' di esperienza e per questo stavolta finisce, almeno a mio giudizio, per pagare dazio, e non riuscire a lottare con i primissimi. Ma ci sono ottime basi e se vorr\u00e0 continuare con I Corti anche nelle prossime edizioni, sono certo che avr\u00e0 ottime chance da podio.Voto finale di Prodo: 7."
    ],
    [
        "155529",
        "F.A.S.",
        "In 96-21 l\u2019azione inizia subito, senza un\u2019introduzione o un regolamento, veniamo catapultati in una situazione misteriosa senza che ci venga data alcuna indicazione. Il primo luogo che visitiamo, la casa rossa, mi sembra una delle tante case cantoniere abbandonate lungo le strade consolari che portano a Roma, impressione che viene confermata dal secondo luogo visitato, la famigerata Sedia del Diavolo, che ho riconosciuto immediatamente, nei miei ricordi infatti, l\u2019ho visitata da bambino assieme a mia madre proprio in un\u2019afosa giornata estiva come descritto nel racconto. A quel punto mi aspettavo anche la Porta \u201cMaggica\u201d di piazza Vittorio, altro luogo esoterico della Citt\u00e0 Eterna, che infatti compare puntualmente. Quindi l\u2019autore merita un plauso per averci accompagnato in un giro nella Roma esoterica.Quello che non ho apprezzato del racconto sono i troppi salti di genere, si inizia con una sorta di realismo magico, dove il mistero sembra emergere gradualmente da particolari, frasi dette dai personaggi, simboli che appaiono improvvisamente, per poi piegare verso la fantascienza popolata di orrori cosmici che ci giudicano come specie in base alle azioni di singoli individui per poi tornare ad una fantascienza pi\u00f9 terrena e pi\u00f9 vicina nel tempo. Se l\u2019autore fosse rimasto su un solo genere lo avrei apprezzato di pi\u00f9.Da un punto di vista ludico il racconto \u00e8 ben sviluppato su 51 paragrafi, per\u00f2 ho notato errori di progettazione perch\u00e9, partendo da alcuni paragrafi, possiamo esplorare nuovamente paragrafi appena letti, mentre il conteggio finale non era stato anticipato in precedenza, quindi mi ha provocato qualche difficolt\u00e0 il ricordare quante volte avessi vissuto i loop.96-21 \u00e8 attinente al bando perch\u00e9 le scelte prese nel passato influiscono sull\u2019esito finale nel futuro.Il mio voto \u00e87."
    ],
    [
        "155531",
        "djmayhem",
        "questo corto mi ha messo parecchio in difficolt\u00e0, non capisco che si tratta di una genialata oppure di un'accozzaglia sconfusionata senza capo n\u00e8 coda."
    ],
    [
        "155532",
        "GGigassi",
        "Ignorando l'esistenza di quel monumento romano la prima cosa a cui ho pensato leggendo della sedia gigante \u00e8 stato il \"monumento\" analogo che si trova a ManzanoSe GabrieleUD bazzicasse ancora da queste parti potrebbe confermare l'esistenza di questa celebrazione della laboriosit\u00e0 del popolo friulano"
    ],
    [
        "155548",
        "FinalFabbiX",
        "96_21 - Voto 4Non so se questo corto volesse seriamente presentarsi sperando in una buon risultato e sono io che non ho capito nulla. In ogni caso devo valutarlo al pari degli altri.Ci sono stati molti corti onirici nel corso del concorso (Onyrica 2017, Alla fine della Terra 2019, per citarne due). Nessuno proponeva degli enigmi in-game dando l'impressione che ci fosse un grande disegno dietro.Qui il disegno io non l'ho trovato. Ho trovato una serie di scene prese da due momenti temporali distinti e incollate nel tentativo di creare un'esperienza, che per\u00f2, a mio parere, non brilla per originalit\u00e0 o potenza. Il corto sembra essere stato scritto in una giornata, mettendo assieme idee raffazzonate.Come detto in altri corti, \u00e8 sbagliato fare la morale al lettore. \u00c8 sbagliato chiedere al lettore di muoversi senza dargli un perch\u00e9. \u00c8 sbagliato implementare un sistema di \"vite\" se tanto poi, morire definitivamente ha (quasi) lo stesso effetto di perdere una vita.Aggiungo che, per il gusto moderno, dire \"era tutto un sogno/un racconto/un libro/una simulazione\" \u00e8 un colpo di scena da evitare, a meno che non sia stato seminato con estrema intelligenza.Ci\u00f2 che trasforma il tutto da una brutta idea a un'idea gravemente insufficiente \u00e8 l'interlinea. Dopo aver pubblicato il bando, un utente mi scrisse preoccupato per l'assenza di un'interlinea obbligatoria. E io, da ottimista, risposi \"anche con interlinea 1 si legge bene\". Ricordo a tutti che Prima dell'Alba sta in 15 pagine, che Rodney Road in 15 pagine, A un passo dalla sabbia sta in 15 pagine. Sul serio in questo racconto non si \u00e8 trovato un paragrafo da tagliare? Mi sembra l'ennesimo indizio sul fatto che si potesse congeniare il corto con pi\u00f9 cura.Spezzo una lancia a favore del tema: secondo me c'\u00e8, nei limiti in cui poteva essere veicolato da questo corto, perch\u00e9 presenta effettivamente elementi nel '96 che hanno un risultato nel '21."
    ],
    [
        "155549",
        "djmayhem",
        "Trama: Boh\u2026 Marco\u2026 Mac\u2026 si alternano in due luoghi fuori dal tempo (e anche spazio)Attinenza al bando: Eventi del passato che vengono ripetuti in differenti piani temporaliGiocabilit\u00e0: C\u2019\u00e8 una buona interazione, anche se il passare da un protagonista all\u2019altro all\u2019inizio confonde non poco. Alcune azioni portano a vedere dei simboli che poi serviranno per uscire dal limbo in cui si trova il lettore.particolarit\u00e0: Ho molto apprezzato l\u2019utilizzo della porta magica (o alchemica) di Roma (che, tra l\u2019altro, avevo in mente anche io di sfruttare per un libro gioco) come fonte dell\u2019arcano che si cela dietro gli eventi che colpiscono il protagonista.Giudizio finale: 96/21 non \u00e8 di immediata comprensione, articolato e complesso nonostante il poco spazio a disposizione, il protagonista pare essere in un limbo in cui due facce della stessa anima devono affrontare un giudizio finale,Per quanto non mi entusiasmino i libri gioco in terza persona (\u201cil protagonista sei TU\u201d e non LUI/LEI), in questo corto non vi \u00e8 un distacco tra lettore e protagonista, entrambi conoscono i medesimi eventi e sono a pari livello, e la storia per entrambi si svela con il susseguirsi degli eventi, fino alla epifania finale.Sono piuttosto dibattuto sul voto, troppo criptico questo corto, un po' come quei film di Terrence Malick che \"l'uomo comune\" fatica a digerire e si rompe le palle dopo 10 minuti, mentre gli esteti del \"cinema alto\" lodano e magnificano, non sai per\u00f2 se a ragion veduta oppure solo per dimostrare che \"loro sanno/capiscono e\u00a0 tu no\".Quindi 96/21 (si riferisce agli anni 1996 e 2021?) \u00e8 una genialata per pochi oppure una accozzaglia che mal si digerisce? Davvero non lo saprei dire. Nel dubbio mi tocca fare una media tra \"ciofeca che capisce solo l'autore\" (4) e \"genialata per pochi\" (9) e gli do6.5.Mi riserver\u00f2 di rivedere il voto alla fine, in attesa che altri utenti esprimano i loro giudizi e magari mi illuminino."
    ],
    [
        "155552",
        "EGO",
        "Dopo un inizio spiazzante, senza titoli o spiegazioni, solo un paragrafo 1 con una descrizione in stile vecchie avventure testuali o RPG d'antan, sono rimasto pi\u00f9 intrigato del previsto da questo Corto. Il dipanarsi degli eventi ha giustamente un che di onirico, che si spiega poi nel finale in modo che trovo coerente. Il gioco si svolge in modo non particolarmente originale, ma corretto; al buon senso del lettore (\"che cosa pu\u00f2ancorafare Marco/Mac?\") \u00e8 affidato il non ripetere azioni gi\u00e0 eseguite, a meno di non cascare in un loop. Si pu\u00f2 obiettare che questo meccanismo non \u00e8 chiarissimo, e in effetti crea qualche problema alla resa dei conti finale: se sono passato due volte da un loop e ho fatto scelte diverse, alla fine della storia posso essere punito perch\u00e9 ho eseguito sia l'azione buona che quella cattiva, dal momento che solo quest'ultima viene computata. E' quindi punitivo cercare di esplorare tutte le diramazioni se ho gi\u00e0 ottenuto gli indizi che mi servivano per proseguire. Inoltre, la scelta giusta \u00e8 sempre quella di fidarsi degli altri, perci\u00f2 non c'\u00e8 la minima ambiguit\u00e0 in ci\u00f2 che ci viene richiesto; una decisione nient'affatto \"sbagliata\", perch\u00e9 nessuno ha stabilito che una buona storia a bivi ci debba per forza far assumere il ruolo dell'infame di tanto in tanto, ma che offre il fianco alle critiche di chi non ama il \"volemose bene\" a tutti i costi.Detto questo, l'aspetto ludico \u00e8 comunque corretto e non lascia nulla al caso. Gli enigmi sono accessibili ed \u00e8 possibile ottenere il punteggio migliore al primo tentativo (non sarebbe stato male un terzo finale che premiasse chi ottiene questo punteggio, ma intuisco che lo spazio sia stato tiranno). E va sottolineato che la scrittura dell'autore \u00e8 davvero molto, molto buona, senza fastidiose ridondanze, evidenti incertezze o veri e propri errori. In pi\u00f9, ci sono i link ipertestuali, grandi assenti anche nei Corti migliori visti finora, e il tema del concorso \u00e8 pienamente centrato.Voto:8"
    ],
    [
        "155555",
        "GGigassi",
        "Per me questo Corto \u00e8 un fottuto capolavoro. Lo stile secco, immediato e familiare \u00e8 risultato incredibilmente evocativo. L\u2019atmosfera straniante e surreale \u00e8 un\u2019altra cosa che apprezzo. L\u2019inizio in medias res \u00e8 perfetto per catturare l\u2019attenzione e la curiosit\u00e0 del leggiocatore e la narrazione in terza persona \u00e8 stata gestita bene.Provo inoltre un\u2019istintiva simpatia per la paraculaggine dell\u2019autore: visto che non ci sono limiti di interlinea nel bando di quest\u2019anno lui ha affastellato le righe l\u2019una sull\u2019altra, strappando quindi pi\u00f9 spazio possibile per una storia che evidentemente sentiva l\u2019urgenza di raccontare. A volte le lettere si sovrappongono e non \u00e8 molto elegante (per non dire che si legge un po\u2019 male), ma considerando altri Corti di quest\u2019anno che non hanno sfruttato le 15 pagine a disposizione (e ne avrebbero tratto beneficio) \u00e8 comunque una cosa lodevole.La storia in ultima analisi non \u00e8 poi nulla di geniale od originale, come gi\u00e0 sottolineato da altri. A me ha ricordato un po\u2019 quel fumetto-game dell\u2019anno in cui partecipai per la prima volta, e che dal commento di FinalFabbiX immagino di poter identificare conOniryca. Per\u00f2 alla fine la soluzione del mistero passa un po\u2019 in secondo piano davanti alla suggestione che ha saputo creato l\u2019autore e al coinvolgimento che ha generato. Credo che per i lettori romani l\u2019effetto immersivo sia ancora pi\u00f9 sentito, altro che sedia di Manzano.A livello ludico questo Corto ha rappresentato per me una sfida abbastanza impegnativa ma non insormontabile. Inizialmente pensavo di penalizzarlo per la formulazione apparentemente ambigua dei paragrafi-loop, in cui sulle prime non avevo capito se si riferisse al paragrafo stesso o al contenuto del paragrafo (gi\u00e0 presente identico in altri) ma in effetti la formulazione \u00e8 chiara e precisa e sono stato io a farmi venire dei dubbi inutili.Per quel che riguarda le perplessit\u00e0 di Prodo sui problemi strutturali, per me non ce ne sono. Almeno, non del tipo che ha sollevato lui: quando andiamo ai paragrafi multi-opzione (come il 17) ci viene chiesto chiaramente cosa possiamo \u201cancora\u201d fare, sottintendendo quindi che non si possono intraprendere azioni gi\u00e0 fatte se non forse quando si verifica un loop.Non condivido poi le critiche sul fatto che non ci sia stato detto all\u2019inizio di ricordarci le volte in cui incontriamo un loop: pur rincoglionito come sono, io non ho avuto certo difficolt\u00e0 a ricordarmelo visto che al massimo si pu\u00f2 capitare in quei paragrafi due volte (pena un\u2019instant death).Geniale il meccanismo dell\u2019apertura della sedia: tendenzialmente (se non incappiamo nelle \u201cinstant death\u201d) possiamo riprovarlo finch\u00e9 non l\u2019azzecchiamo, e una volta superata quella che sembrava essere l\u2019ultima sfida del Corto ecco che invece l\u2019autore rilancia!Confesso per\u00f2 che non ho capito la logica dietro i simboli: io ricordo ad esempio cheSpoilerla prima volta avevo beccato i semi delle carte e poi la stella, che per\u00f2 \u00e8 una sequenza che ti frega. Boh, ricorder\u00f2 male io.Ben pi\u00f9 facile capire quale opzione scegliere dopo se si ha fatto una certa cosa con un certo personaggio (magari non mancavano altri indizi, che per\u00f2 non ho colto). Anche se l\u00ec l\u2019autore ha adoperato una raffinatezza: ha indicato come prima scelta (destra) quella che nel testo viene presentata come seconda e viceversa, costringendo a leggere con attenzione il testo.Certo, ripensandoci c\u2019\u00e8 anche il rischio che il Corto finisca prestissimo se imbrocchiamo casualmente i simboli senza aver visitato il resto del Corto, ma credo sia un\u2019eventualit\u00e0 assai rara.Tutto oro quello che luccica? Ahim\u00e8, no. L\u2019autore fa parte della schiera, assai nutrita, di quanti non sanno rendere le interpellazioni: cfr. par. 38 \u201cBuon pomeriggioVIRGOLAMarco\u201d, par. 34 \u201cMi scusiVIRGOLAsignora\u201d. Visto per\u00f2 che altrove le azzecca posso pensare che gli sia semplicemente rimasta la virgola dentro la penna, anzi la tastiera del pc\u2026Non ho poi apprezzato il moralismo che trasuda dal calcolo del punteggio finale. Anche perch\u00e9 questa stessa scala di valori \u00e8 discutibile: rubare un prodotto di grande valore (come credo fosse la Playstation all\u2019epoca) ci penalizza meno che farci leggere la mano da una sconosciuta? E poi credo che sia ragionevolmente giusto evitare di dare soldi a un fricchettone che posso legittimamente pensare se li sparer\u00e0 in vena (non che con 1000 lire potesse comprarsi chiss\u00e0 quanta roba\u2026). Se non altro non siamo penalizzati solo perch\u00e9 siamo ricchi, come avveniva in uno dei primi Corti!L\u2019attinenza al tema c\u2019\u00e8, anche se meno lapalissiana che in altri Corti. Il mio voto \u00e89 (nove).Sono rimasto esterrefatto dall\u2019accanimento di FinalFabbiX, che inizialmente mi ha fatto pensare che l\u2019autore fosse lui (sconfessando quindi una mia allusione in un altro Corto) e volesse sviare i sospetti. Ma vedo che pure Djmayhem \u00e8 grossomodo sulla stessa lunghezza d\u2019onda. Tanto per sottolineare quanto ne capisco io di librogame."
    ],
    [
        "155556",
        "djmayhem",
        "GGigassi ha scritto:Sono rimasto esterrefatto dall\u2019accanimento di FinalFabbiX, che inizialmente mi ha fatto pensare che l\u2019autore fosse lui (sconfessando quindi una mia allusione in un altro Corto) e volesse sviare i sospetti. Ma vedo che pure Djmayhem \u00e8 grossomodo sulla stessa lunghezza d\u2019onda. Tanto per sottolineare quanto ne capisco io di librogame.eh no, se leggi bene sono dibattuto se pensarla come te (9) o Luca (4)."
    ],
    [
        "155557",
        "powerbob",
        "Ho giocato la prima run di questo corto nella pi\u00f9 assoluta confusione, senza capire nulla di quanto stesse accadendo. Poi per\u00f2 qualche nodo sono riuscito a scioglierlo rigiocando tutto un paio di volte... E alla fine l'esperienza non era neanche male. Gli epiloghi li ho trovato anche molto \"romantici\", si pu\u00f2 dire. Nel senso che mi hanno trasmesso un certo tipo di emozioni che non mi aspettavo.Tuttavia, ho avuto davvero molta fatica a immedesimarmi nella storia, complice l'assenza di una seppur minima parte introduttiva, cos\u00ec come l'utilizzo della terza persona che mi ha estraniato dal protagonista. Inoltre, sul finale viene richiesto un conteggio molto importante di alcuni eventi compiuti, senza che ci sia mai stato chiesto di doverli memorizzare (cos\u00ec facendo ho proseguito la lettura senza pressioni, cadendo dal pero quando ho scoperto che avrei dovuto tenerli a mente).Purtroppo non sono un fan dei racconti criptici, ma riconosco il potenziale di quest'opera che le fa regalare la sufficienza.Voto: 6"
    ],
    [
        "155558",
        "FinalFabbiX",
        "GGigassi ha scritto:Sono rimasto esterrefatto dall\u2019accanimento di FinalFabbiX, che inizialmente mi ha fatto pensare che l\u2019autore fosse lui(ovviamente lo confesso, sono io l'autore di tutti e tre i corti).Anche io sono rimasto esterrefatto dal trovare dei commenti cos\u00ec positivi a questo corto.Ho fatto seriamente fatica a leggere il racconto, tanto che ho dovuto prendere gli occhiali. \u00c8 l'unico corto con cui mi si sono accavallati gli occhi a tal punto. Il tutto, senza un reale motivo, perch\u00e9 in pi\u00f9 occasioni c'\u00e8 dello spazio facilmente asciugabile. Non me la sento di far passare il tutto come una \"simpatica paraculata\", perch\u00e9 allora, per lo stesso principio, anche \"Caccia Maledetta\" diventa un 10 (l'autore ha consegnato un racconto tradizionale dividendolo in paragrafi, che idea simpatica).Per me la vera paraculata, \u00e8 aver creato un corto mappazzone onirico/virtuale. Magari riuscirete a farmi cambiare idea, ma per me usare questo genere di ambientazione \u00e8 un modo furbo per riempire in fretta il foglio. Io stesso opterei per questa soluzione se dovessi tirare fuori un corto in fretta. Non mi ricordo chi sia l'autore/autrice, magari \u00e8 un habitu\u00e9 del concorso e mi scriver\u00e0 dicendo che ha impiegato 6 mesi per progettare fino all'ultima unghia di questo sogno. Se \u00e8 cos\u00ec, mi spiace, ma per me non si percepisce.Per il resto, sai gi\u00e0 che non concorder\u00f2 mai con la linea di pensiero di dare peso all'ortografia, ai link, alla punteggiatura. Non \u00e8 un concorso per professionisti, n\u00e9 per racconti che sono pronti per la pubblicazione. L'ortografia \u00e8, dal punto di vista oggettivo e matematico, la parte meno interessante della frase.In questo concorso partecipano sia esordienti che scrittori professionisti che possono contare su amici editor alle spalle. Per me devono avere la possibilit\u00e0 di giocarsela alla pari."
    ],
    [
        "155559",
        "GGigassi",
        "djmayhem ha scritto:GGigassi ha scritto:Sono rimasto esterrefatto dall\u2019accanimento di FinalFabbiX, che inizialmente mi ha fatto pensare che l\u2019autore fosse lui (sconfessando quindi una mia allusione in un altro Corto) e volesse sviare i sospetti. Ma vedo che pure Djmayhem \u00e8 grossomodo sulla stessa lunghezza d\u2019onda. Tanto per sottolineare quanto ne capisco io di librogame.eh no, se leggi bene sono dibattuto se pensarla come te (9) o Luca (4).Mi sembravi pi\u00f9 orientato al negativo, tra l'altro la situazione \u00e8 molto simile a quella finale del Corto con la bilancia!E pure io mi chiamo Luca"
    ],
    [
        "155560",
        "FinalFabbiX",
        "GGigassi ha scritto:E pure io mi chiamo LucaPerfectly balanced, as all things should beBob, prendi appunti"
    ],
    [
        "155561",
        "powerbob",
        "FinalFabbiX ha scritto:GGigassi ha scritto:E pure io mi chiamo LucaPerfectly balanced, as all things should beBob, prendi appuntiHahaha pensa che ho preparato l'articolo della gazzetta su questo corto neanche un'ora fa XD"
    ],
    [
        "155564",
        "GGigassi",
        "FinalFabbiX ha scritto:Anche io sono rimasto esterrefatto dal trovare dei commenti cos\u00ec positivi a questo corto.Ma i librogame sono prodotti paraletterari, devi pur tenere conto di punteggiatura e quant'altro.E a livello ludico cos'ha di sgradevole questo Corto?"
    ],
    [
        "155567",
        "EGO",
        "Ma dove li leggete i Corti, sullo smartwatch? Come fate ad avere problemi di lettura\u2026"
    ],
    [
        "155568",
        "djmayhem",
        "GGigassi ha scritto:djmayhem ha scritto:GGigassi ha scritto:Sono rimasto esterrefatto dall\u2019accanimento di FinalFabbiX, che inizialmente mi ha fatto pensare che l\u2019autore fosse lui (sconfessando quindi una mia allusione in un altro Corto) e volesse sviare i sospetti. Ma vedo che pure Djmayhem \u00e8 grossomodo sulla stessa lunghezza d\u2019onda. Tanto per sottolineare quanto ne capisco io di librogame.eh no, se leggi bene sono dibattuto se pensarla come te (9) o Luca (4).Mi sembravi pi\u00f9 orientato al negativo, tra l'altro la situazione \u00e8 molto simile a quella finale del Corto con la bilancia!E pure io mi chiamo LucaE ma per me tu sei Gigi ormaiUltima modifica di:djmayhemMar-24-22 20:15:57"
    ],
    [
        "155571",
        "Periodonikes",
        "14 \u2013 96_21Prime impressioni: Dal poco testo che ho ha disposizione non posso che scegliere il bar,Spoilere vengo subito catapultato da un\u2019altra parte. Ora mia chiamo Mac (storpiatura di Marco?) e non ricordo cosa facevo fino a cinque minuti fa. Vado dal chitarrista stonato e gli butto due spicci, ricevendo un suo ringraziamento e il suo nome, Apollo. In un corto come questo \u00e8 di sicuro un\u2019informazione importante, meglio ricordarselo. Poi torno in piazza e posso scegliere di nuovo il musicista\u2026 Chiedo scusa a chi ha scritto il corto, ma ho voluto tentare e s\u00ec, posso parlarci un numero infinito di volte facendo scelte diverse. Dopo aver tenuto gli spicci (?) decido di procedere. Visito la sedia gigante, ma non ci casco due volte e invece che entrare perlustro le pareti esterne. Arriva il primo enigma e non ho la pi\u00f9 pallida idea dell\u2019ordine, ma sono troppo curioso e scelgo a caso la prima opzione. La sequenza non \u00e8 quella giusta\u2026 Aspetta, posso riprovare? Allora vado di brute force\u2026 Sento un forte rumore e poi buio. Maglie del tempo, Marco e Mac, eterno oblio, ricomincia dall\u20191. Eccoci qui. Final ci aveva avvisato che quest\u2019anno ne avremmo visti tanti di corti del genere, quindi mi rimbocco le maniche. Proviamo a bussare alla casa diroccata ma trovo solo un\u2019oscurit\u00e0 fredda e totalizzante. Va bene dai, torniamo in piazza. Questa volta vado nel negozio e il testo mi tenta due volte con la playstation. In un corto dove vieni avvolto dal buio una volta si e l\u2019altra pure con il cavolo che mi metto a fare lo scemo. Insomma chiacchiero con il commesso e lo spirito del Doc Brown si impossessa di lui per dirmi che sono stato bravo, poi vedo una stella\u2026 Dovrebbe essere un indizio per la sequenza? Beh, so che c\u2019\u00e8 una stella, ma a me interessava la posizione ^^\u2019 ripenso se in quello che ho letto sono comparsi il cuore e il rombo, magari nel primo pezzo di storia\u2026 Niente, proprio non mi viene in mente. Forse mi ha detto qualcosa in merito Apollo? Torno da lui a dargli le 500 lire, ma non mi dice niente di che\u2026 Apollo\u2026 Il dio del sole\u2026 Il sole \u00e8 una stella\u2026 Stella? Posso premere pi\u00f9 volte lo stesso simbolo? Vado all\u2019enigma e no, non posso premere pi\u00f9 volte lo stesso simbolo. Procedo con il brute force ed \u00e8 subito buio. Beh dai almeno ho la possibilit\u00e0 di scoprire qualcosa in questa prima parte, finalmente! Scelgo l\u2019automob\u2026 Buio. Quindi abbiamo una prima parte del tutto inutile. Vabbh\u00e8 dai, forse devo provare qualcosa di diverso dal solito. Provo a entrare nel portale senza paciugare con la sequenza e Loop! Wait, what? Quindi c\u2019\u00e8 un conto dei loop? Ora sono ancora pi\u00f9 confuso\u2026 Riprovo l\u2019automobile, ma non cambia di molto la storia. Loop! Eh? Ma sono nella location successiva! Meglio andare alla sedia. Indovino la sequenza corretta(?) e il testo mi chiede se sono pronto. Dopo aver riletto il corto tre volte senza scoprire niente di nuovo, ci mancherebbe anche. Sono in un altro luogo ancora, ma questa volta sembra tutto un po\u2019 pi\u00f9 chiaro: era tutto un sogno, sono andato in piazza con un taccuino dove gli appunti sono pi\u00f9 confusi del corto stesso. Insomma c\u2019\u00e8 questa porta magica e io devo attraversarla. L\u2019indizio sono le divinit\u00e0 romane, e sulla destra ci sono Giove, Venere e Apollo! A-ha! Apollo \u00e8 la stella, Venere il cuore e quindi Giove il\u2026 rombo? Quindi \u00e8 questa la sequenza corretta! Anche se non ricordo affatto se ho messo quella o no. Vabbh\u00e8 mi sembra chiaro che debba mettere la mano sotto questa sequenza. Dal testo mi pare di capire che ho fatto la scelta giusta. Un paragrafo onirico stile Akira mi annuncia un\u2019ultima prova, e David Bowie mi chiede quanto sono stato bravo. Sapevo di non dover rubare la playstation! Vengo sorpreso da un punteggio finale e mi chiedo quanti pezzi di storia non ho visto\u2026 Le domande sono alquanto ambigue, ma onestamente parlando non ho fatto pi\u00f9 di 3, quindi approdo in quello che pare il migliore finale (?). Ma c\u2019\u00e8 ancora un colpo di scena che mi aspetta!Aderenza al tema e narrazione: Anche se in modo un po\u2019 confuso, direi che l\u2019aderenza al tema c\u2019\u00e8.SpoilerRiviviamo i ricordi passati di Marco attraverso il Neurosense e possiamo cambiarne le scelte per avere un risultato diverso con l\u2019entit\u00e0 Ziggy Stardust. Il finale mi ha ricordato molto San Junipero, ma ammetto che non mi ha trasmesso la stessa carica emotiva. La prosa non \u00e8 malaccio ma a volte ci sono scivoloni che mi hanno fatto storcere il naso (ex: 10, 100, mille. Ho passato cinque minuti a pensare se ci fosse un enigma dietro al fatto che alcuni numeri sono scritti in cifre e altri in lettere. Se mi sono perso qualcosa fatemelo sapere). Peculiare e molta apprezzata la scelta di raccontare in terza persona i ricordi e il finale, mentre in prima persona le parti dove siamo l\u2019anima (?) che affronta il giudizio di Ziggy/Anubi. Una scelta sottile ma di carattere, che aiuta a capire un po\u2019 la storia senza essere troppo didascalica. Nota di demerito per l\u2019impaginazione. Ci sono diversi paragrafi consecutivi senza scelte (il pi\u00f9 evidente \u00e8 19->42->48->47) che se accorpati facevano guadagnare un bel po\u2019 di spazio che forse faceva risparmiare a chi ha scritto il corto il bisogno di un\u2019interlinea cos\u00ec stretta. A livello di trama, spulciando il corto, direi che \u00e8 tutto chiaro tranne il finale al 50\u2026 Quindi il neuroverse dipende dalle nostre scelte? Ziggy dice che comportandoci bene salviamo la nostra anima e il nostro mondo, e fin qui tutto bene. Ma perch\u00e9 se falliamo anche altre persone muoiono?Come ho letto il corto e gameplay: Da cellulare mentre facevo colazione, poi ho finito da pc. La struttura del corto \u00e8 complessa e ha delle trovate che mi sono piaciute molto.SpoilerHo apprezzato tutto il filone nascosto (ovvero le interazioni con la prima parte della storia) che, nonostante il corto sia un loop, ho scoperto solo a una seconda lettura perch\u00e9 nascoste bene all\u2019interno di un paragrafo apparentemente copincollato, che alla prima run ho mancato chirurgicamente, anche perch\u00e9 i paragrafi che tengono conto del loop sono nascosti bene. Ho apprezzato anche gli enigmi con gli indizi sparsi per il corto, ma meno il fatto che fossero cos\u00ec tanto nascosti! La barista, per esempio, \u00e8 una parte importante: ti aiuta con l\u2019indovinello dei simboli, ti da un consiglio chiave per la riuscita positiva del corto e ti da ben 2 punti se fai la scelta giusta\u2026 Eppure ho finito la prima run ottenendo un finale positivo e manco sapevo della sua esistenza. L\u2019enigma stesso dei simboli ha i suoi indizi sparsi per il corto, ma anche questi nascosti molto bene. Tanto che ho trovato la soluzione sparando a caso, escamotage che, per mio gusto personale, non ho apprezzato. Capisco che gli enigmi non debbano essere bloccanti, per\u00f2 qui passiamo dall\u2019altra parte\u2026 Il bilancio finale poi delle azioni mi ha lasciato perplesso. L\u2019idea \u00e8 buona ma la realizzazione un po\u2019 carente. Al di l\u00e0 della mancanza di paragrafi antiloop all\u2019interno della stessa \u201crun\u201d (dove appunto ho dato e non dato le monete ad Apollo), la struttura del corso ci da la possibilit\u00e0 di compiere scelte diverse: se in un loop non ho rubato la PS, in quella dopo s\u00ec; quindi come la devo contare nel finale? Il conto dei loop poi mi prende in contropiede. Sicuramente \u00e8 chiaro come comportarsi, ma perch\u00e9 contare i loop solo se passi da quei paragrafi? Rappresentano scelte particolarmente infelici? Non credo, visto che ci finisci sia se scegli di guidare la macchina invece che visitare i luoghi, sia che entri nella sedia senza premere i tasti\u2026 Poteva essere un\u2019idea aumentare il numero di loop concessi in questi paragrafi e farci finire il lettore quando fa una cattiva azione, in modo che il corto tenesse il conto del punteggio in sottofondo\u2026L\u2019eredit\u00e0 del corto (o altrimenti detto, cosa mi ha lasciato dopo la lettura): Genialit\u00e0 nascosta da molta confusione.Giudizio finale: Talentuoso ma acerbo."
    ],
    [
        "155572",
        "FinalFabbiX",
        "EGO ha scritto:Ma dove li leggete i Corti, sullo smartwatch? Come fate ad avere problemi di lettura\u2026Letto sul pc. Ripeto, non \u00e8 illeggibile, ma \u00e8 l'unico per cui ho avuto l'istinto di prendere gli occhiali, e ho passato un po' di tempo a chiedermi come mai.\u00c8 un problema minore? Assolutamente s\u00ec. Per\u00f2 per me non \u00e8 corretto farlo passare, anche nel rispetto degli altri autori che hanno tagliato per far stare tutto."
    ],
    [
        "155573",
        "GGigassi",
        "FinalFabbiX ha scritto:EGO ha scritto:Ma dove li leggete i Corti, sullo smartwatch? Come fate ad avere problemi di lettura\u2026Letto sul pc. Ripeto, non \u00e8 illeggibile, ma \u00e8 l'unico per cui ho avuto l'istinto di prendere gli occhiali, e ho passato un po' di tempo a chiedermi come mai.\u00c8 un problema minore? Assolutamente s\u00ec. Per\u00f2 per me non \u00e8 corretto farlo passare, anche nel rispetto degli altri autori che hanno tagliato per far stare tutto.Hai provato a mettere le parole in bianco su sfondo nero?"
    ],
    [
        "155574",
        "FinalFabbiX",
        "GGigassi ha scritto:E a livello ludico cos'ha di sgradevole questo Corto?Non ha trama (intesa come introduzione/svolgimento/conclusione).Non ha personaggi.Non ha worldbuilding.Non ispira alcun tipo di riflessione critica e sociale.Non ha alcun tipo di valore per quanto riguarda la matematica/logica.Non ha alcuna innovazione.Fino a ieri, inoltre:- copiaincollare i paragrafi era il male- i loop erano il male- farsi fare la predica da un corto era il male- fare il colpo di scena \"\u00c8 tutto finto\" era il male assoluto- avere meccaniche poco chiare o che chiedono di contare retroattivamente era il male- dividere i paragrafi senza motivo era il maleQui va tutto bene, perch\u00e9 \u00e8 un sogno, e nei sogni tutto \u00e8 concesso. Ci sono recensioni che hanno fatto le pulci a \"Prima dell'alba\" perch\u00e9 \"c'\u00e8 una mini incongruenza al paragrafo xx\" e sono sicuro che ha richiesto un culo cos\u00ec per essere scritto. Qui non si pu\u00f2 dire niente: come fai a trovare un'incongruenza in una lista di cose a caso?GGigassi ha scritto:Hai provato a mettere le parole in bianco su sfondo nero?Appunto. Ci fu un utente che mi diede tre (3!) adducendolo come motivo principale e aggiungendo che \"Nessuno riuscirebbe mai a leggere cos\u00ec\" (o una cosa del genere). Non mi aspettavo voti alti per quel corto, per\u00f2 mi infastid\u00ec comunque moltissimo. Visto che TUTTI i telefoni di oggi hanno la possibilit\u00e0 di mettere il tema scuro, che viene usato anche pi\u00f9 del tema chiaro in tutte le categorie di utenti tranne una: gli anziani.Eppure, c'\u00e8 una differenza sostanziale: io lo facevo per un motivo di trama. Qui non c'\u00e8 alcun motivo se non la voglia di trovare la scorciatoia. O almeno, se non \u00e8 cos\u00ec, invito l'autore a scrivermi e spiegarmi il ragionamento dietro, aumenter\u00f2 di 1 voto molto volentieri."
    ],
    [
        "155575",
        "GGigassi",
        "FinalFabbiX ha scritto:GGigassi ha scritto:E a livello ludico cos'ha di sgradevole questo Corto?Non ha trama (intesa come introduzione/svolgimento/conclusione).Non ha personaggi.Non ha worldbuilding.Non ispira alcun tipo di riflessione critica e sociale.Non ha alcun tipo di valore per quanto riguarda la matematica/logica.Non ha alcuna innovazione.Fino a ieri, inoltre:- copiaincollare i paragrafi era il male- i loop erano il male- farsi fare la predica da un corto era il male- fare il colpo di scena \"\u00c8 tutto finto\" era il male assoluto- avere meccaniche poco chiare o che chiedono di contare retroattivamente era il male- dividere i paragrafi senza motivo era il maleQui va tutto bene, perch\u00e9 \u00e8 un sogno, e nei sogni tutto \u00e8 concesso. Ci sono recensioni che hanno fatto le pulci a \"Prima dell'alba\" perch\u00e9 \"c'\u00e8 una mini incongruenza al paragrafo xx\" e sono sicuro che ha richiesto un culo cos\u00ec per essere scritto. Qui non si pu\u00f2 dire niente: come fai a trovare un'incongruenza in una lista di cose a caso?GGigassi ha scritto:Hai provato a mettere le parole in bianco su sfondo nero?Appunto. Ci fu un utente che mi diede tre (3!) adducendolo come motivo principale e aggiungendo che \"Nessuno riuscirebbe mai a leggere cos\u00ec\" (o una cosa del genere). Non mi aspettavo voti alti per quel corto, per\u00f2 mi infastid\u00ec comunque moltissimo. Visto che TUTTI i telefoni di oggi hanno la possibilit\u00e0 di mettere il tema scuro, che viene usato anche pi\u00f9 del tema chiaro in tutte le categorie di utenti tranne una: gli anziani.Eppure, c'\u00e8 una differenza sostanziale: io lo facevo per un motivo di trama. Qui non c'\u00e8 alcun motivo se non la voglia di trovare la scorciatoia. O almeno, se non \u00e8 cos\u00ec, invito l'autore a scrivermi e spiegarmi il ragionamento dietro, aumenter\u00f2 di 1 voto molto volentieri.EDIT: ma che bello questo sistema che ormai impera da mesi (anni?) su LGL, avevo risposto punto per punto a FinalFabbiX ma poi il famigerato sistema mi ha sputato fuori! Una volta rientrato vedo che c'\u00e8 ancora traccia della mia risposta, ma \u00e8 solo il quotone senza i miei interventi...Magari appena posso lo scrivo in Word e poi lo pubblico."
    ],
    [
        "155576",
        "FinalFabbiX",
        "GGigassi ha scritto:EDIT: ma che bello questo sistema che ormai impera da mesi (anni?) su LGL, avevo risposto punto per punto a FinalFabbiX ma poi il famigerato sistema mi ha sputato fuori! Una volta rientrato vedo che c'\u00e8 ancora traccia della mia risposta, ma \u00e8 solo il quotone senza i miei interventi...Magari appena posso lo scrivo in Word e poi lo pubblico.Ma carissssssimo (slurp slurp), ma lo sapevi che su facebook salva addirittura le bozze?Vieni bambino bello, lasciati sedurre muhahahahah"
    ],
    [
        "155578",
        "GGigassi",
        "Ma certo, come no: Facebook fa anche ringiovanire e ricrescere i capelli e cura i problemi di vista.Comunque se non riuscissi a postare per tempo una disamina punto per punto la conclusione era:finalmente si infiamma la discussione!A una settimana dalla fine"
    ],
    [
        "155579",
        "Zakimos",
        "Chi ha scritto questo lavoro ha competenza nell'uso del medium (al netto di alcuni errori di sviluppo commessi, gi\u00e0 evidenziati) ma deve affinare l'arte di rendere un'esperienza di gioco onirico/contorta fruibile nelle poche pagine di un corto. Ha deciso di provarci riducendo l'interlinea cos\u00ec da avere pi\u00f9 spazio: scelta decisamente opinabile, che ha reso per me e immagino altri ipovedenti faticosa la lettura, ma che comunque non risolve il problema principale del corto, ossia che... non si capisce una mazza non solo all'inizio, ma anche durante e - almeno nella mia esperienza - perfino alla fine delle prime letture.Questo non \u00e8 un problema di per s\u00e9 (o almeno, per me non lo \u00e8), se avviene per una storia criptica che siamo chiamati a dipanare e che riesce a catturarmi. Qua per\u00f2 \u00e8 mancato qualcosa a livello narrativo, come dimostrato da un finale decisamente sottotono. Detto questo, l'intreccio di paragrafi funziona quasi sempre, al netto della gestione dei loop, non semplice nei corti. In definitiva non posso dire che 96_21 sia \"fatto male\", specie nell'economia globale del concorso, e il mio voto rifletter\u00e0 questo. Tuttavia invito chi l'ha scritto a riprovare prestando maggior occhio alla fruibilit\u00e0 dell'opera.Voto:7"
    ],
    [
        "155584",
        "FinalFabbiX",
        "GGigassi ha scritto:finalmente si infiamma la discussionema no, dai, sicuramente si \u00e8 discusso di pi\u00f9 dell'anno scorso.Ad esempio, sono intervenuti almeno 5 autori diversi (almeno 1 su 4).Anzi, avrei fatto volentieri a meno di certe polemiche.Certo che purtroppo \u00e8 sempre tutto spezzato a met\u00e0 e non vedo modo di risolverla.Comunque, ne parliamo fra 10 giorni con la solita retrospettiva annuale.PS: ma oh, vi rendete conto che \u00e8 gi\u00e0 finita? Mi mancher\u00e0 un sacco il ruolo di giudice, anche se non vedo l'ora di tornare a giocare come autore."
    ],
    [
        "155585",
        "Zakimos",
        "Soprattutto mi rendo conto che, al netto dell'abbandono fisiologico di qualche votante (che immagino renda invalidi i voti dati all'inizio? Ma forse recupereranno alla fine), questo \u00e8 il primo anno in cui non c'\u00e8 un fuggi fuggi di voti nelle ultime settimane. A parte l'anno scorso per ovvie ragioni.E questo \u00e8 merito tuo e di come hai gestito il concorso!"
    ],
    [
        "155588",
        "sancio",
        "Brusco l'inizio senza preamboli ne premesse, siamo subito dentro la storia. Non lo trovo un male, anche perch\u00e9 nei corti lo spazio \u00e8 prezioso. Piuttosto mi risulta un po straniante la narrazione in terza persona, sembra di manovrare l'omino di un videogioco.Prosa asciutta, piacevole da leggere, il racconto invece risulta piuttosto criptico.A volte \u00e8 possibile rifare le stesse azioni e incontri, ad esempio 41-36 (ascolto artista) - 30 - 17 - 36 (ri-ascolto artista). A rigor di logica il lettore non far\u00e0 la stessa scelta ma sarebbe pi\u00f9 elegante che il testo non lo permettesse. Non semplice da concludere, ci sono molti indizi nella forma di frasi che ci vengono dette dalle persone che incontriamo e che sono fin troppo criptiche.Nella fase finale al par.47 mi viene chiesto di contare sulle dita quante volte sono incappato nei paragrafi contrassegnati con \"loop\"; visto che non sono recenti era molto meglio se su tali paragrafi fossi stato subito avvisato di segnare con le dita l'esserci passato. Nel conteggio finale inoltre, due dei tre risultati possibili portano allo stesso Epilogo, e anche i due paragrafi pre-epilogo non sono molto differenti tra loro. Avrei differenziato con un terzo Epilogo o con due soli range di punteggio.Il tema del bando per me \u00e8 rispettato.In conclusione, un corto non immediato nella comprensione, non facile da risolvere e che offre quindi un bel po di tempo di gioco. Se non ci si scoraggia con quei loop, che sono comunque voluti e ben implementati.Voto: 7"
    ],
    [
        "155591",
        "ffdesign",
        "Inizia il corto e subito Marco si ritrova accanto alla sua automobile senza avere la pi\u00f9 pallida idea di come sia finito l\u00ec. Ok\u2026 chi \u00e8 Marco? Nel dubbio, decido di giocare l'avventura nei panni di Marco Zamanni. Vada come vada.Mi faccio la mia bella run nei panni del sexy avvocato ligure e ho subito l'impressione che qualcuno, qualcosa (un'entit\u00e0 soprannaturale\u2026 forse il gran visir dei pubblici ministeri) mi voglia spingere a commettere un crimine, o magari solo una marachella, considerato che all'improvviso mi ritrovo nei panni di Mac (che tutti sanno essere il nickname di Zamanni da giovane, quando muoveva i primi passi nella punk culture). Ecco, forse per indole, o forse perch\u00e9 sono morto troppe volte aprendo forzieri che non dovevo aprire, decido di fare il bravo ragazzo. Non rubo Playstation, do la mancia al musicista tossico, faccio il carino con la barista e via dicendo. Il corto pare premiarmi con indizi utili (fin troppo utili se siamo gentili con la barista) e riesco a beccare la sequenza senza troppi problemi. Ma vabb\u00e8, del resto sono un avvocato sexy e tutto \u00e8 facile quando parli avvocatese a Piazza Vittorio.Leggendo il forum ho visto che molti hanno avuto problemi con l'interlinea. Tralasciando il fatto che sul forum il pi\u00f9 giovane ha gli occhiali +2.5, ammetto che se non lo avessi letto neanche me ne sarei accorto\u2026 e io ho un occhio solo come Willy L'orbo.In sostanza. La sensazione che ho avuto completando il corto \u00e8 un po' quella che si ha guardando i men\u00f9 dei ristoranti americani. Anche meno. Anche meno autore/autrice. Dopo averci fatto viaggiare tra il 1996 e il 2021, c'era davvero bisogno di catapultarci davanti a Minosse travestito da Ziggy Stardust, farci fare la morale da un capellone roscio con una tutina attillata a strisce per poi finire in un letto d'ospedale nel neuroverso? (che credo sia l'universo di quelli ricoverati alla neuro) Ecco\u2026 anche meno.A ogni modo, a questo benedetto paragrafo 47 mi sono trovato un attimo spiazzato quando mi viene formulata la domanda: quante volte sei incappato in un Loop. Ora, non so se per fortuna o sfortuna, non ci sono mai incappato, anche perch\u00e9 per farlo devi rubare la Play o superare l'arco senza badare troppo al resto. Oh, io sto Loop me lo sono dovuto andare a cercare.In sostanza il corto non mi \u00e8 dispiaciuto. Non \u00e8 del tutto nelle mie corde, ma passato lo scoramento iniziale in cui non capivo del perch\u00e9 qualsiasi cosa facessi finissi svenuto al 41 (solo dopo ho capito) sono riuscito a entrare nel gioco.Il mio voto \u00e8 6.5 (SEI e mezzo)"
    ],
    [
        "155594",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Atmosfera onirica perfettamente realizzata(+) Interessante la struttura e l'aspetto ludico(+) Finale ad effetto francamente non prevedibileCONTRO(-) La mancanza di un regolamento e qualche accortezza in pi\u00f9 sulle cose che sarebbe stato necessario ricordare(-) Personalmente ho apprezzato l'aspetto confuso (che in un corto onirico ci pu\u00f2 stare) ma non si \u00e8 sempre nel mood per leggere cose e capirne la met\u00e0ADERENZA Al TEMA: BuonoInteressante come il tema si interfaccia all'aspetto onirico del corto. Sogni che riflettono i ricordi in una commistione tra realt\u00e0, ricordo e simobolismo onirco.POTENZIALE DI AMPLIAMENTO: Qualche paginetta in pi\u00f9 potrebbe aiutare il corto ad essere pi\u00f9 chiaro e pi\u00f9 giocabileGiudizio Finale: Un corto ben realizzato ma che non spicca il volo. Ho l'impressione che molte cose fossero chiare nella testa dell'autore ma che non abbia fornito al lettore tutti gli elementi per apprezzare e comprendere il corto al 100%Forse per mancanza di spazio, o forse ancora per paura di rendere il corto troppo banale ottenendo per\u00f2 un effetto di eccessiva cripticit\u00e0.VOTO 7"
    ],
    [
        "155598",
        "Pirata delle Alpi",
        "Ahia\u2026 questo corto non mi \u00e8 piaciuto per niente: non si capisce chi \u00e8 il protagonista e si ha la sensazione di essere \u201cbuttati l\u00ec\u201d senza veri motivi. Dopo pochissimi paragrafi, c'\u00e8 questo \u201cMac\u201d che sembra essere un nostro alter ego (ma nemmeno questo \u00e8 sicuro). Mi dispiace, ma non mi sono immedesimato per niente. Inoltre, non capisco perch\u00e9 un artista di strada sembra sapere pi\u00f9 del protagonista stesso della sua ragione di stare in questo poso e mi sembra poco logico che uno voglia\u00a0 andar in un negozio di videogiochi in una situazione simile.Dal punto di vista ludico, tutto mi sembra molto confuso e i loop sono infiniti: ho rubato varie Playstation e il commesso rimbambito non ha fatto nulla.Questo corto \u00e8 attinente al bando? Non lo posso affermare, dato che mi sono perso nella confusione generale. Sbaglier\u00f2, ma \u00e8 l'impressione che ho avuto durante le mie letture.Il mio voto \u00e85"
    ],
    [
        "155601",
        "2p2z",
        "Questa settimana ho davvero pochissimo tempo per commentare i corti (anche se li ho letti tutti). Quindi non ve ne vogliano gli autori se le mie recensioni saranno pi\u00f9 corte del solito.Per quanto riguarda questo corto, la mia esperienza di lettura e la mia valutazione sono molto simili a quelle di FabbiX. Fatta eccezione per la questione interlinea (che non ho minimamente notato, lo ammetto), l'essere totalmentecluelessdurante la lettura non mi ha fatto piacere.Non so perch\u00e9 si parli di atmosfera onirica: io, anche quando sogno, solitamente ho degli scopi ben chiari. Lo scopo che avevano i personaggi del corto invece mi \u00e8 rimasto oscuro per tutto il tempo, e questo non mi \u00e8 piaciuto, perch\u00e9 senza uno scopo non ho potuto fare delle scelte che avessero senso per me e che dessero qualcosa in pi\u00f9 alla mia esperienza.Alle mie prime esperienze di scrittura (sono passati ormai vent'anni) piaceva anche a me mantenere il mistero e lasciare i lettori all'oscuro per poi sorprenderli con la rivelazione finale. Ecco, adesso a distanza di anni posso dire che questa cosa non funziona. O meglio, funziona quando svii chi legge verso un'interpretazione e poi gli riveli un altro stato dei fatti; ma non dare assolutamente nulla e aspettarsi che il lettore si appassioni da s\u00e9... \u00e8 una cosa che sconsiglio a tutti.Detto ci\u00f2, non riesco a dare a questo corto pi\u00f9 di quattro, specificando per\u00f2 che non \u00e8 un giudizio tanto sul corto in s\u00e9 quanto sull'esperienza di lettura."
    ],
    [
        "155604",
        "GGigassi",
        "GGigassi ha scritto:Magari appena posso lo scrivo in Word e poi lo pubblico.- Non ha trama (intesa come introduzione/svolgimento/conclusione).Ma certo che ce l\u2019ha: in due linee temporali diverse il protagonista vive esperienze diverse e capiamo che c\u2019\u00e8 un \u201cprima\u201d che ha vissuto. Di svolte narrative (le \u201clime nelle pagnotte\u201d degli sceneggiatori) ce ne sono, quasi tutti i bivi ne hanno una. E poi \u00e8 una storia col finale a sorpresa, con degli indizi da recuperare e prove da superare, una trama vera e propria potrebbe pure essere un di pi\u00f9, ma qui c\u2019\u00e8 comunque.- Non ha personaggi.Ma come no, di protagonisti ne ha ben due, anzi tre. Se intendi che non ha figure pittoresche, io invece ne ho trovate: il commesso lubrico, il suonatore di strada\u2026- Non ha worldbuilding.Io ho trovato il riferimento ai tralicci molto suggestivo, e tutta l\u2019ambientazione viene resa in maniera evocativa senza voli pindarici. Per un lettore romano credo che l\u2019ambientazione sia ancora pi\u00f9 immersiva.- Non ispira alcun tipo di riflessione critica e sociale.Ottimo! Spesso i \u201cmessaggi\u201d sono paraculate per arruffianarsi un pubblico sulla stessa lunghezza d\u2019onda, e in linea di massima trovo arrogante imbastire un\u2019opera di fiction per perorare le proprie idee, anche se poi bene o male le opinioni dell\u2019autore affiorano.- Non ha alcun tipo di valore per quanto riguarda la matematica/logica.Perch\u00e9 un Corto dovrebbe averne, scusa?- Non ha alcuna innovazione.Mica deve averne. Credo tra l\u2019altro che arrivati a questo punto della storia dei librogame sia molto difficile venirsene fuori con delle trovate nuove e rivoluzionarie. Anche nel concorso dei Corti mi ricordo giusto quella di Zakimos sulle sagome da inserire in una griglia per capire quali potenziamenti si potevano portare sul robot. Meglio usare bene gli strumenti gi\u00e0 consolidati, e questo Corto lo fa.Fino a ieri, inoltre:- copiaincollare i paragrafi era il maleIo ho mosso una critica a Loops perch\u00e9 i paragrafi con i loop potevano essere impiegati meglio invece che ripetere cose gi\u00e0 scritte. Altre polemiche non ne ricordo. Qui i copia/incolla dei loop sono fondamentali perch\u00e9 il testo \u00e8 quello, ma il paragrafo \u00e8 diverso e alla fine ti viene chiesto quante volte hai visitato quel paragrafo, non quante volte hai letto quel testo.- i loop erano il maleMa quando mai\u2026 per me ben vengano, n\u00e9 ricordo critiche al riguardo in questo concorso.- farsi fare la predica da un corto era il maleAssolutamente vero. Almeno in questo la cosa non \u00e8 poi cos\u00ec marcata, anche se per\u00f2 un po\u2019 c\u2019\u00e8!- fare il colpo di scena \"\u00c8 tutto finto\" era il male assolutoIn letteratura (e al cinema, e a teatro, ecc.) spesso s\u00ec, ma in un librogame pu\u00f2 starci, dai, \u00e8 molto pi\u00f9 tollerabile. E poi mica si scopre che \u00e8 tutto finto: i ricordi sono veri, sono cose realmente successe ma si deve un po\u2019 \u201caddomesticarli\u201d. Come succede anche in altri Corti di quest\u2019anno, che addirittura si inventano un passato a piacimento ex post.- avere meccaniche poco chiare o che chiedono di contare retroattivamente era il maleQuali sono le meccaniche poco chiare di questo Corto? Per quel che riguarda il conteggio dei loop vedo che sono l\u2019unico o quasi a non aver avuto problemi. Boh, per me era facile: se ci capito una volta me lo ricordo, se ci capito pi\u00f9 di due finisce il Corto e quindi non posso finirlo in quella leggiocata!- dividere i paragrafi senza motivo era il maleIn generale s\u00ec, ma qui la cosa \u00e8 giustificata dal rimando a paragrafi \u201cdi servizio\u201d (quelli dove vengono riproposte le scelte possibili) o dal fatto che due finali diversi portano allo stesso epilogo. E quest\u2019ultima cosa per me \u00e8 ottima, anzi credo di averla fatta anche io in qualche Corto \u2013 e sicuramente non solo io.Per finire, come gi\u00e0 dicevo, io ho colto nelle interlinee paracule la necessit\u00e0 dell\u2019autore di comprimere graficamente una storia che altrimenti non ci sarebbe stata tutta dentro, cio\u00e8 ho colto l\u2019urgenza di raccontare che secondo me ha mosso l\u2019autore. Quanto altri Corti sono stati criticati perch\u00e9 avrebbero potuto approfondire o aggiungere qualcosa quando invece sono finiti prima delle 15 pagine concesse? L\u2019autore ha trovato una scappatoia perfettamente lecita per non tagliare niente.E mi sta venendo il sospetto che l\u2019autore sia veramente FinalFabbiX\u2026"
    ],
    [
        "155612",
        "FinalFabbiX",
        "Ahim\u00e9, vedo che il piatto dei votanti piange.Nonostante questo, sono obbligato a direSTOP ALLE VOTAZIONI!"
    ],
    [
        "155637",
        "FinalFabbiX",
        "Qualche nota dall'autore/autrice, dateci un occhio anche in vista della settimana di voti finale:Innanzitutto, grazie a tutti quelli che hanno letto e recensito il corto: a chi ha dato giudizi negativi, perch\u00e9 mi ha dato moltissimi spunti per migliorarmi; a chi ha dato giudizi positivi, perch\u00e9 mi ha dato una grossa iniezione di fiducia e autostima.Il 96 e il 21 del titolo sono effettivamente il 1996 e il 2021, gli anni in cui si muovono Mac e Marco, che sono la stessa persona a 15 e 40 anni.La scelta delle \u2018prove\u2019 che affrontano i due personaggi per arrivare al punteggio finale non vuole rispecchiare dei valori assoluti, ma richiama i pregi e i difetti di Marco/Mac, gli \u201cistinti da tenere a bada\u201d (come \u00e8 spiegato nel paragrafo 48):- rubare la Playstation simboleggia la brama, il desiderare qualcosa che non si pu\u00f2 avere, a tutti i costi, senza curarsi delle conseguenze;- non dare gli spicci all\u2019artista di strada, ma tenerseli per una bibita fresca, simboleggia l\u2019egoismo, il non voler aiutare gli altri;- non farsi leggere la mano dalla barista simboleggia la sfiducia nelle persone, il chiudersi a riccio pensando che dagli altri non possa mai venire niente di positivo;- non ascoltare la signora nel letto d\u2019ospedale (che poi \u00e8 il ricordo della nonna di Marco in punto di morte) simboleggia l\u2019impazienza, ma anche il non saper ascoltare la parte pi\u00f9 saggia ed esperta di noi stessi perch\u00e9 troppo presi dalla frenesia del quotidiano.Le prove nella parte di Marco pesano di pi\u00f9 nel punteggio finale non per una scala di valori delle azioni in s\u00e9, ma perch\u00e9 da adulti si hanno pi\u00f9 strumenti e possibilit\u00e0 di gestire i propri istinti e i propri difetti.Quindi chi legge si trova all\u2019interno di un \u2018esame di coscienza\u2019 di Marco Riccardi, di cui si prende il controllo nella seconda parte, nel 2046, quando \u00e8 un uomo di 65 anni: in realt\u00e0 per\u00f2 tutto si svolge nella sua mente, o meglio nella sua mente proiettata nel Neuroverso, che probabilmente non sta funzionando come dovrebbe e, invece di far rivivere solo i ricordi pi\u00f9 belli a chi vi \u00e8 collegato, li sta mettendo di fronte ai loro difetti, alle loro paure, portando alcuni di loro all\u2019autoannientamento.Per quanto riguarda gli enigmi, la sequenza dell\u2019arco \u00e8 stella-cuore-rombo in ordine puramente cronologico: la stella nel '96 (Mac quando esce dal negozio) e i due semi delle carte nel '21 (Marco quando esce dal bar). Per capire dove mettere la mano sulla Porta Magica, invece, bisogna seguire gli indizi disseminati nel testo: l\u2019artista di strada si chiama Apollo (dio del Sole) e canta Here comes the sun; dal libro dell\u2019anziana nel letto spunta un segnalibro con la Venere del Botticelli; il commesso cita Giove (oltre a Doc di Ritorno al Futuro, ovviamente). Inoltre, le frasi criptiche dette da alcuni di questi personaggi riportano alle iscrizioni che sono realmente riportate sulla Porta Alchemica di Piazza Vittorio (che si possono trovare online).Il meccanismo dei loop vuole dare la possibilit\u00e0 di \u2018saltare\u2019 dal 96 al 21 per raccogliere indizi e andare avanti; se ne possono fare al massimo 2 sia per limitare appunto questi salti ma anche per facilitare il conteggio finale, senza doverlo anticipare ed esplicitare prima. Come ha commentato qualcuno, se ci si capita 1 o 2 volte si dovrebbe ricordare, alla terza comunque si perde e si deve ricominciare da capo.Per chiudere, qualche piccola nota sulle location:- la strada con i tre tralicci e la casa rossa si trova nella periferia est di Roma (zona Collatina);- il rudere \u00e8, come ha capito qualcuno, la cosiddetta Sedia del diavolo, il sepolcro di Elio Callistio, liberto di Adriano, che si trova nella piazza omonima nel quartiere Africano/Trieste di Roma;- sulla Porta Magica \u00e8 stato gi\u00e0 detto abbastanza, mi pare!"
    ],
    [
        "155807",
        "Budellaro",
        "Ma lo sapete che leggere i vostri commenti mi ha entusiasmato al pari di leggere i corti? Recensioni lunghissime scritte magnificamente che dimostrano una vastissima cultura sull'argomento andando a far notare dettagli che da solo non avrei colto mai! Per me \u00e8 molto istruttivo.Inoltre interessante notare come posizioni diametralmente opposte possano essere supportate da argomentazioni ugualmente valide e puntuali. Proprio come, per esempio, succede per questo corto.Dal canto mio, l'ho gi\u00e0 detto una volta, io quando giudico la letteratura ho un unico metro di giudizio: mi emoziona? S\u00ec/No.Ebbene, questo corto mi ha emozionato. Lo scenario onirico mi affascina e la sensazione urgente di capirci qualcosa mi assorbe. Il messaggio del suonatore fricchettone, per quanto l\u00ec per l\u00ec non l'abbia capito, mi ha emozionato e mi ha dato la sensazione di intravedere un qualcosa di mistico al di l\u00e0 del velo. Infine ho amato il punto in cui ho incontrato mio padre/figlio/David Bowie. L\u00ec ho capito che l'autore ha avuto modo di assaggiare l'LSD di una volta, quello buono, scelta del passato che ha sicuramente influito sulla sua attuale psiche che l'ha portato a partorire questa storia. Quindi anche il tema \u00e8 rispettato.Mi sento dunque di promuoverlo. Mando il voto in pvt a Finalfabbix perch\u00e9 fuori tempo massimo"
    ],
    [
        "155815",
        "2p2z",
        "Volevo ringraziare gli autori per i chiarimenti, e scusarmi per aver dato un giudizio affrettato che teneva conto solo della mia esperienza di gioco. Ho avuto modo di rigiocare il corto con pi\u00f9 calma e di apprezzarlo di pi\u00f9, anche se alcune criticit\u00e0 che avevo evidenziato restano (l'eccessiva oscurit\u00e0 della trama, per esempio). Ciononostante, alla luce dei chiarimenti, riconosco che si tratta di un corto ben studiato, che sicuramente non meritava un voto basso come quello che gli avevo dato in prima battuta. Anche in quest'ottica, le nuove proposte di votazione di cui si sta discutendo nell'altro thread potrebbero evitare il ripetersi di situazioni del genere. Ho gi\u00e0 comunicato il nuovo voto a FabbiX."
    ],
    [
        "155968",
        "Pallo",
        "Ciao,vorrei ancora ringraziare tutti voi che vi siete presi la briga di leggere e giocare il mio corto e di recensirlo in maniera cos\u00ec approfondita.Mi scuso davvero per l'interlinea stretta, non mi ero reso conto che potesse dare problemi di visualizzazione e mi \u00e8 dispiaciuto che fosse visto come un sotterfugio per evitare di tagliare qualcosa. Anche se, effettivamente, mi dispiaceva tagliare qualcosa, perch\u00e9 come ho scritto a Final_Fabbix questo \u00e8 un concept che ho in testa da un po' di tempo: quando ho visto il tema del concorso dei Corti di quest'anno ho pensato fosse assolutamente calzante e l\u2019occasione ideale per metterlo nero su bianco!Ho sottovalutato per\u00f2 la mia inesperienza nella narrativa interattiva e il fatto che alcune idee fossero difficilmente realizzabili all\u2019interno dello stretto perimetro del formato corto.L\u2019inizio in terza persona, per poi passare alla seconda persona nella seconda parte del racconto, \u00e8 una di queste idee che avevo reputato inizialmente brillante, perch\u00e9 volevo creare una sorta di distacco tra il Marco/Mac del 96, del 2021 e del 2046, per\u00f2 effettivamente nel contesto di un corto non rende quanto dovrebbe. Sono contento che qualcuno di voi abbia riconosciuto e apprezzato la scelta stilistica, ma nella versione 2.0 (estesa, riveduta e corretta) sono passato a una seconda persona con cambio di prospettiva (sei Marco \u2013 sei Mac).Un altro errore che ho fatto (sempre incalzato, ahim\u00e8, dallo spazio tiranno) \u00e8 quello di non mettere uno straccio di prologo/regolamento, che effettivamente avrebbe potuto aiutare a calarsi nel \u2018mood\u2019 giusto per affrontare il racconto, oltre a rendere pi\u00f9 chiari i meccanismi di gioco.Passando appunto ai meccanismi di gioco, ho detto gi\u00e0 molto nel post anonimo qui sopra, perci\u00f2 non mi dilungo; volevo solo dirvi che nella nuova versione sto \u2018affinando\u2019 il meccanismo dei loop e sto lavorando anche sul conteggio finale, di cui vorrei ampliare i parametri e gli output. A tal proposito vorrei dire a Prodo che, sfogliando l\u2019altro giorno \u201cFresco di stampa\u201d mi sono reso conto di essermi inconsciamente ispirato, forse, a quel tipo di conteggio\u2026 forse era questo che ricordavi!Venendo alle problematiche strutturali evidenziate da molti, effettivamente la possibilit\u00e0 di tornare in un luogo senza che il corto tenga traccia di quello che hai gi\u00e0 fatto era una problematica a me ben nota e alla quale non avevo trovato una soluzione migliore di specificare \u201ccosa pu\u00f2 ancora fare\u201d, come hanno giustamente evidenziato EGO e GGigassi (che ringrazio per le recensioni fin troppo magnanime), senza creare ulteriori paragrafi di servizio. Anche qui, nella nuova versione sto sistemando questo aspetto creando degli scenari molto pi\u00f9 coerenti.Cos\u00ec come vorrei rendere pi\u00f9 coerente il passaggio dalla prima alla seconda fase e poi all\u2019epilogo, senza creare troppa sovrapposizione di generi diversi, evidenziata da qualcuno e effettivamente un po\u2019 troppo pesantuccia.Per quanto riguarda altri appunti sulla struttura, la successione di paragrafi senza scelte nella seconda parte (nel 2046) era voluta, per creare un effetto di progressivo svelamento, ma effettivamente mi sono reso conto che \u00e8 una trovata narrativamente poco utile e anzi potenzialmente tediosa (e me ne sono accorto leggendo ultimamente un librogame \u2013 di cui ovviamente non dico il nome \u2013 che abbonda di paragrafi senza scelte, e questa cosa mi ha infastidito non poco).Ultima piccolissima nota a margine, gli errori nelle interpellazioni e nella grafia dei numeri evidenziati da GGigassi e PeriodoNikes sono effettivamente errori di battitura, e mi dispiace perch\u00e9 sono particolarmente attento a questi aspetti (tra l\u2019altro faccio editing di testi anche per lavoro) ma, come potete immaginare, quando si rileggono i propri testi l\u2019occhio spesso si perde qualcosa per strada\u2026Mi pare di aver detto tutto, se avete altri consigli fatevi pure avanti, ogni suggerimento \u00e8 prezioso!In conclusione, grazie ancora a tutti, in particolare agli organizzatori (e soprattutto a Final_Fabbix per il confronto costruttivo, ma anche perch\u00e9 per scrivere 96-21 ho usato il comodissimo Magebook), a GGigassi per essersi eretto a paladino e strenuo difensore della Sedia del Diavolo, a ffdesign e Budellaro per le recensioni esilaranti (e no, non vi dir\u00f2 mai dove compro l\u2019LSD!), a 2p2z per aver dato una seconda chance al corto, a Prodo per le parole di incoraggiamento, a PowerBob per il bellissimo meme (David Bowie \u00e8 sempre con noi!), a PeriodoNikes per la recensione dettagliatissima, a EGO per aver apprezzato il mio stile di scrittura.Ribadisco che per me \u00e8 stato davvero molto utile e importante potermi confrontare con tutti voi. A presto!"
    ]
]