[
    [
        "155116",
        "FinalFabbiX",
        "VOTAZIONI #2(fino a domenica 20)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!Ultima modifica di:FinalFabbiXFeb-13-22 23:45:20"
    ],
    [
        "155122",
        "Prodo",
        "Grande tecnica in questo corto, l'autore conosce bene i librogame e l'ha dimostrato: sono pronto a scommettere che ha gi\u00f2 partecipato ai corti gli anni passati o quantomeno non sia alla sua prima opera. Il sistema di gioco scelto, la somma del numero associato a una delle tre ragazze (pari a quello delle lettere che ne compongono il nome) mi ha convinto tantissimo, e l'ideatore lo ha sfruttato proprio bene, facendo in modo che ogni diramazione (discoteca, ristorante, sala giochi) potesse essere declinata per arrivare a conquistare due delle tre ragazze del lotto, mentre risultasse fallimentare per quella meno adatta. Questa scelta \u00e8 stata fatta in coerenza con la descrizione iniziale delle nostre potenziali anime gemelle: la prima snob e raffinata, la seconda sportiva e festaiola, l'ultima supernerd. Mai portare una geek in discoteca, un adagio sempre valido che si conferma anche stavolta...La mia prima run \u00e8 stata un po' traumatica: ho scelto di invitare Cassandra (e non poteva essere altrimenti visto la mia affinit\u00e0 nerd) e l'ho portata in sala giochi; mi sono trovato di fronte a un susseguirsi di giochi enigmistici senza la possibilit\u00e0 di compiere scelte concrete e la cosa mi ha un po' infastidito. Continuando a sviscerare il corto per\u00f2 mi sono accorto che negli altri ambienti era possibile vivere situazioni differenti con varianti sul tema ludico che rimane sempre preponderante. Complessivamente la variet\u00e0 di giochi proposti mi \u00e8 sembrata ottima, credo ce ne sia per diversi gusti. Inoltre incrociando le potenziali partner con i vari percorsi \u00e8 possibile ottenere storie diverse e raggiungere in modi differenti i tre epiloghi positivi. Per vedere tutto bisogna quindi rigiocare il racconto diverse volte, altro ottimo punto a favore.La parte narrativa non \u00e8 meravigliosa, ma sufficientemente curata e devo ammettere che gli epiloghi vincenti mi sono piaciuti e mi hanno anche un po' commosso, quindi pollice in su anche sotto questo punto di vista.Tra le cose che mi hanno convinto di meno: il gioco musicale in sala giochi (mi \u00e8 sembrato cervellotico e sospetto sia anche privo di una conclusione logica vincente, anche se non riuscire a risolverlo lascia intatte le possibilit\u00e0 di vittoria) e alcuni paragrafi neutri, che appaiono stridenti se ci si arriva da una determinata direzione piuttosto che da un'altra, trasmettendo l'impressione che siano stati scritti tenendo conto di un percorso e adattando alla meglio gli altri. Ma sono peccati veniali: soprattutto l'ultimo era molto difficile da evitare considerando la complessit\u00e0 strutturale dell'Anima Gemella e i notevoli pregi che essa comporta.Complessivamente un eccellente lavoro, pu\u00f2 mirare al podio: complimenti all'autore, ha dimostrato di saperci fare e di essere un esperto del genere. Per ora lo spedisco in testa a pari merito con Brenno, ma mi riservo di rimettere mano alla classifica nella settimana conclusiva.Voto finale di Prodo: 8."
    ],
    [
        "155123",
        "GGigassi",
        "Stravinto con VanessaNon sar\u00e0 troppo facile (il Corto, non la ragazza)?"
    ],
    [
        "155133",
        "Zakimos",
        "04 - ANIMA GEMELLAHo riflettuto se votare o meno questo corto, perch\u00e9 credo di aver riconosciuto l'autore. D'altro canto potrei sbagliarmi e in tal caso non sarebbe assolutamente giusto penalizzare questo corto per un mio errore. Dunque, ecco la mia valutazione.Questo corto per me \u00e8 splendido. Non \u00e8 esente da difetti (non ho sinceramente capito perch\u00e9 Cassandra dovrebbe arrabbiarsi parlando di Torst, ma soprattutto ho dovuto usare Google per ricordarmi chi fosse) e non tutti i path sono stati curati allo stesso modo, ma \u00e8 talmente nelle mie corde come opera che ogni difetto sparisce, sostituito dall'euforia per la combo di trovate geniali / risate continue / commozione sincera nei finali. Le meccaniche di gioco funzionano alla perfezione, in particolare ho apprezzato i bivi \"variabili\" che si ottengono sommando il numero di lettere della nostra amata. La storia mi \u00e8 sembrata sempre coerente, anche se in alcuni punti, come spesso accade nei corti, si percepisce una forzatura.Il mio giudizio \u00e8 inevitabilmente personale e, rispetto alla valutazione entusiastica iniziale, devo purtroppo abbassarlo per la scarsa attinenza al bando. Ma voglio comunque premiare il corto per la sua struttura e la sua innocente genuinit\u00e0, figlia di qualcuno che evidentemente voleva scherzare su qualcosa che lo riguarda e lo ha fatto con delicatezza, senza bullizzare o prendere in giro altre categorie di persone come accade nell'umorismo di bassa lega. Al solito, cerco di giudicare le intenzioni, pi\u00f9 che le parole.Voto: 8"
    ],
    [
        "155135",
        "Budellaro",
        "DIVERTENTISSIMO!Io non ci so fare con le donne, neanche su un corto-game, ma ho voluto lo stesso fare lo sborone e provarci con due contemporaneamente. E infatti... ahahahE niente, alla fine il mio cuore era di Cassandra8,5"
    ],
    [
        "155136",
        "F.A.S.",
        "Anima gemella \u00e8 un corto a carattere seduttivo come ce ne sono stati in passato e c\u2019\u00e8 almeno una citazione dai precedenti concorsi, facendo pensare ad uno scrittore con esperienza alle spalle. Il racconto \u00e8 divertente, ben scritto anche se alcuni passaggi sono un po\u2019 forzati a seconda del percorso da cui ci si arriva, ma lo spazio \u00e8 evidentemente tiranno.La parte ludica \u00e8 molto sviluppata anche se alcuni quesiti non ho capito come risolverli, in altri ho dovuto usare carta e penna, in quello mnemonico ho dovuto barare per rileggermi i paragrafi e per annotarmi i numeri citati, quindi non credo che il racconti rispetti il bando, cos\u00ec come il tema del concorso mi sembra un po\u2019 tirato inserendo tre finali positivi ambientati nel futuro, per\u00f2 se si arriva ai finali negativi non c\u2019\u00e8 nessun divario temporale per mostrare le conseguenze delle scelte del passato, quindi, a seconda della giocata, il bando \u00e8 rispettato oppure no.La meccanica di gioco \u00e8 ben congegnata, per differenziare i percorsi si somma il numero delle lettere che compongono il nome delle ragazze, e ognuno dei tre percorsi \u00e8 adatto solo a due ragazze, dimostrando un\u2019ottima capacit\u00e0 di progettazione da parte dell\u2019autore e consentendo un\u2019alta rigiocabilit\u00e0 per scoprire tutti i possibili percorsi.Come per il primo corto presentato, dove secondo me mancava un finale alternativo per essere aderente al bando, qui l\u2019autore avrebbe dovuto volgere al passato anche i finali negativi presentando il povero Eros single e deriso da tutti come annunciato nel prologo.A malincuore devo dare una valutazione pari a5per rispetto a chi si \u00e8 sforzato di rispettare il bando, aggiungendo che il racconto mi \u00e8 piaciuto molto e mi piacerebbe leggerne una versione ampliata."
    ],
    [
        "155138",
        "Budellaro",
        "Una domanda agli organizzatori: l'avete fatto apposta a far uscire questo corto il giorno di San Valentino? Se s\u00ec, siete dei geni :-)"
    ],
    [
        "155142",
        "Flay4Fight",
        "Un bel Corto in stile \"soft-Larry\". Bisogna sedurre una delle tre ragazze portandola nel posto giusto e senza collezionare figuracce o virtuosismi non richiestiMi \u00e8 piaciuto molto il fatto di poter aggiungere al paragrafo il numero di lettere della ragazza con cui si ha a che fare: una trovata geniale. C'\u00e8 per\u00f2 da dire che dopo alcune prove si intuisce una, al massimo due strade corrette per ogni ragazza, mentre altri paragrafi sono ben mascherati ma a senso unico. Purtroppo la parte relativaSpoileralla sala giochiL'ho proprio odiata: troppi giochi di logica che cozzano con le mie aspettative libro-giocoseHo invece apprezzato il mini-gioco del tempo limiteSpoilerper accedere alla discoteca.Alla fine il tutto risulta descritto molto bene ed \u00e8 coinvolgente. I finali sono belli e particolari, anche se sembrano quasi fatti apposta per recuperare in extremis il tema del concorso di quest'anno. Ma li ho comunque apprezzati.Il mio voto: 7"
    ],
    [
        "155145",
        "sancio",
        "Premetto che apprezzo poco storie sentimentali, soprattutto se contemporanee.Di conseguenza per me e' un'opera di cui ho gradito pi\u00f9 il lato ludico, sebbene presenti qualche pecca. Ricorrere a un numero in base a quale delle tre ragazze vogliamo far agire, sommandolo ai rimandi che lo permettono \u00e8 una buona idea per risparmiare spazio, peccato che varie possibilit\u00e0 non siano contemplate (ad esempio portare Vanessa in sala giochi o Anna al ristorante). Non sarebbe un male in s\u00e9, andava per\u00f2 specificato nel regolamento. I paragrafi, la cui prosa \u00e8 sufficientemente scorrevole, sono mediamente lunghi per essere parte di un corto. Inevitabilmente meno paragrafi, meno longevit\u00e0.Altre incoerenze o errori: \"Don Giovanni\": sono un prete?\"Devi accasarti perch\u00e9 hai trent'anni e questo \u00e8 l'ultimo week end disponibile\": irrealistico.\"Tutte quelle cose da ricordare di portarsi dietro (in discoteca)\": vago, quindi incomprensibile.Ci sono alcune gradevoli citazioni come ad un corto passato \"L'eroe dei due mondi\", e \"Il castello della morte\" inserito come omaggio a Dever. E forse anche ad una nota discoteca di Firenze in voga fino agli anni 2000, il Cocorico'.In sala giochi (e non solo) potremmo cimentatci in alcuni\u00a0 giochi/enigmi, forse anche troppi in ottica dei limiti di spazio e forse di pazienza per chi non li gradisce.In conclusione per\u00f2 non mi ha divertito molto e l'attinenza al tema del bando l'ho percepita poco, di fatto si ricava solo dai tre epiloghi.Voto: 6"
    ],
    [
        "155146",
        "GGigassi",
        "sancio ha scritto:1 - \"Don Giovanni\": sono un prete?2 - \"Tutte quelle cose da ricordare di portarsi dietro (in discoteca)\": vago, quindi incomprensibile.Voto: 51 - sul serio non conosci il personaggio? O critichi il fatto che, giustamente, in italiano andrebbe scritto tutto attaccato e in minuscolo perch\u00e8 \u00e8 un sostantivo?2 - per me \u00e8 un indizio che ci d\u00e0 l'autore su come si dovr\u00e0 affrontare quella parte."
    ],
    [
        "155149",
        "EGO",
        "Questo Corto \u00e8 FAVOLOSO, a partire dall\u2019introduzione brillante che prepara alla perfezione l\u2019atmosfera. Ricorda inevitabilmente un\u2019opera simile di un concorso passato, a tema analogo e che mi aveva altrettanto entusiasmato. E niente, sar\u00e0 che possiamo ammazzare tutti i draghi e gli stregoni che vogliamo, ma l\u2019avventura pi\u00f9 grande ed emozionante \u00e8 sempre conquistare la ragazza\u2026Ludicamente siamo dalle parti del capolavoro. Lodevole, ancor pi\u00f9 dell\u2019intelligentissimo sistema di gioco basato sulla somma di alcuni numeri-chiave, \u00e8 il modo in cui l\u2019autore \u00e8 riuscito comunque a usare tutti paragrafi consecutivi, senza saltarne nessuno, e a non mandare mai il lettore allo sbaraglio con una somma sbagliata, come invece fin troppo facilmente avviene inTempo Stregato. Ottima l\u2019idea di tagliare sempre fuori uno dei tre possibili percorsi a seconda della ragazza scelta, decisione perfettamente coerente con i caratteri delle tre donzelle. Perfetta anche la distribuzione degli indizi, sempre inseriti nel testo in modo pi\u00f9 o meno evidente. Forse discutibile la scelta di rendere la sala giochi una sfilza di enigmi, ma andiamo, chi \u00e8 che non ha scelto subito Cassandra? L\u2019autore ci conosce, noi lettori di librogame! E allora anche questa sfida risulta molto divertente e tutta basata sulla logica, anche se non ho capito il gioco di carte (che per\u00f2 ho dovuto andare a cercare apposta, perch\u00e9 Dance Dance l\u2019ho risolto subito), e soprattutto: come cacchio si risolve l\u2019enigma di PakuMan??Bello, comunque, che ognuno dei tre ambienti abbia un genere differente di sfida; in questo modo \u00e8 quasi come avere tre racconti-game differenti, il che invogliadavveroad esplorare tutte le possibilit\u00e0 - elemento fondamentale, quando i racconti sono cos\u00ec corti.Insomma, qui c\u2019\u00e8 tutto: stile scoppiettante, impianto ludico solidissimo, sorprese, divertimento, citazioni, strizzatine d\u2019occhio. Questo sarebbe quasi un 10, se non fosse per due punti deboli:1) alcuni enigmi un po\u2019 troppo esigenti per la durata e loscopedel Corto, e2) il tema del concorso non mi pare perfettamente centrato.Il voto per il momento \u00e8 8,5, ma questo \u00e8 certamente uno di quei casi in cui mi riservo di giocare la modifica del voto a fine concorso.BRAVO!"
    ],
    [
        "155150",
        "giax",
        "Qualcuno ha risolto l'enigma di PacMan?SpoilerL'unica cosa che mi viene in mente \u00e8 riutilizzare i valori del paragrafo 16. Non si sa bene se Su/Gi\u00f9 sia Fronte/Retro o viceversa, ma vabb\u00e8. Il problema \u00e8 che cos\u00ec facendo mi vengono due valori sballati (superiori a 40). Qualche indizio? Di solito me la cavo bene con gli enigmi, ma stavolta brancolo nel buio, e avendo solo una settimana per votare..."
    ],
    [
        "155151",
        "FinalFabbiX",
        "giax ha scritto:Qualcuno ha risolto l'enigma di PacMan?SpoilerL'unica cosa che mi viene in mente \u00e8 riutilizzare i valori del paragrafo 16. Non si sa bene se Su/Gi\u00f9 sia Fronte/Retro o viceversa, ma vabb\u00e8. Il problema \u00e8 che cos\u00ec facendo mi vengono due valori sballati (superiori a 40). Qualche indizio? Di solito me la cavo bene con gli enigmi, ma stavolta brancolo nel buio, e avendo solo una settimana per votare...\u00c8 pi\u00f9 facile di quel che sembraSpoilerProva a seguire le indicazioni in modo pi\u00f9 graficoSe non ti basta...SpoilerLa risposta \u00e8 27. Le due cifre, due e sette, si ottengono disegnando graficamente le indicazioni destra/su/gi\u00f9"
    ],
    [
        "155152",
        "EGO",
        "FinalFabbiX ha scritto:giax ha scritto:Qualcuno ha risolto l'enigma di PacMan?SpoilerL'unica cosa che mi viene in mente \u00e8 riutilizzare i valori del paragrafo 16. Non si sa bene se Su/Gi\u00f9 sia Fronte/Retro o viceversa, ma vabb\u00e8. Il problema \u00e8 che cos\u00ec facendo mi vengono due valori sballati (superiori a 40). Qualche indizio? Di solito me la cavo bene con gli enigmi, ma stavolta brancolo nel buio, e avendo solo una settimana per votare...\u00c8 pi\u00f9 facile di quel che sembraSpoilerProva a seguire le indicazioni in modo pi\u00f9 graficoSe non ti basta...SpoilerLa risposta \u00e8 27. Le due cifre, due e sette, si ottengono disegnando graficamente le indicazioni destra/su/gi\u00f9"
    ],
    [
        "155153",
        "powerbob",
        "GGigassi ha scritto:sancio ha scritto:1 - \"Don Giovanni\": sono un prete?2 - \"Tutte quelle cose da ricordare di portarsi dietro (in discoteca)\": vago, quindi incomprensibile.Voto: 51 - sul serio non conosci il personaggio? O critichi il fatto che, giustamente, in italiano andrebbe scritto tutto attaccato e in minuscolo perch\u00e8 \u00e8 un sostantivo?2 - per me \u00e8 un indizio che ci d\u00e0 l'autore su come si dovr\u00e0 affrontare quella parte.E se un prete di nome Giovanni fosse uno sciupafemmine? Diventerebbe un Don Giovanni dongiovanni?"
    ],
    [
        "155154",
        "GGigassi",
        "Data la mia veneranda et\u00e0 l\u2019autore (che non ho idea di chi sia) non si attira certo le mie simpatie dicendo che i trent\u2019anni sono la soglia della vecchiaia\u2026 me lo immagino, il giovinastro, con la sua felpa bianca, mentre programma di notte rigorosamente con i caratteri bianchi su fondo nero perch\u00e9 oh \u00e8 cos\u00ec comodo non so davvero come ci sia gente che non ce la fa.La prima partita con Vanessa \u00e8 stata facilissima, ma mi sono reso conto rileggiocando che ho semplicemente imbroccato la pista pi\u00f9 facile in cui le scelte giuste erano tutto sommato abbastanza telefonate. A tal riguardo, cio\u00e8 sui pregiudizi che questa visione sottende, mi esprimer\u00f2 sotto.Gli altri due percorsi sono molto pi\u00f9 elaborati e stimolanti. La discoteca richiede un minimo sforzo mnemonico ma, un po\u2019 per caso e un po\u2019 per intuito, ho raccolto tutti gli indizi nell\u2019ordine giusto senza perdere dita oltre a quelle consentite (solo il numero del garage mi era uscito di testa). A tal proposito, ben congegnata la possibilit\u00e0 di avere pi\u00f9 o meno dita disponibili a seconda delle scelte precedenti.Ho trovato la sala giochi pi\u00f9 impegnativa. Nell\u2019enigma musicale pensavo inizialmente che bisognasse conoscere il videogioco citato (che forse manco esiste) per venirne a capo, poi ho provato guardando la posizione delle note e solo al terzo tentativo ho capito qual era il meccanismo. Che per\u00f2 preclude la soluzione a chi non sa leggere uno spartito, e che quindi magari dovr\u00e0 ricorrere a Google o a un\u2019altra fonte esterna al Corto, e saremmo fuori dal bando.L\u2019enigma della macchinetta l\u2019ho risolto senza problemi.Per quello di Pac-Man ho dovuto ricorrere a carta e penna, e questo va contro il bando. Non mi fa onore ammettere che pure tracciando i segni su un foglio non ci sono riuscito al primo colpo\u2026ovviamente ci sar\u00e0 chi dir\u00e0 di essere riuscito a risolverlo tranquillamente a mente, probabilmente ci sarei riuscito anch\u2019io se mi ci fossi messo seriamente, ma il supporto cartaceo \u00e8 stato fondamentale.Avrei qualche obiezione sull\u2019enigma della via di Cassandra. La moltiplicazione ha sempre la precedenza nelle formule anche se \u00e8 messa alla fine? Ma chi si crede l\u2019autore, un matematico?Ah, quello dei vecchietti con le carte non l\u2019ho nemmeno provato a risolvere, ho sparato a caso fallendo e quindi non posso verificarne l\u2019eventuale erroneit\u00e0.Ho apprezzato il meccanismo della navigazione tra i paragrafi a partire dal numero da aggiungere, semplice ed efficace. Cos\u00ec come ho apprezzato l\u2019uso dei paragrafi \u201cneutri\u201d da interpretare a seconda della nostra compagna, cosa che permette anche l\u2019inserimento di qualche trappola come il colore degli occhi. Ovviamene ho apprezzato anche la citazione al mio Corto dell\u2019anno scorso (ma ci ho messo un po\u2019 a ricordare chi fosse Laszlo\u2026) e forse anche un riferimento allo \u201cstare in crisi\u201d non \u00e8 stato messo l\u00ec per caso. E Palazzo Rotelli credo sia un omaggio al grafico del Magazine. Come scopriamo alla fine, il tema \u00e8 stato centratissimo.Al di l\u00e0 del problema col Pac-Man e del netto disequilibrio tra i percorsi, ho notato per\u00f2 che nonostante la cura dell\u2019autore non sempre la narrazione scorre fluida.SpoilerIl nesso tra il non lavarsi i denti e il successivo fallimento \u00e8 un po\u2019 farraginoso, come il drammone per la pizza Margherita con Vanessa.Ma mi rendo conto che lo spazio era tiranno e che, per quanto ben congegnati a livello di testo, i paragrafi non potevano comprendere proprio tutte le sfumature che possono portare proprio l\u00ec, anche se il monologo al 22 non si adatta bene a tutte le situazioni, anzi quasi a nessuna.C\u2019\u00e8 poi da considerare che l\u2019autore si \u00e8 basato pesantemente sugli stereotipi: la sportiva, la nerd e la modaiola raffinata. Sembra quasi il tema di un concorso dei Corti. Questo facilita troppo il lavoro del leggiocatore senza riservargli alcuna sorpresa, tranne forse la fuga dal locale (ma se al 7 ti riferivi al film di Pieraccioni dovevi scrivereI Laureatiin corsivo e le iniziali maiuscole, cos\u00ec come i titoli dei libri che vede Cassandra, che non vanno messi tra virgolette!Come nemmeno i dialoghi vanno messi tra virgolette ma tra quegli altri segni che non ricordo come si chiamano!Eh, ma si vede che sei un autore al suo esordio senza anni di esperienza di concorso alle spalle\u2026).Inoltre, cosa assai pi\u00f9 determinante, so per esperienza che queste categorie sono spesso illusorie, ci sono delle strafighe elegantissime che si dilettano a recitare in spettacoli teatrali vernacolari volgarissimi, ci sono cicliste sfegatate che passerebbero ore a giocare a Talisman o a Bang! e ovviamente certe nerd o alternative lo sono pi\u00f9 per necessit\u00e0 o per condizioni contingenti che per reale attitudine. Ma tutto sommato \u00e8 giusto che ci fossero questi agganci e in fondo l\u2019autore non \u00e8 stato nemmeno troppo stereotipato, vedi la sportiva in sala giochi. Ma perch\u00e9 diavolo deve incazzarsi se viene portata al ristorante? Rileggendo la sua presentazione non ho trovato indizi in tal senso a differenza del vegetarianesimo di Cassandra che giustamente ci tarpa le ali (per\u00f2 non \u00e8 che non la stessimo \u201cascoltando\u201d come viene detto al fottuto 22\u2026 questa informazione l\u2019abbiamo desunta dal titolo di un libro). Questo mi spinge a pensare che l\u2019autore avrebbe potuto fornire qualche indizio in pi\u00f9 e in generale gestire meglio lo spazio: dopotutto il bando prevedeva la possibilit\u00e0 di mettere l\u2019interlinea a piacere e di inserire il numero di paragrafo all\u2019inizio della prima riga e non in cima al paragrafo stesso. Ovviamente il bando mica l\u2019ha scritto l\u2019autore, ma una sua lettura e interpretazione pi\u00f9 funzionale avrebbe probabilmente permesso una maggiore vitalit\u00e0 al Corto e una scrittura che tenesse maggiormente conto di tutte le opzioni possibili, magari con ulteriori paragrafi-civetta. Il mio voto \u00e87,5 (sette e mezzo)."
    ],
    [
        "155155",
        "GGigassi",
        "powerbob ha scritto:GGigassi ha scritto:sancio ha scritto:1 - \"Don Giovanni\": sono un prete?2 - \"Tutte quelle cose da ricordare di portarsi dietro (in discoteca)\": vago, quindi incomprensibile.Voto: 51 - sul serio non conosci il personaggio? O critichi il fatto che, giustamente, in italiano andrebbe scritto tutto attaccato e in minuscolo perch\u00e8 \u00e8 un sostantivo?2 - per me \u00e8 un indizio che ci d\u00e0 l'autore su come si dovr\u00e0 affrontare quella parte.E se un prete di nome Giovanni fosse uno sciupafemmine? Diventerebbe un Don Giovanni dongiovanni?Pensa che fra le obiezioni che pensavo di attribuire a sancio c'era quella di blasfemia per cui il personaggio letterario (o meglio operistico) secondo lui andava scritto col \"don\" minuscolo per non offendere il clero.Per\u00f2 si scrive proprio cos\u00ec."
    ],
    [
        "155156",
        "sancio",
        "GGigassi ha scritto:sancio ha scritto:1 - \"Don Giovanni\": sono un prete?2 - \"Tutte quelle cose da ricordare di portarsi dietro (in discoteca)\": vago, quindi incomprensibile.Voto: 51 - sul serio non conosci il personaggio? O critichi il fatto che, giustamente, in italiano andrebbe scritto tutto attaccato e in minuscolo perch\u00e8 \u00e8 un sostantivo?2 - per me \u00e8 un indizio che ci d\u00e0 l'autore su come si dovr\u00e0 affrontare quella parte.Intendevo ironicamente che dongiovanni si scrive tutto attaccato in quel contestoPer il punto 2 non avevo pensato (non avrei potuto) che poi ci fosse il \"gioco\" degli oggetti. Ritengo comunque la frase in questione potesse essere formulata in modo da non fuorviare, ad esempio \"ora devi pensare a tutto ci\u00f2 che ti serve per stasera\" o qualcosa del genere. Cos\u00ec \u00e8 una mezza frase buttata l\u00ec.Un bel corto divisivo come non ricordo uguali in passato: voti da 4 a 8,5 !"
    ],
    [
        "155158",
        "Zakimos",
        "sancio ha scritto:Un bel corto divisivo come non ricordo uguali in passato: voti da 4 a 8,5 !\u00c8 vero, ma \u00e8 accaduto soprattutto perch\u00e9 chi ha votato si \u00e8 concentrato molto sul tema del corto e su come questo tema sia stato affrontato, pi\u00f9 che sulla realizzazione tecnica; ci sono stati voti oscillanti anche su di essa, come il tuo, ma la grossa differenza \u00e8 dipesa spesso dal tema scelto, come si pu\u00f2 leggere nelle recensioni su Facebook.La questione \u00e8 importante e mi impone di riflettere sul prosieguo delle votazioni. Se il gusto personale su un tema pu\u00f2 essere cos\u00ec importante nel concorso, essendo molto noto il mio disprezzo per il generic fantasy, sarei dunque autorizzato ad abbassare drasticamente il voto a tutti i corti di quel tipo che mi trovassi davanti, a prescindere dalla loro realizzazione? Ho sempre evitato di farlo, perch\u00e9 so che ci\u00f2 che io non tollero minimamente (il fantasy di stampo americano) pu\u00f2 essere invece una lettura piacevolissima per un'altra persona. Da molti anni mi concentro solo ed esclusivamente sulla realizzazione tecnica dei corti, che \u00e8 il motivo per cui ho deciso di promuovere questo lavoro tra l'altro, al netto dei suoi difetti che hanno comunque pesato sul risultato finale.Se per\u00f2 i votanti che provengono dai social quest'anno dovesse usare come metro di giudizio soprattutto il loro gusto personale, inevitabilmente mi chiedo se dovremmo farlo anche noi nel forum, cos\u00ec da rendere pi\u00f9 omogenea la classifica."
    ],
    [
        "155159",
        "sancio",
        "Zakimos ha scritto:sancio ha scritto:Un bel corto divisivo come non ricordo uguali in passato: voti da 4 a 8,5 !\u00c8 vero, ma \u00e8 accaduto soprattutto perch\u00e9 chi ha votato si \u00e8 concentrato molto sul tema del corto e su come questo tema sia stato affrontato, pi\u00f9 che sulla realizzazione tecnica; ci sono stati voti oscillanti anche su di essa, come il tuo, ma la grossa differenza \u00e8 dipesa spesso dal tema scelto, come si pu\u00f2 leggere nelle recensioni su Facebook.La questione \u00e8 importante e mi impone di riflettere sul prosieguo delle votazioni. Se il gusto personale su un tema pu\u00f2 essere cos\u00ec importante nel concorso, essendo molto noto il mio disprezzo per il generic fantasy, sarei dunque autorizzato ad abbassare drasticamente il voto a tutti i corti di quel tipo che mi trovassi davanti, a prescindere dalla loro realizzazione? Ho sempre evitato di farlo, perch\u00e9 so che ci\u00f2 che io non tollero minimamente (il fantasy di stampo americano) pu\u00f2 essere invece una lettura piacevolissima per un'altra persona. Da molti anni mi concentro solo ed esclusivamente sulla realizzazione tecnica dei corti, che \u00e8 il motivo per cui ho deciso di promuovere questo lavoro tra l'altro, al netto dei suoi difetti che hanno comunque pesato sul risultato finale.Se per\u00f2 i votanti che provengono dai social quest'anno dovesse usare come metro di giudizio soprattutto il loro gusto personale, inevitabilmente mi chiedo se dovremmo farlo anche noi nel forum, cos\u00ec da rendere pi\u00f9 omogenea la classifica.Ho sempre cercato di votare guardando un opera senza pregiudizi o lasciare che il mio gusto personale prendesse troppo campo. Su questo corto sono stato forse troppo tirato, pensavo infatti nei recuperi di aggiungere qualcosa.La parte ludica l'ho promossa anche se non l'ho trovata eccelsa.La prosa, (tralasciando storia, ambientazione e personaggi sui quali anche volendomi trattenere, una piccola penalit\u00e0 di gusto personale concedetemela) obbiettivamente poteva essere migliore. Siamo nella media secondo me. Fosse stata migliore, senza certi errori o ingenuit\u00e0, avrei dato la sufficienza. Anche se, ribadisco, queste tematiche stucchevoli non le digerisco proprio."
    ],
    [
        "155162",
        "GGigassi",
        "sancio ha scritto:Un bel corto divisivo come non ricordo uguali in passato: voti da 4 a 8,5 !non vedo il 4"
    ],
    [
        "155163",
        "FinalFabbiX",
        "GGigassi ha scritto:sancio ha scritto:Un bel corto divisivo come non ricordo uguali in passato: voti da 4 a 8,5 !non vedo il 4Le stroncature peggiori le ha ricevute su facebook: ben due 4.Tieni conto che in media su facebook sono un pelo pi\u00f9 severi (di circa 0.3)Onestamente, non mi sarei mai aspettato una tale situazione. Per me, come ho gi\u00e0 anticipato, il corto \"brutto\" della settimana \u00e8 l'altro, per via dell'assoluta mancanza di scelte e dell'ambientazione abusata."
    ],
    [
        "155164",
        "GGigassi",
        "FinalFabbiX ha scritto:Le stroncature peggiori le ha ricevute su facebook: ben due 4.Facebook, questo sconosciuto (per me)"
    ],
    [
        "155165",
        "powerbob",
        "Guardiamo il lato positivo. Ho materiale per la Gazzetta XD"
    ],
    [
        "155166",
        "ffdesign",
        "Su Facebook sta accadendo quello che ci si aspetta da Facebook. \u00c8 pi\u00f9 fruibile rispetto al forum e ultimamente ci sono state molte richieste di iscrizione alla pagina di utenti che magari si approcciano ai librogame solo ora. Ne consegue che votano con il loro metro di giudizio che \u00e8 pi\u00f9 di pancia che tecnico. Si sente pi\u00f9 parlare di morale che di tecnica, per dire.Da un lato \u00e8 bello che ci sia tutto questo nuovo interesse, dall\u2019altro rischia un po\u2019 di snaturare i voti. Ma come si dice? Basta che se ne parli."
    ],
    [
        "155167",
        "FinalFabbiX",
        "ffdesign ha scritto:Su Facebook sta accadendo quello che ci si aspetta da Facebook. \u00c8 pi\u00f9 fruibile rispetto al forum e ultimamente ci sono state molte richieste di iscrizione alla pagina di utenti che magari si approcciano ai librogame solo ora. Ne consegue che votano con il loro metro di giudizio che \u00e8 pi\u00f9 di pancia che tecnico. Si sente pi\u00f9 parlare di morale che di tecnica, per dire.Da un lato \u00e8 bello che ci sia tutto questo nuovo interesse, dall\u2019altro rischia un po\u2019 di snaturare i voti. Ma come si dice? Basta che se ne parli.Va anche detto, per\u00f2, che, mediamente, settimana scorsa c'\u00e8 stata praticamente la stessa classifica di questa settimana, solo leggermente scalata verso il basso. Quindi tutto sommato per ora non sembrano voti dati a casaccio.Certo che questa settimana la situazione sembra cambiata, perch\u00e9 questo corto nello specifico \u00e8 stato accolto molto peggio di l\u00e0. Vedremo alla fine."
    ],
    [
        "155168",
        "giax",
        "Questo corto ricorda in maniera incredibile L'eroe dei due mondi dell'anno scorso.Sembra quasi che l'autore ne abbia voluto fare un seguito!La struttura \u00e8 bene o male la stessa: nel prologo abbiamo l'elenco delle ragazze al centro delle nostre imprese, e nel resto dei paragrafi dovremo ricordarcene i dettagli per compiere le scelte giuste.Nonostante il corto dello scorso anno avesse riscosso grande successo, a me era sembrato carino ma niente di pi\u00f9. Questa volta, per\u00f2, le cose cambiano: le migliorie sono molte.Sembra quasi una versione 2.0 di quel corto!Stavolta non ci sono solo delle scelte mnemoniche da fare, ma bisogna prendere saggiamente delle decisioni in base ai gusti delle ragazze, e soprattutto risolvere degli enigmi. Alcuni percorsi ne hanno di pi\u00f9 e altri meno, ma anche questo ha un senso: dipende dal tipo di luogo dove finiamo.La meccanica del + \u00e8 geniale: permette non solo di intrecciare tre storie in una, ma anche di evitare a chi legge elenchi tediosi. Senza contare che fa risparmiare un sacco di spazio all'autore, ottimo in un corto dalle pagine limitate.Gli enigmi sono tanti, tantissimi, fin troppo condensati in cos\u00ec poche pagine.Sembra quasi che l'autore, non potendo dare libero sfogo alle sue idee in 3, 4 o 40 corti, abbia dovuto farle stare tutte in uno solo!E credo che si veda bene qui l'ottima idea degli organizzatori di mettere il limite di un solo corto a testa. Invece di disperdere idee ed energie su pi\u00f9 corti, l'autore ha potuto concentrarsi su uno solo, ottenendone il massimo.Veniamo per\u00f2 alle cose negative. Non sto a ritirar fuori tutta la polemica gi\u00e0 emersa. Dico solo che, gi\u00e0 l'anno scorso, nella mia recensione dell'Eroe dei due mondi avevo posto il problema: \"non credo che verr\u00e0 cos\u00ec apprezzata da eventuali lettrici\". Quest'anno, i due unici commenti femminili hanno dato un voto molto basso a questo corto, rispondendo al mio dubbio.Gli enigmi sono per lo pi\u00f9 molto ben posti, coinvolgenti e divertenti. Sono dovuto ricorrere all'aiuto del pubblico per risolvere quello di Pac-Man, ma per colpa mia, \u00e8 in realt\u00e0 un indovinello molto carino.Alcuni enigmi, per\u00f2, richiedono conoscenze generali (vini) o particolari (librigame) che non possono essere pretese da chiunque legga. Questo vuol dire utilizzare Google, ovvero andare oltre i limiti del bando.In un'altra occasione avviene una cosa, a mio avviso, anche peggiore. Nel paragrafo 32 devo ricordare a memoria i numeri che ho incontrato negli altri paragrafi, senza sapere che fossero importanti. L'enigma era ben pensato (bisogna capire la sequenza delle mosse da fare) e l'ho superato, ma mi ritrovo davanti alla biglietteria col biglietto, i soldi e tutto il resto, ma non posso entrare perch\u00e8 non ricordo il numero del parcheggio? Cosa c'entra?Ovviamente \u00e8 un modo dell'autore per sapere se sono effettivamente passato di l\u00ec: di solito si usano delle parole-chiave, che nel bando erano per\u00f2 vietate. Cos\u00ec per\u00f2 il costo ricade sulle spalle del povero lettore, che si ritrova bloccato nonostante abbia di fatto superato l'enigma.L'idea di ritirar fuori un corto gi\u00e0 usato l'anno precedente mi ha fatto storcere un po' il naso, anche se non molto.Il tema del bando \u00e8 rispettato, grazie ai finali che ci mostrano l'effetto delle nostre giocate in un futuro lontano nel tempo. Purtroppo questi finali sono telefonati dal prologo, che ci dice che stiamo cercando di accasarci. Se invece ci avesse definiti come dei dongiovanni alla ricerca dell'ennesima conquista, come sarebbe stato pi\u00f9 potente il finale che ci avesse visti sposati con la nostra anima gemella!La scrittura \u00e8 scorrevole ma a volte un po' imprecisa, quasi buttata l\u00ec.In definitiva, un corto divertente, sia per il tono che per gli innumerevoli enigmi, ma con qualche imprecisione negli stessi che ne limita la godibilit\u00e0 (oltre che l'aderenza al bando).Voto: 7.5(forse il voto pi\u00f9 giusto sarebbe 7, mi tengo la possibilit\u00e0 di modificarlo in futuro).Nota a margine: visto che San Valentino cadr\u00e0 sempre all'interno del concorso dei corti di ogni anno, propongo all'autore di dar vita a una serie di corti. L'anno prossimo, 4 ragazze!"
    ],
    [
        "155169",
        "giax",
        "FinalFabbiX ha scritto:giax ha scritto:Qualcuno ha risolto l'enigma di PacMan?SpoilerL'unica cosa che mi viene in mente \u00e8 riutilizzare i valori del paragrafo 16. Non si sa bene se Su/Gi\u00f9 sia Fronte/Retro o viceversa, ma vabb\u00e8. Il problema \u00e8 che cos\u00ec facendo mi vengono due valori sballati (superiori a 40). Qualche indizio? Di solito me la cavo bene con gli enigmi, ma stavolta brancolo nel buio, e avendo solo una settimana per votare...\u00c8 pi\u00f9 facile di quel che sembraSpoilerProva a seguire le indicazioni in modo pi\u00f9 graficoSe non ti basta...SpoilerLa risposta \u00e8 27. Le due cifre, due e sette, si ottengono disegnando graficamente le indicazioni destra/su/gi\u00f9Appena letto il primo indizio ho capito. Molto carino, non ci ero arrivato!"
    ],
    [
        "155170",
        "2p2z",
        "Zakimos ha scritto:Se per\u00f2 i votanti che provengono dai social quest'anno dovesse usare come metro di giudizio soprattutto il loro gusto personale, inevitabilmente mi chiedo se dovremmo farlo anche noi nel forum, cos\u00ec da rendere pi\u00f9 omogenea la classifica.Non so se \u00e8 una buona idea, come si fa a uniformare il metro di giudizio in corso d'opera? L'unica era dare dei parametri chiari sin all'inizio: per esempio, una scheda di voto che chiedesse ai lettori di valutare separatamente il corto a seconda del gusto personale, dello stile narrativo o delle meccaniche... ma a prescindere, i lettori avranno comunque gusti ed esperienze di lettura diverse, e su queste basi noteranno cose diverse. Il bello \u00e8 anche questo, credo.Senza contare che questa diversit\u00e0 \u00e8 una cosa che pu\u00f2 andare a beneficio degli autori in primis. Per esempio, io partecipo per avere feedback e migliorare, quindi pi\u00f9 saranno diversificati i giudizi e meglio sar\u00e0 per me.sancio ha scritto:Ho sempre cercato di votare guardando un opera senza pregiudizi o lasciare che il mio gusto personale prendesse troppo campo.\u00e8 quello che provo a fare anch'io, anche se poi \u00e8 chiaro che anche il gusto vuole la sua parte. Si pu\u00f2 essere obiettivi fino a un certo punto: dove non si riesce, pu\u00f2 essere utile farlo presente nel commento (come del resto mi pare sia stato fatto pi\u00f9 di una volta). Del resto, ragazzi, non \u00e8 che ci dobbiamo giustificare per i nostri gusti, e nulla ci vieta di dire: la storia non \u00e8 piaciuta, ma le meccaniche sono una bomba (o viceversa) e dire agli autori cosa c'\u00e8 secondo noi che non va e come si potrebbe migliorare.Anzi, onestamente pensavo che l'idea alla base del concorso forse proprio questa. Ma forse \u00e8 perch\u00e9 sono una new entry, mentre per voi che partecipate da pi\u00f9 anni la competizione ha raggiunto ormai livelli elevati."
    ],
    [
        "155172",
        "sancio",
        "2p2z ha scritto:dire agli autori cosa c'\u00e8 secondo noi che non va e come si potrebbe migliorare.Anzi, onestamente pensavo che l'idea alla base del concorso forse proprio questa. Ma forse \u00e8 perch\u00e9 sono una new entry, mentre per voi che partecipate da pi\u00f9 anni la competizione ha raggiunto ormai livelli elevati.L'idea \u00e8 proprio questa! Non guardare che negli anni si \u00e8 raggiunto un certo \"professionismo\", rimane un concorso per creare, divertirsi e migliorare."
    ],
    [
        "155173",
        "ffdesign",
        "Non si \u00e8 voluta dare una scheda di giudizio che uniformasse tutto proprio perch\u00e9 \u00ec giudizi sono personali e, come tali, devono rimanere. Per\u00f2, ciascun votante dovrebbe avere un suo metro che, in un concorso, possa analizzare ogni sfaccettatura del corto, senza limitarsi a dire: questa storia non \u00e8 nelle mie corde, voto 4.Ad esempio. Io non ho mai letto Romance. Non mi piace. Ma se dovesse uscire un corto Romance, non posso e non devo valutarlo solo per il suo genere. Ci sono dei criteri che esulano dal genere. Poi, \u00e8 lecito togliere punti per la trama perch\u00e9 non ci piace o ci offende, ma tutto il resto va valutato comunque. Se si da 3 a un corto con una trama scomoda ma con delle meccaniche bellissime e con una bella prosa (senza fare riferimento a nessun corto in concorso), significa che si \u00e8 dato 3 a ciascuna di esse. E questo, perdonatemi, mi sembra scorretto e rischia di falsare il voto."
    ],
    [
        "155176",
        "Zakimos",
        "2p2z ha scritto:Anzi, onestamente pensavo che l'idea alla base del concorso forse proprio questa. Ma forse \u00e8 perch\u00e9 sono una new entry, mentre per voi che partecipate da pi\u00f9 anni la competizione ha raggiunto ormai livelli elevati.La realt\u00e0 \u00e8 un po' pi\u00f9 sottilecerco di spiegarla in poche parole. In origine, quando al concorso partecipava solo gente che si conosceva, volavano stracci mica da ridere! I giudizi erano severissimi. Poi il concorso si \u00e8 allargato a neofiti e persone che non avevano mai scritto nulla in vita loro. A quel punto i giudizi si sono tendenzialmente ammorbiditi, perch\u00e9 non \u00e8 facile per un neofita assoluto vedersi massacrare al suo esordio. Se pu\u00f2 andare bene in un settore ultra competitivo come i romanzi (chi ha avuto a che fare con Livio Gambarini o il Duca di Baionette sa a cosa mi riferisco), nel mondo dei librogame no: qui si scrive per pura passione, non si guadagna nulla, n\u00e9 monetariamente n\u00e9 come fama o gloria personale. Quindi perch\u00e9 spaventare i nuovi arrivati con giudizi troppo severi? Meglio renderli consapevoli dei propri errori con gentilezza, cos\u00ec che possano migliorare e riprovarci.Tanto, e i fatti lo dimostrano, chi partecipa a un'annata del corso 99 su 100 scomparir\u00e0 comunque nel nulla un paio di mesi dopo.Facendo un esempio pratico, in questa annata finora ho giudicato severamente solo due corti: Tempo Stregato e Caccia Maledetta. Nel primo caso ho dato 6,5, segnalando che il voto dipendeva solo dal fatto di non essere riuscito a giocare tenendo tutto a mente, ma che per il resto avevo apprezzato tantissimo il corto. Visto che altri non hanno avuto difficolt\u00e0, aumenter\u00f2 sicuramente il voto.Avrei potuto e forse dovuto dare 2 a Caccia Maledetta, liquidandolo come un \"non librogame\": invece ho cercato di trovarci comunque qualcosa di buono, sebbene un'opera cos\u00ec in qualsiasi altro concorso\u00a0 (ossia, un X che non \u00e8 X) sarebbe stata devastata nei giudizi.Essendo \"nuova\" del settore, se tu fossi la persona che ha scritto Tempo Stregato o Caccia Maledetta l'ultima cosa che vorrei \u00e8 smontarti o farti scappare. \u00c8 gi\u00e0 talmente facile tu fugga per altri motivi che ci manca solo l'essere stata massacrata da giudizi superficiali e ultraseveri al concorso dei corti!Tuttavia non \u00e8 affatto detto che questo sia l'approccio corretto. Forse anzi \u00e8 giusto tornare agli stracci che volano, com'era in origine. Basta che ci sia un filo logico nelle valutazioni, ed \u00e8 l\u00ec che ho una grande paura, che spero si riveler\u00e0 infondata.Tu, come dicevo, sei \"nuova\" ma comunque ti conosciamo: sappiamo da dove vieni, chi sei, la tua storia personale. Lo stesso non si pu\u00f2 dire dei nuovi utenti comparsi dal nulla nel gruppo Facebook. Chi sono? Perch\u00e9 partecipano e votano? Sono dei lurker di vecchia data? Trasmigranti da altri settori? O forse amici di partecipanti, che spariranno nel nulla una volta finito il concorso? E in quest'ultimo caso, quanto obiettivi potrebbero essere nella loro valutazione?\u00c8 brutto da parte mia farmi venire questi dubbi, quando dovrei essere felice di vedere una maggiore partecipazione, soprattutto da parte del genere femminile. Saranno le prossime settimane a rivelare la verit\u00e0, ma \u00e8 indubbio che una minima presentazione da parte dei partecipanti/votati prima di cominciare il concorso sarebbe stata gradita, esattamente come hai fatto tu, pur essendo un nick noto (e a proposito, FINALMENTE ho capito il suo significato)PS: ultima cosa. Stiamo scrivendo queste cose sotto Anima Gemella, ma in realt\u00e0 non mi preoccupano i voti bassissimi dati a questo corto. Ci stanno, a prescindere dal tema divisivo ha comunque i suoi problemi. Mi preoccupano molto di pi\u00f9 i voti relativamente alti dati a Caccia Maledetta, per le ragioni scritte sopra."
    ],
    [
        "155177",
        "ffdesign",
        "Condivido tutto quanto detto da Zakimos. Come al solito ha la capacit\u00e0 di dire tutto quello che io penso e non so esprimereCredo che la settimana prossima evremo una sorta di cartina tornasole di quanto detto.Aggiungo. Perch\u00e9 non rigiri quanto hai scritto anche sulla pagina FB?"
    ],
    [
        "155178",
        "powerbob",
        "Plausi per il commento di Zakimos, che solleva i miei stessi dubbi, argomentandoli a meraviglia. Voglio sperare che la classifica non venga falsificata da voti di utenti troppo inesperti per esprimere un giudizio corretto nel campo dei librigame. Tutti hanno diritto a esprimere le proprie opinioni e ci mancherebbe, \u00e8 giusto tenere conto anche del punto di vista di chi magari ha poca dimestichezza nel settore. Per\u00f2 spero che questi utenti non scompaiano subito dopo, perch\u00e9 senn\u00f2 potrei pensare male."
    ],
    [
        "155180",
        "Zakimos",
        "ffdesign ha scritto:Aggiungo. Perch\u00e9 non rigiri quanto hai scritto anche sulla pagina FB?Perch\u00e9 ho gi\u00e0 abbastanza gente che mette una stella ai miei libri per ripicca cos\u00ec. Sarebbe gradito non raccoglierne altra."
    ],
    [
        "155181",
        "GGigassi",
        "Ecco, bravi, uno dei punti della mia critica al voto pubblico sarebbe stato che non \u00e8 quello che genera flame (difatti finora si sono solo citate le opinioni degli altri utenti, non i loro voti) e voi mi sconfessate cos\u00ec.Comunque un certo voto \"di pancia\" c'\u00e8 sempre stato, ricordo (ma potrei anche ricordare male) che Aloona cal\u00f2 il suo voto al Corto di Pirata delle Alpi sulla Bestia del Gauvedan (o come si scrive) perch\u00e9 conteneva una scena in cui c'era un uccello agonizzante infilzato in una porta, e lei \u00e8 contro la violenza sugli animali.Io stesso ammisi che il mitico Giuoco di Leonardo probabilmente lo avrei degnato di un voto bassino perch\u00e9 leggere quello pseudo-italiano era un supplizio."
    ],
    [
        "155182",
        "djmayhem",
        "basterebbe ignorare i voti di FB, \u00e8 un po' come il voto pubblico di San Remo che non conta una cippa"
    ],
    [
        "155183",
        "GGigassi",
        "djmayhem ha scritto:basterebbe ignorare i voti di FB, \u00e8 un po' come il voto pubblico di San Remo che non conta una cippanon direi: se non sbaglio fu proprio il voto popolare (non a caso istituito solo per quell'anno) a far vincere i Jalisse che, estranei al gioco di potere delle case discografiche che solitamente si spartiscono il podio, da quella volta sono stati ostracizzati."
    ],
    [
        "155184",
        "Zakimos",
        "Comunque il post su Facebook alla fine l'ho fatto. Vediamo se qualcuno si presenter\u00e0."
    ],
    [
        "155189",
        "ffdesign",
        "ANIMA GEMELLAIl tuo nome \u00e8 Eros Rodolfi\u2026 \u00e8 tutto qui ragazzi. Tutto in questo nome che mette a tacere tutte le \"polemiche\". Eros Rodolfi \u00e8 l'alter ego di tutti quei personaggi macchiettistici della commedia italiana. Eros \u00e8 Manuel Fantoni, come Loris Batacchi, \u00e8 il geometra Calboni come Chicco Zampetti. Eros \u00e8 l'attore preferito da Vanzina o da Muccino (Ho detto Muccino? Brrr\u2026 un brivido). \u00c8 un rubacuori anacronistico che, tuttavia, non mi sento di dire estinto anche ai giorni nostri. Uno di quelli che, per via del suo ruolo, soffre maggiormente l'avanzare dell'et\u00e0, parafrasato con la necessit\u00e0 di doversi \"accasare\" prima dei trent'anni. Che poi sono quelle cose tipo: \"Ti rimane solo un'ora prima di fuggire dal dungeon, Gianpannocchio!\" o \"Hai 48h prima che ti tolgano il caso, Callagan!\" Fa molto librogame e non andrebbe preso troppo sul serio, suvvia!Anima gemella gioca con gli stereotipi di genere, questo \u00e8 chiaro, e lo fa in maniera divertente, senza mai scadere nel volgare. Banale a volte, questo s\u00ec, altre fastidioso (come per quella questione di Torst, o della pizza\u2026), ma sempre in grado di strappare un sorrisetto e far passare qualche minuto \"giocando\". Perch\u00e9 questo si propone. Far giocare, nulla pi\u00f9.Anima gemella presenta una struttura complessa per un corto, con una meccanica che ti permette di rivivere la stessa storia (in realt\u00e0 2 su 3) con tutte le ragazze per scoprire come ciascuna di loro reagisce (quasi sempre si indispettisce) alle tue goffe avance. Per fare ci\u00f2, \u00e8 sufficiente contare le lettere del nome della tipa e sommarle al paragrafo. Facile, pulito, bello e innovativo.Mi sono ritrovato a vivere situazioni molto diverse tra loro, a seconda della ragazza scelta, in grado di regalare un'esperienza tripla. C'\u00e8 il true path, una sorta di escape book, una serie di enigmi che mi hanno fatto penare, ma che con un po' di logica si risolvono con facilit\u00e0 e senza ausili (anche perch\u00e9 l'autore/autrice dissemina il corto di indizi utili). Ragazzi, le note sul pentagramma le abbiamo fatte tutti a scuola! Non la ricordate la canzoncina: \"Mi Sol Si Re Fa per le note sulle righe\u2026 Fa La Do Mi per quelle negli spazi\". No? Bocciati! E a settembre esame di piffero!Inutile dire che ho scelto Cassandra. Mi piace il nome, mi piacciono gli occhi azzurri (bella la citazione su Il castello della morte) e, ovviamente, mi piacciono le nerd. Chi ha scelto un'altra ragazza, mente.Ma ha anche dei difetti. In genere questo tipo di prosa (frivola e un po' all'acqua di rose) non \u00e8 nelle mie corde, ma considerato quello che l'autore/autrice si prefiggeva di fare, ritengo che possa starci. Per\u00f2, mi chiedo, perch\u00e9 cambiare rotta proprio nei finali? Si sente forte il bisogno di assumere toni pi\u00f9 seri e far suonare note diverse, quasi da lacrimuccia (non io, Zamanni e Prodo s\u00ec, ma non io che sono un Eros Rodolfi con tutti gli attributi! Scherzo\u2026 ma anche no!). Avrei preferito, come da tradizione della commedia italiana, dei finali sulla stessa onda di tutto il resto, anche tragicomici, dove la goffaggine del protagonista potesse causare qualche nuovo disastro.Il tema del concorso c'\u00e8. I finali ci mostrano un futuro che cambia a seconda delle scelte fatte a 30 anni (per antonomasia l'anno delle scadenze, per molti. Di sicuro per tutti i meme di F. Ovvio che nelle ID questa cosa venga meno. Ma \u00e8 cos\u00ec un po' in tutti i corti in concorso.In sintesi, Anima gemella mi \u00e8 piacito tanto per le meccaniche nuove e per la variet\u00e0 di situazioni. Peccato per qualche difetto, come le reazioni eccessive delle ragazze in determinate situazioni, ma non mi sento di penalizzare troppo tutto quanto c'\u00e8 di buono.Il mio voto \u00e8 8"
    ],
    [
        "155192",
        "FinalFabbiX",
        "ANIMA GEMELLA - Voto 7Ho riletto da zero il corto, a seguito delle polemiche recenti.Mi ha sorpreso molto il divario fra i voti. Non mi aspettavo che questo racconto raggiungesse il podio, ma non ce lo vedevo neanche a contendersi le ultime posizioni.Forse la diffidenza \u00e8 dovuta al fatto che il racconto \u00e8 nell\u2019apparenza un romance, ma nella sostanza un corto a enigmi.A me, gli enigmi sono piaciuti. Alcuni si sono gi\u00e0 visti, persino in questo concorso: l\u2019enigma di PakuMan, ad esempio, ricorda molto uno presente in 20:20 (corti 2020). Sono per\u00f2 enigmi leggeri, godibili, che spaziano richiedendo tipi diversi di ragionamento.La cornice, poi, \u00e8 gradevole per il ruolo che deve svolgere (appunto, di cornice). Tutto rimane molto leggero e si avvale di clich\u00e9, per\u00f2 la scrittura segue i canoni moderni. Il misto tra comicit\u00e0 surreale e slice of life realistico crea un\u2019atmosfera dolce per quanto superficiale. Avrei spezzato la descrizione delle ragazze con qualche elemento al di fuori dello stereotipo.Purtroppo, non tutti i percorsi sono bilanciati. Su alcuni, in particolare su quello della sala giochi, si nota uno sforzo e approfondimento maggiore.Anche il tema \u00e8 debole."
    ],
    [
        "155193",
        "djmayhem",
        "Premessa: Aihm\u00e8, purtroppo il genere dongiovannistico non lo digerisco proprio, non riesco ad immedesimarmi, ma non per questo lo boccio, anzi. Ma confesso di averlo letto un paio di volte ma di non averlo approfondito in tutti i suoi aspetti come altri.Trama: Il \u201cdogiovanni\u201d Eros ha conosciuto tre ragazze e deve decidere con chi legarsi definitivamente.Attinenza al bando: Non l\u2019ho individuata, \u00e8 chiaro che le scelte di Eros influiscono sull\u2019esito degli appuntamenti ma il bando chiedeva altro.Giocabilit\u00e0: Il corto presenta alcune belle idee, la possibilit\u00e0 di aggiungere il numero delle lettere del nome della ragazza al paragrafo \u00e8 una buona trovata per risparmiare spazio e paragrafi; ci sono degli enigmi di non immediata soluzione , e alcune di \u201cstile\u201d (es. la camicia, il vino) che possono influire sull\u2019esito dell\u2019appuntamento.particolarit\u00e0:\u00a0 sento odore di El CuccadorGiudizio finale\u00a0 \u00a0 Difficile dare un giudizio, la poca attinenza al tema gioca a sfavore ma il corto presenta delle interessanti modalit\u00e0 di gioco che coinvolgono il lettore, e anche una buona dose di ironia che non fa male (divertente il messaggio con l\u2019indirizzo in forma di espressione matematica; a me personalmente una volta capit\u00f2 che per uscire con una ragazza dovessi rispondere per email a tre quesiti marzulliani...).Considerando la premessa iniziale il mio voto \u00e8 comunque un 7@ffdesign - Chicco Lazzaretti... \"Lazzaretti! 3!\""
    ],
    [
        "155197",
        "2p2z",
        "Zakimos ha scritto:In origine, quando al concorso partecipava solo gente che si conosceva, volavano stracci mica da ridere! I giudizi erano severissimi. Poi il concorso si \u00e8 allargato a neofiti e persone che non avevano mai scritto nulla in vita loro. A quel punto i giudizi si sono tendenzialmente ammorbiditi, perch\u00e9 non \u00e8 facile per un neofita assoluto vedersi massacrare al suo esordio. (...) Quindi perch\u00e9 spaventare i nuovi arrivati con giudizi troppo severi? Meglio renderli consapevoli dei propri errori con gentilezza, cos\u00ec che possano migliorare e riprovarci. (...) Tuttavia non \u00e8 affatto detto che questo sia l'approccio corretto. Forse anzi \u00e8 giusto tornare agli stracci che volano, com'era in origine. Basta che ci sia un filo logico nelle valutazioniCapisco benissimo. Ma giudizio ammorbidito non vuol dire necessariamente giudizio falsato; si pu\u00f2 ben dare un giudizio severo pur avendo cura di esprimerlo nel rispetto dell'altra persona, cercando, come dici tu, di incoraggiarla a migliorare. Gli stracci che volano ce li si pu\u00f2 permettere con la gente che si conosce, e pi\u00f9 nello specifico con quelli che sappiamo che non se la prenderebbe a male proprio perch\u00e9 li conosciamo. Non \u00e8 un criterio applicabile a tutti, soprattutto quando non si sa chi abbia scritto il corto (anche se tu, conoscendomi, indovinerai il mio in cinque secondi, poi mi dirai se non \u00e8 cos\u00ec).Zakimos ha scritto:l'ultima cosa che vorrei \u00e8 smontarti o farti scappare. \u00c8 gi\u00e0 talmente facile tu fugga per altri motivi che ci manca solo l'essere stata massacrata da giudizi superficiali e ultraseveri al concorso dei corti!Dipende. Dipende dal modo in cui sono scritti i giudizi. Se un giudizio \u00e8 severo, ma \u00e8 scritto con tatto, pu\u00f2 anche smontarmi tutto il corto; magari all'inizio ci resto male, ma poi lo accetto. Se un giudizio invece \u00e8 superficiale e si limita a dire che quello che ho scritto fa schifo ed \u00e8 ingiocabile, allora beh, \u00e8 altamente probabile che io decida di cambiare aria e trovarmi delle altre persone che mi apprezzino, magari con il rischio di non migliorare perch\u00e9 nessuno mi dir\u00e0 mai le cose di cui ho bisogno per farlo.Poi partiamo sempre dal presupposto che tutti sappiamo quanto \u00e8 difficile scrivere librigame e quindi, anche se il risultato non \u00e8 di nostro gusto, \u00e8 probabile che chi ha scritto un corto ci abbia buttato sangue. Mi ha fatto piacere leggere commenti che esordivano manifestando rispetto nei confronti di chi aveva fatto il lavoro, nonostante non lo avessero apprezzato; messaggi come questo creano un buon clima.Zakimos ha scritto:i nuovi utenti comparsi dal nulla nel gruppo Facebook. Chi sono? Perch\u00e9 partecipano e votano? Sono dei lurker di vecchia data? Trasmigranti da altri settori? O forse amici di partecipanti, che spariranno nel nulla una volta finito il concorso? E in quest'ultimo caso, quanto obiettivi potrebbero essere nella loro valutazione? (...) Mi preoccupano molto di pi\u00f9 i voti relativamente alti dati a Caccia Maledetta, per le ragioni scritte sopra.powerbob ha scritto:Voglio sperare che la classifica non venga falsificata da voti di utenti troppo inesperti per esprimere un giudizio corretto nel campo dei librigame. Tutti hanno diritto a esprimere le proprie opinioni e ci mancherebbe, \u00e8 giusto tenere conto anche del punto di vista di chi magari ha poca dimestichezza nel settore. Per\u00f2 spero che questi utenti non scompaiano subito dopo, perch\u00e9 senn\u00f2 potrei pensare male.Credo sia la stessa preoccupazione che uno ha quando va a votare per cose pi\u00f9 importanti, ma credo anche che sia una cosa al di fuori del nostro controllo. Ci vorrebbe una sorveglianza tale che finirebbe per essere pi\u00f9 disincentivante che altro, e per un verso sarebbe anche immotivata: non c'\u00e8 in palio la presidenza della Repubblica, ma qualche libro.Una volta ho partecipato a un concorso indetto da una casa editrice che voleva pubblicizzare un suo romanzo. Dovevamo scrivere un racconto a tema, vinceva chi aveva pi\u00f9 recensioni: i primi venti classificati avrebbero vinto un buono da spendere sul sito della casa editrice (per i primi tre il buono era pi\u00f9 corposo, mi pare fino a 150 euro, per tutti gli altri 20). Gli autori erano anonimi, i controlli serrati. Io ho recensito per caso la storia di un'altra autrice che aveva casualmente appena recensito la mia, e sulla base di questo l'organizzatrice ha deciso che ci eravamo messe d'accordo.Risultato: il concorso mi ha lasciato un brutto ricordo, la storia che ha vinto non era niente di che, le recensioni che l'hanno fatta vincere erano banali a dir poco, ma le recensioni che ha ricevuto la mia storia le ricordo con piacere ancora oggi.Per questo non mi preoccupo affatto della classifica e anzi insisto sull'importanza dei commenti: fanno bene a chi li legge, fanno bene a chi li scrive, fanno bene a chi deve ancora scriverli, perch\u00e9 aiutano a vedere cose che magari non si erano notate e ad acquisire quella dimestichezza che poi permette di esprimere un giudizio... direi \"migliore\", non \"corretto\".Zakimos ha scritto:pur essendo un nick noto (e a proposito, FINALMENTE ho capito il suo significato)Queste s\u00ec che sono soddisfazioniessere un lettore di lg paga, a quanto pare.Zakimos ha scritto:Stiamo scrivendo queste cose sotto Anima GemellaE in tutto ci\u00f2 io non l'ho ancora commentato... provveder\u00f2 al pi\u00f9 presto. Scusate, autori!"
    ],
    [
        "155200",
        "Pirata delle Alpi",
        "GGigassi ha scritto:Comunque un certo voto \"di pancia\" c'\u00e8 sempre stato, ricordo (ma potrei anche ricordare male) che Aloona cal\u00f2 il suo voto al Corto di Pirata delle Alpi sulla Bestia del Gauvedan (o come si scrive) perch\u00e9 conteneva una scena in cui c'era un uccello agonizzante infilzato in una porta, e lei \u00e8 contro la violenza sugli animali.Era per \"Il ritorno della Bestia\", che appunto parlava della Bestia del G\u00e9vaudan.Mi ricordo che la descrizione della povera civetta inchiodata viva sulla porta era abbastanza gore, ma all'epoca si faceva per allontanare il malocchio. Per fortuna, questa pratica barbara fin\u00ec nei lontani anniSpoiler1970. Aloona \u00e8 una paladina della causa animale e capisco che questa scena l'abbia fatta rabbrividire, ma non credo che questo l'abbia influenzata per il suo voto (non credo, ma posso sbagliare).Penso che dobbiamo andare al di l\u00e0 dei nostri gusti personali e giudicare le opere per il loro stile letterario e ludico. A me non piace molto il genere \"in questo corto rimorchi tu\", ma il mio voto non sar\u00e0 basso perch\u00e8\u00e9 ho trovato varie qualit\u00e0 in \"anima gemella\"."
    ],
    [
        "155202",
        "Pirata delle Alpi",
        "Recensione di Anima gemellaE chi l'avrebbe detto che i vitelloni romagnoli esistono ancora? L'autore non molto misterioso ci ha regalato una simpatica storia che sa di anni '80 e che segue una certa tradizione di avventure romantiche (chi si ricorda di \"\u00c8 un gioco da ragazzi\" dei Corti 2015?)Lo stile divertente e parodistico \u00e8 convincente e chiunque pu\u00f2 immedesimarsi in Eros, anche se non \u00e8 un Casanova: questo protagonista non \u00e8 perfetto e pu\u00f2 creare tantissimi pasticci!Dal punto di vista ludico, ci siamo: buona lunghezza di vita, storie varie fra di loro ed enigmi abbastanza tosti, o addirittura troppo. Carino il sistema dei \"+ numero di lettere del nome della ragazza\", ma presenta qualche lacuna: non si capisce sempre se siamo nel paragrafo giusto o meno. Forse un sistema diverso, alla \"Dopo Tutankhamon\" sarebbe stato meglio:\"se la seconda lettera \u00e8 in grassetto e sottolineato, sei nel paragrafo giusto\", ad esempio.Ahim\u00e8, l'attinenza al tema di quest'anno \u00e8 debole: niente indica che le \"scelte\" di Eros siano fatte in un passato lontano. Non credo che le ragazze avrebbero detto di s\u00ec a Eros se le avessero incontrate dieci anni fa, ma posso sbagliare.Quindi, un corto molto gradevole da leggere, divertente, con qualche rompicapo e un sistema ludico che funziona bene, nonostante qualche pecca.Il mio voto \u00e87PS: Ma \u00e8 possibile risolvere l'enigma del PakuMan rispettando il divieto di utilizzare carta o altri supporti?"
    ],
    [
        "155205",
        "2p2z",
        "Anche io non ho potuto fare a meno di notare la fortuita coincidenza che ha fatto s\u00ec che questo corto uscisse a San Valentino, lol.Nonostante l'idea di fondo della storia non mi attirasse (trasudava machismo da tutti i pori) lo stile ironico ha sciolto tutte le mie riserve, conquistando la mia attenzione.Ho deciso di stare al gioco, e devo dire che si \u00e8 rivelato un bel gioco.Penso che gli autori di questo corto siano esperti, perch\u00e9 ci sono tantissimi indovinelli diversi, tutti azzeccatissimi e pertinenti, alcuni abbastanza complessi da simulare le difficolt\u00e0 del protagonista, quindi ben fatto.Il bilanciamento \u00e8 ottimo, nel senso che nel suo essere sbilanciato \u00e8 realistico: pensate che potrebbe esserci feeling con una ragazza con la maglietta di Superman? Allora dimostrate di essere alla sua altezza. Vi piace vincere facile? Seguite la sfilza di luoghi comuni e andate al ristorante di pesce con una ragazza che bada alle apparenze.Mi \u00e8 piaciuto un sacco rigiocare per vedere come cambiava il livello di difficolt\u00e0 a seconda della persona scelta e del luogo dell'appuntamento, e devo dire che non ho avuto particolari delusioni (i mini-game in sala giochi erano tosti, ma anche quello in discoteca si \u00e8 rivelato molto carino e affatto scontato).Giocare tenendo tutto a mente si pu\u00f2 fare, ma ho odiato ogni singola somma perch\u00e9 a un certo punto il cervello mi ha detto ciao. Per la pesca dei peluche invece mi ha fatto direttamente il gesto dell'ombrello: non so quanti tentativi ho fatto prima di trovare la soluzione (a caso)... sicuramente molti pi\u00f9 di quelli fatti dal mio personaggio con l'Artiglio (citazione toystoriana?). Suggerisco che le indicazioni in quel paragrafo vengano riformulate un pochino per facilitare la deduzione, perch\u00e9 l\u00ec per l\u00ec ho temuto si dovessero calcolare le probabilit\u00e0 e la mia reazione \u00e8 stata:oh, I'm SO screwed.(In compenso ho risolto PakuMan in cinque minuti, tanta soddisfazione.)Pirata delle Alpi ha scritto:Ma \u00e8 possibile risolvere l'enigma del PakuMan rispettando il divieto di utilizzare carta o altri supporti?S\u00ec, si pu\u00f2. Prova usando carta e penna nella tua mente.Insomma, chi ha scritto questo corto ha fatto davvero un ottimo lavoro, sia a livello ludico che narrativo.Attinenza al bando: presente. Ma come qualcuno ha fatto notare, sarebbe stato bello leggere l'epilogo della nostra vita da scapoli, per completezza.C'\u00e8 qualche forzatura, che per\u00f2 sicuramente potr\u00e0 essere sistemata avendo un po' pi\u00f9 di spazio a disposizione (tutte le strade portano al 22, lol).Simpatica la trovata di cambiare i nomi per evitare il copyright. Occhio per\u00f2 che potrebbero sembrare errori, come il Don Giovanni (dongiovanni) all'inizio.Alcune osservazioni che per\u00f2 non influiscono sul voto:L'utilizzo del termine \"ragazza\" nel testo al posto del nome stona parecchio, perch\u00e9 sembra si stia parlando di una sconosciuta, quando invece non \u00e8 cos\u00ec. Ovviamente ne capisco l'esigenza, ma mi chiedo se non si possa trovare una soluzione meno generica.Altra cosa: tutto \u00e8 focalizzato sul piacere alle ragazze, ma da nessuna parte viene detto in che modo queste ragazze piacciono al protagonista. Chiaro, il protagonista \u00e8 un dongiovanni e per lui una ragazza vale l'altra, ma allora perch\u00e9 intitolare il corto \"anima gemella\"? Meglio fare gli onesti e mettere direttamente come titolo \"cercasi moglie asap\" o \"sposatemi please\", no?Voto 9, ma se non era per salti e forzature era 10.FinalFabbiX ha scritto:Avrei spezzato la descrizione delle ragazze con qualche elemento al di fuori dello stereotipo.I librigame sono storicamente un ricettacolo di stereotipi sul genere femminile mostruoso. Eppure questo \u00e8 l'unico caso in cui ritengo che lo stereotipo sia motivato, perch\u00e9 funzionale al gioco: chi legge deve capire subito chi ha di fronte in modo da poter fare delle scelte ragionate. Il ricorso agli stereotipi \u00e8 ahim\u00e8 necessario. Ma sarebbe stato di certo meno tollerabile se l'ironia della voce narrante non fosse intervenuta a stemperare un personaggio protagonista pretenzioso. E con ottimi risultati, visto che alla fine si sta volentieri al gioco.Ggigassi ha scritto:Il nesso tra il non lavarsi i denti e il successivo fallimento \u00e8 un po\u2019 farraginoso, come il drammone per la pizza Margherita con Vanessa.L\u00ec per l\u00ec ho avuto la tua stessa reazione, poi ripensandoci ho capito che il nesso c'era eccome, solo che la velocit\u00e0 con cui si salta da una scena all'altra destabilizza. Immagina una persona che non si \u00e8 lavata i denti e poi urla a un'altra Ta-daaa alitandole in faccia. XDGgigassi ha scritto:nemmeno i dialoghi vanno messi tra virgolette ma tra quegli altri segni che non ricordo come si chiamano!Probabilmente ti riferisci alle caporali. In realt\u00e0 si possono usare le virgolette che si vuole, purch\u00e9 si utilizzino sempre le stesse. Quella di usare le caporali \u00e8 una convenzione editoriale particolarmente diffusa in Italia, ma non si \u00e8 obbligati: ogni editore sceglie la modalit\u00e0 che pi\u00f9 gli piace. Gli inglesi, apriti cielo, utilizzano spesso le virgolette alte singole (vedi Morris). Risultato: quando leggo a volte non mi rendo neanche conto che i personaggi hanno iniziato a parlare e mi perdo i dialoghi."
    ],
    [
        "155206",
        "crocluc",
        "CORTO 04 - ANIMA GEMELLADISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Ogni ramificazione ha caratteristiche differenti garantendo una certa longevit\u00e0(+) Il corto \u00e8 leggero e simpatico...se viene colto quell'intento che ho presupposto fosse quello dell'autore. [*](+) Sistema di paragrafi con somma numero di lettere del nome molto carino.CONTRO(-) Scarsa aderenza al tema(-) Enigma delle carte non spiegato benissimoADERENZA Al TEMA: Appena sufficienteE' vero che le scelte del passato cambieranno poi l'esito dei paragrafi finali. Tuttavia non \u00e8 mostrato a mio avviso abbastanza per poter dire che le scelte hanno cambiato di molto il futuro.In tutti i tre i finali positivi vediamo infatti una coppia felice che festeggia, semplicemente in contesti diversi. Sarebbe invece stato pi\u00f9 interessante vedere evoluzioni della coppia diverse a seconda del partner scelto.In quel caso credo che si sarebbe rispettato meglio il temaPOTENZIALE DI AMPLIAMENTO: Possibile approfondire alcuni aspetti ed eventualmente aggiungere \"sfide\" ed enigmi magari coadivuato da un sistema a punteggio.Giudizio Finale: Il corto mi ha divertito e credo di essere riuscito a cogliere le intenzioni dell'autore, purtroppo non rispettando in pieno il tema del concorso ed avendo alcuni aspetti migliorabili non mi sento di dare una valutazione superiore.VOTO 7[*]: L'ironia \u00e8 per\u00f2 un arma a doppio taglio, specie in forma scritta, perch\u00e8 ogni persona ha una sensibilit\u00e0 diversa verso l'ironia/satira.Come \u00e8 quasi impossibile che uno sketch comico faccia ridere il 100% delle persone questo \u00e8 ancor pi\u00f9 rimarcabile nella forma scritta.Ho visto volare parole forti quali \"Visione estremamente sessista\" e pur capendo e rispettando le motivazioni di queste critiche mi sembrano decisamente eccessive in relazione a quanto narrato.Ad essere sincero mi sembra quasi una mancanza di rispetto nei confronti dell'autore facendolo sembrare se non sessista anch'esso comunque come un inconsapevole che porta avanti tramite il suo corto valori fortemente negativi.Sicuramente l'autore non \u00e8 riuscito a ironizzare a sufficienza con gli stereotipi elencati nel corto risultando per alcuni un po' indigesto se non adirittura offensivo da quanto leggo nei commenti.Ancora un paio di note su questo tema.Alcuni commentano che se fosse stato scritto da una donna sarebbe una perculata e quindi sarebbe meglio.Ma a questo punto anche questo commento non \u00e8 corretto. E semplicemente fosse stato scritto da un uomo che \u00e8 all'opposto degli stereotipi descritti e che ha provato ad ironizzare su questi?Non mi addentro inoltre a pensare se questo corto fosse stato scritto da una persona appartente alla comunit\u00e0 LGBTQ+ proprio per ironizzare sugli stereotipi di una eterosessualit\u00e0 machista che persiste, vive e prospera anche nel 2022.Succede anche a professionisti di tentare di lanciare messaggi inclusivi scandendo in disastri di comunicazione.Basti pensare a quanto \u00e8 successo a Sanremo quest'anno nel monologo di Checco Zalone, producendo un effetto catastrofico in termini di inclusivit\u00e0 ed ottenendo un effetto opposto."
    ],
    [
        "155211",
        "Adriano",
        "Mi sono approcciato a questo corto con qualche dubbio, visto che le storie moderne di questo tipo non sono proprio l\u2019opzione che preferisco, eppure leggendo l\u2019introduzione sono rimasto piacevolmente colpito dalla semplicit\u00e0 ed efficacia della storia: tre ragazze tra cui scegliere, ognuna con le proprie caratteristiche (quindi mi ha fatto subito pensare a delle scelte logiche da dover effettuare). Poi un regolamento cos\u00ec breve, ma al tempo stesso interessante, che presagiva tre sviluppi completamente differenti della storia.Il mio interesse \u00e8, quindi, stato fin da subito molto alto, ma poi \u00e8 crollato un po\u2019 tutto il castello che mi ero costruito gi\u00e0 al secondo bivio. Mi spiego.Scelgo di iniziare con Anna, e visto il tipo di ragazza immagino che una sala giochi sulla spiaggia possa andare bene. Poi all\u201911 il paragrafo mi chiede di pensare ai passaggi che faccio prima di uscire di casa. Eh? In che senso? Beh, prima di uscire posso farmi una doccia e vestirmi, ma giuro che non capisco il senso della domanda. Allora vado al 38 e vedo che il testo mi chiede se mi sono lavato i denti.A parte che tutto poteva venirmi in mente, tranne che questo: di solito i denti me li lavo dopo mangiato, e comunque non 9 volte al giorno. Da quello che ho capito dal testo era tardo pomeriggio, quindi in teoria non dovrebbe essere una priorit\u00e0, o almeno non tanto quanto farsi una doccia e vestirsi, ma vabb\u00e8, vediamo che succede: al 14 termina il corto. E neanche ho giocato, n\u00e9 ho capito per quale motivo la serata \u00e8 andata male. Possibile mi puzzasse cos\u00ec tanto il fiato?Vabb\u00e8, secondo tentativo: sempre Anna, sempre la sala giochi sulla spiaggia. Stavolta arrivo preparato: mi sono lavato i denti tre volte prima di uscire con lei, quindi stavolta sono sicuro: ce la far\u00f2! Paragrafi 11, 38 e 16, quindi mi si presenta un enigma musicale. Che, giuro, non ho capito! Devo pensare alla canzone? Alla metrica musicale? A cosa? Non so cosa fare, quindi vado al 5, e\u2026 di nuovo fine della storia!E no, dai!Proviamo con Cassandra, sempre in sala giochi: e il testo mi porta di nuovo all\u2019enigma musicale del 16\u2026 quindi altra situazione in cui non riesco a continuare\u2026Proviamo al ristorante raffinato, allora: ci porto Anna e\u2026 Niente, al paragrafo dopo \u00e8 gi\u00e0 tutto finito! Cavolo, ok che \u00e8 un ristorante raffinato, e magari Anna non sar\u00e0 raffinata fino a questo punto, ma mica l\u2019ho portata in un bordello! \u00c8 stata una scelta cos\u00ec sconsiderata da far andare tutto a scatafascio?Vabb\u00e8, proviamo al ristorante con Cassandra, anche se gi\u00e0 immagino che una ragazza che si pulisce le mani sulla maglietta mi sputer\u00e0 in faccia se la porto al ristorante chic, visto com\u2019\u00e8 andata con Anna. E invece... invece no! Ci viene! Ottimo: segue un enigma numerico relativo all\u2019indirizzo (che, a mio parere, \u00e8 anche fin troppo semplice, e forse completamente irrealistico), quindi un bivio tra men\u00f9 di pesce azzurro o pizza. Scelgo pizza, immaginando che Cassandra possa sputarmi in faccia (vado al ristorante chic e ordino una pizza, preoccupandomi delle finanze?), e invece non lo fa, e al 24 c\u2019\u00e8 una deviazione con un discorso su Lupo Solitario, che mi \u00e8 sembrata un po\u2019 fuori contesto.Da qui ho iniziato ad approfondire il resto del corto.Uno dei paragrafi che meno ho capito \u00e8 il 37, in effetti: se gli diciamo che la nostra squadra del cuore ha vinto lo scudetto, lei ci molla neanche l\u2019avessimo detto di fare un\u2019orgia mista con animali esotici (\u201cNon mi ascolti nemmeno\u201d? E quando sarebbe successo, visto che la serata stava andando cos\u00ec bene?); se facciamo un complimento ai suoi occhi verdi ci sbrocca, ma semplicemente perch\u00e9 non ha occhi verdi (e capisco a posteriori che era un enigma con il colore di fascette dell\u2019introduzione\u2026 Ma, se ce l\u2019ho di fronte, a meno di un metro di distanza, e la sto guardando, come faccio a guardarla negli occhi e dire che li ha di un altro colore? \u00c8 come guardare una ragazza bionda, e dirle che ha dei capelli neri stupendi. Non ho capito il senso della scena). La terza alternativa \u00e8 scappare, cosa che mai mi sognerei di fare visto che qui in riviera tutti mi dovrebbero conoscere, quindi ritrovarmi non \u00e8 neanche cos\u00ec complicato.In generale, la buona idea iniziale si \u00e8 molto smorzata, un po\u2019 forse per l\u2019esigenza di creare un numero X di finali che dovessero andar bene per varie ramificazioni, un po\u2019 perch\u00e9 il comparto enigmi l\u2019ho trovato molto forzato, un po\u2019 perch\u00e9 molte scelte mi sono sembrate del tutto illogiche.Insomma, faccio un applauso alla fantasia dell\u2019autore/autrice, e all\u2019abilit\u00e0 di condensare in 15 pagine una storia di approccio a tre ragazze diverse in tre luoghi diversi, ma davvero non sono riuscito a gustarmi questo racconto. Mi vorr\u00e0 quindi perdonare se il mio voto non sar\u00e0 all\u2019altezza delle sue aspettative, ma lo alzo comunque un po\u2019 per via delle tantissime e piacevoli citazioni presenti all\u2019interno. Forse il voto \u00e8 pi\u00f9 \u201ccarenza mia\u201d che \u201ccarenza dell\u2019autore/autrice\u201d, ma giuro che a fronte di tantissimi tentativi di leggerlo e giocarlo mi sembra a tratti molto frustrante e illogico in tantissime delle scelte proposte\u2026Voto: 5,5Piccola nota per i giudici: ma non \u00e8 previsto un file con le soluzioni nel caso di corti con enigmi?"
    ],
    [
        "155213",
        "FinalFabbiX",
        "Adriano ha scritto:Piccola nota per i giudici: ma non \u00e8 previsto un file con le soluzioni nel caso di corti con enigmi?L'autore ci ha inviato il file, ma quest'anno viene pubblicato post concorso.Se hai bisogno di aiuto per qualche enigma, posso dartelo tranquillamente (fortunatamente sono riuscito a vedere la soluzione in tutti, non sono particolarmente impegnativi una volta che hai capito da dove dipanarli).Per le note al 16, mi ha incuriosito il fatto che gli unici numeri fossero abbinati a Destra(1), Sinistra(2), Retro(3) e Fronte(4), per cui sono partito a ragionare da l\u00ec.Ho notato che Retro e Fronte \u00e8 un modo davvero inusuale, normalmente diresti Davanti e Dietro. Mi sono convinto che fosse funzionale all'enigma. Siccome ci sono delle note, ho pensato che Re-tro potesse essere legato alle note, e infatti le note sono Re Re S\u00ec. Sommando 3 + 3 + 2 si va all'8, che \u00e8 la soluzione."
    ],
    [
        "155214",
        "mark phoenix 79",
        "Corto che ho trovato Carino, molto funzionale la scelta di mettere il + vicino ai paragrafi per interagire con le varie protagoniste a seconda del numero di lettere del nome.Il corto gira proprio bene con un alta rigiocabilit\u00e0 cosa mai scontata con cos\u00ec poco spazio a disposizione il tutto fa presumere che dietro c'\u00e8 un a penna non alla prima esperienza.Il difetto che ho riscontrato \u00e8 l\u2019attinenza al tema, lo si capisce solo nei vari epiloghi ma non mi sembra pienamente centratoLa parte della sala giochi \u00e8 proprio tosta.Voto 7"
    ],
    [
        "155217",
        "Periodonikes",
        "Prime impressioni: Inizio la lettura e lo stile scanzonato mi fa pensare a un corto leggero e ironico. Il regolamento, poi, mi conquista nella sua semplicit\u00e0.SpoilerScelgo Cassandra e vado in sala giochi e subito c\u2019\u00e8 un enigma. Sono un fan e mi ci metto subito. Faccio un po\u2019 di retro-ingegneria perch\u00e9 Retro e Fronte proprio non mi convincono come nomi per i tasti \u2026 E infatti riesco a risolverlo. Poi un altro enigma\u2026 Ok ma le scelte? Vabbh\u00e9 questo non mi sembra troppo difficile, basta estrapolare i giusti dati dalla narrazione e il calcolo \u00e8 semplice, quindi procedo e\u2026 Altro enigma! Va bene ma in \u2018sto appuntamento non scelgo niente! Oltre al fatto che non so come vincere la terza schermata di Pakuman\u2026 Ho provato anche a utilizzare i numeri dei tastoni ma niente, viene troppo alto\u2026 E cos\u00ec Cassandra se ne va, delusa dalla mia incapacit\u00e0 al cabinato. A quanto pare non era la mia anima gemella.Aderenza al tema e narrazione: Chi ha scritto il corto ha voluto fare il passo pi\u00f9 lungo della gamba. Ha voluto ironizzare sugli stereotipi del dongiovanni in riviera, abbinandolo a tre fanciulle altrettanto stereotipate. Posso capire che ha senso in funzione del gameplay (ne parler\u00f2 dopo), ma \u00e8 un tema delicato da trattare e su cui ironizzare. L\u2019effetto che \u00e8 venuto fuori \u00e8 un po\u2019 cinepanettone e un po\u2019 comico da cabaret, che fa ridere imitando la moglie che lo sgrida quando esce a giocare a calcetto con gli amici. Fa ridere? Qualcuno s\u00ec. Qualcuno no. E qualcuno pu\u00f2 anche sentirsi offeso. Senza entrare nel merito delle discussioni nate sul forum e su facebook, vorrei invitare chi ha scritto il corto a leggersi L\u2019umorismo di Pirandello, soprattutto l\u2019opera La vecchia ritinta. Per farla breve: c\u2019\u00e8 una vecchia truccata e vestita da giovane che pu\u00f2 anche farci ridere (Pirandello lo definisce il sentimento del contrario), ma se ci fermiamo a riflettere, magari quella vecchia si trucca e veste in questo modo per piacere al marito di cui \u00e8 ancora innamorata ma lui non la guarda pi\u00f9. Ecco, si pu\u00f2 far ridere dando, allo stesso tempo, profondit\u00e0 e caratterizzazione ai personaggi. Senza scadere nel banale. Quindi mi permetto di dare un consiglio: non fermarsi alle apparenze, ma vai pi\u00f9 a fondo. Si pu\u00f2 sempre andare pi\u00f9 a fondo e migliorare l\u2019opera. Per quanto riguarda il tema, io lo trovo centrato a met\u00e0:Spoilertralasciando il fatto che c\u2019\u00e8 solo nei finali, di questi \u00e8 presente solo in quelli positivi. Se chi ha scritto il corto voleva mandare il messaggio che la scelta della ragazza cambiava il futuro di Eros, penso che sia meglio mostrarlo anche nelle ID.Come ho letto il corto e gameplay: Davanti al pc, nel salotto. C\u2019\u00e8 da dire che ho adorato l\u2019idea dei tre path, ognuno con meccaniche diverse, ognuno che, almeno concettualmente grazie all\u2019elegante meccanica del numero+, cambiava in base alla ragazza. Purtroppo la realizzazione \u00e8 stata un po\u2019 carente.SpoilerOltre al fatto che, ristorante a parte, la differenza del luoghi a seconda della ragazza \u00e8 minima, alcuni path sono pi\u00f9 sviluppati di altri. La discoteca trae ispirazione dagli escape book, e in un corto con queste limitazioni al gameplay era difficile farlo funzionare. L\u2019idea della memoria \u00e8 carina e ambientata, ma non mi \u00e8 stata annunciata se non con qualche frase generica, e ricordarmi tutti i numeri alla prima run senza sapere di doverlo fare \u00e8 una sconfitta garantita. Persino con Anna, la ragazza \u201cgiusta\u201d per la discoteca, anche facendo logicamente tutte le mosse giuste, ho solo UN dito per tornare indietro e rileggere un numero. La sala giochi \u00e8 solo un susseguirsi di problemi enigmistici anche abbastanza originali e contestualizzati, ma a un ritmo serrato che potrebbe scoraggiare chiunque. Sarebbe stato meglio alternarli con scelte classiche, o magari chiedere di vincere solo due su tre magari dando la possibilit\u00e0 di scegliere quali affrontare. Cos\u00ec facendo chi non conosce il pentagramma poteva evitare il Dance Dance MusicSheets, chi fatica a visualizzare i movimenti di Packuman poteva rifarsi con altro, e via dicendo. Infine il ristorante, che da solo rappresenta il motivo degli stereotipi. Chi ha scritto il corto \u00e8 sicuramente appassionato di enigmi, perch\u00e9 TUTTE le scelte del corto lo sono. Anche nel ristorante le scelte si possono fare bene/male ragionando sulle informazioni del prologo o su, appunto, gli stereotipi. Tipo parlare di calcio che porta all\u2019ID con entrambe le ragazze. ID peraltro abusata ma che da raramente d\u00e0 senso di continuit\u00e0 nella narrazione. Per non parlare di enigmi impossibili da risolvere come la domanda su LS, che richiede una conoscenza disumana della saga, trasformando di fatto l\u2019enigma in una scelta 50-50, una delle quali porta all\u2019ID di cui sopra.L\u2019eredit\u00e0 del corto (o altrimenti detto, cosa mi ha lasciato dopo la lettura): Da appassionato di enigmi, ho apprezzato le idee, la struttura, e le intenzioni di chi ha scritto il corto, ma c\u2019\u00e8 da fare un lavoro sulla parte narrativa.Giudizio finale: Le idee ce le hai, riprova l\u2019anno prossimo facendo attenzione a calibrare la difficolt\u00e0 e, soprattutto, a trattare i temi con la giusta prospettiva."
    ],
    [
        "155220",
        "FinalFabbiX",
        "Votazioni chiuse!"
    ],
    [
        "155837",
        "giax",
        "Terminata la lettura dei corti in concorso, ho alzato il voto di questo, dato che contiene gli enigmi migliori (e in gran quantit\u00e0) rispetto al resto dei corti in gara."
    ]
]