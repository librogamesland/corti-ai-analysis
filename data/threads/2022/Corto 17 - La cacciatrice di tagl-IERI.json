[
    [
        "155606",
        "FinalFabbiX",
        "VOTAZIONI #8(fino a domenica 03)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155616",
        "Prodo",
        "Un racconto molto grazioso, scritto benissimo, narrato con uan verve comica semplice ma efficace che rende gradevole l'intera lettura, e anche valido dal punto di vista strutturale, visto che l'autore si \u00e8 sforzato di trovare un sistema di gioco che in qualche modo si sposasse con quanto richiesto dal bando e allo stesso tempo fosse semplice e innovativo. L'inventiva da questo punto di vista va encomiata, anche se l'esperimento a mio parere \u00e8 riuscito solo parzialmente: ma su questo torner\u00f2 tra qualche riga.Prima mi preme sottolineare gli altri lati positivi: un'ottima capacit\u00e0 di sfruttare lo spazio a disposizione (il corto \u00e8 equilibrato), la sagacia con cui l'autore ha saputo narrare una storia compiuta, chiara e approfondita in uno spazio complessivo ristretto, e i divertenti disegni di accompagnamento, inseriti ai bordi delle quindici pagine che non solo fanno coreografia, ma contribusicono ad aumentare la vis ironica de La Cacciatrice di tagl...ieri, quindi riescono a espletare anche una funzione pratica e migliorare il tutto.Insomma una racconto che dal punto di vista narrativo e strutturale, anche considerando gli annessi e i connessi, riesce a centrare tutti gli obiettivi e si presenta come uno dei migliori del lotto. Cosa non funziona allora? Dipender\u00e0 senza dubbio dai miei gusti personali ma, pur apprezzando l'inventiva come ho detto sopra, il sistema creato alla fine non mi ha soddisfatto in pieno. In pratica \u00e8 una trasposizione \"fisica\" del concetto di parola chiave, e tutti i movimenti che siamo chiamati a fare durante la lettura hanno l'unica funzione di tenere traccia delle nostre scelte. Il corto si pu\u00f2 affrontare in due modi: mettendo realmente in pratica quello che il testo ci dice oppure memorizzando le indicazioni, ricordandosi al momento opportuno cosa abbiamo fatto o meno. In entrambi i casi la storia non funziona: leggere venti paragrafi con un piede alzato, il naso turato e le dita a V \u00e8 tanto scomodo da essere quasi insopportabile. Ricordarsi tutte le indicazioni porta a godersi molto meno la narrazione, con il timore di dimenticare qualcosa. Non \u00e8 la prima volta in cui mi trovo a pensare che la grandezza dei LG affonda le radici in dinamiche regolamentari semplici\u00a0 e strutturate, che probabilmente sono state nelle decadi sviscerate completamente. Raramente le varianti sui temi consolidati riescono a funzionare bene come le trovate originali e, a mio parere, siamo di fronte a uno di questi casi. Altro piccolo appunto: l'interattivit\u00e0 \u00e8 abbastanza minima. Alla fine il percorso varia pochissimo indipendentemente dalle scelte e le uniche differenziazioni reali le troviamo al momento di determinare l'epilogo. \u00c8 vero che con il poco spazio a disposizione concesso dal regolamento non era facile fare meglio, ma \u00e8 altrettanto vero che qualcuno degli altri racconti in gara ci \u00e8 riuscito. Questo difetto \u00e8 comunque minimo: personalmente ho trovato pi\u00f9 seria la prima delle due problematiche indicate. Al netto di tutto La Cacciatrice di Tagl...Ieri \u00e8 un ottimo lavoro e secondo me merita di essere inserito nel lotto di quelli che si giocheranno la vittoria finale e non mi far\u00f2 condizionare troppo dalle mie idiosincrasie verso i sistemi ludici che prevedono azioni fisiche durante la lettura. Con tutta probabilit\u00e0 non sar\u00e0 il mio personale trionfatore, ma \u00e8 sicuramente un racconto valido, interessante, divertente e assai ben scritto.Voto Finale di Prodo: 8."
    ],
    [
        "155632",
        "F.A.S.",
        "La cacciatrice di tagl-ieri \u00e8 un racconto indirizzato ai lettori pi\u00f9 giovani, divertente nello stile e nelle scelte linguistiche della protagonista che, gi\u00e0 nella descrizione dell\u2019aspetto, si intuisce essere un personaggio leggero. Sullo stesso piano sono anche i disegni che accompagnano il testo, semplici ma adatti al tono comico/fiabesco del racconto.Il regolamento ci viene spiegato durante il gioco e consiste in azioni da compiere con parti del corpo che fanno le veci delle parole chiave da memorizzare. Questo stratagemma si adatta molto bene ad un pubblico giovanissimo, direi di et\u00e0 prescolare, che cos\u00ec non deve ricordare parole di cui potrebbe non conoscere il significato, o numeri e segni matematici che potrebbe non aver ancora studiato, mentre il compiere gesti aumenta l\u2019immedesimazione con la protagonista anche se un adulto legge la storia al posto suo.Il racconto ha la struttura di uno scegli la tua avventura abbastanza semplice, in cui l\u2019autore privilegia l\u2019aspetto narrativo su quello ludico e in cui non ha nemmeno usato tutto lo spazio a sua disposizione, rendendo la rigiocabilit\u00e0 bassa perch\u00e9 non ci sono poi molti modi per arrivare ai diversi finali. Malgrado questo, il racconto mi \u00e8 piaciuto, forse in un periodo di segni apocalittici un testo fresco e divertente \u00e8 un buon modo per non pensare a quello che succede nel mondo per qualche decina di minuti.L\u2019unica pecca che mi sembra di trovare nel racconto \u00e8 che ad un certo punto finiscono le mani e diventa difficoltoso continuare a mantenere le posizioni o le azioni che vengono comandate dal racconto, se per un bambino questo accumulo forzoso di azioni pu\u00f2 essere un motivo di maggiore ilarit\u00e0, per un adulto questo diventa un fastidio, quindi il mio giudizio non pu\u00f2 che tenerne conto.L\u2019attinenza al bando \u00e8 rispettata perch\u00e9 le azioni compiute nel passato influiscono sugli esiti descritti nei finali.Voto 8."
    ],
    [
        "155633",
        "GGigassi",
        "Su FaceBook hanno gi\u00e0 aperto una caccia alla strega verso l'autore che con questo Corto discrimina le persone amputate?SpoilerChe poi per finirlo al meglio ci vorrebbero 3 mani"
    ],
    [
        "155634",
        "Periodonikes",
        "GGigassi ha scritto:Su FaceBook hanno gi\u00e0 aperto una caccia alla strega verso l'autore che con questo Corto discrimina le persone amputate?GGigassi al vetriolo"
    ],
    [
        "155640",
        "sancio",
        "Si inizia con due paragrafi molto lunghi, di cui solo il terzo ha finalmente delle scelte da poter fare. In ottica di spazio, ben quattro pagine abbondanti senza un bivio!Prosa e storia per\u00f2 sono da vera professionista (non so perch\u00e9 ma mi sono fatto l'idea che l'autore \u00e8 donna), il personaggio principale \u00e8 veramente ben caratterizzato, originale e simpatico e si sposa perfettamente con il tono comico del resto dell'opera. Gli epiloghi sono sei ed \u00e8 divertente rigiocare per scoprirli tutti. La parte gioco, oltre ai bivi, \u00e8 veramente peculiare: si devono mimare e mantenere dei gesti che influiranno anche nella storia. Magari sar\u00e0 pi\u00f9 apprezzato da un pubblico giovane, ma va dato atto che \u00e8 una bella trovata per tenere traccia delle azioni compiute (anche se un po scomoda). Il tema \u00e8 sufficientemente rispettato. In conclusione un ottimo lavoro (corredato da semplici ma adattissimi disegni), che con sapiente maestria nella scrittura, sopperisce alcune carenze come: pochi paragrafi e apparente poca longevit\u00e0 legata al basso impegno/difficolt\u00e0 nel risolverlo. In particolare il finale migliore non \u00e8 affatto facile da raggiungere.Voto: 8"
    ],
    [
        "155645",
        "2p2z",
        "Adesso che siamo arrivati all'ultima settimana mi sento di dire, con sufficiente certezza, che questo \u00e8 ufficialmente il mio corto preferito di tutto il concorso.Personaggi caratterizzati benissimo (e non solo la protagonista, anche la spalla e le comparse); un mondo fantastico originale (topi antropomorfi top) che prende vita grazie a uno stile di scrittura frizzante e colorito, oserei dire anche equilibrato perch\u00e9 riesce a non capitolare verso il nonsense e l'eccessiva ilarit\u00e0 che invece avrei apprezzato meno (mi viene in mente come metro di paragoneBrandy a tutta birra, che per i miei gusti \u00e8 un po' troppo caricaturale); sistema di gioco divertentissimo, anche se bisognerebbe essere la dea Kali; aderenza al concorso con un sistema di viaggio nel tempo originale (e non \u00e8 facile)...E vogliamo parlare del fatto che \u00e8 tutto coerente e non c'\u00e8 un errore?SpoilerSe privi il concilio del gorgonzola (o se nel viaggio precedente rubi il pecorino) si riesce a stabilire un'alleanza coi gli Stavkokaz (immagino perch\u00e9 avendo tolto di mezzo il formaggio smettono di essere aggressivi e si pu\u00f2 parlamentare senza ricorrere ai gatti giganti); rubando il coltello si condannanno i soldati che combattono il vampiro alla sconfitta; abbiamo persino la possibilit\u00e0 di usare il meccanismo dei viaggi nel tempo a nostro vantaggio, prendendoci il merito del nome della locanda (e facendone guadagnare al nostro personaggio sotto diversi aspetti).L'unica cosa che non ho capito \u00e8 come si collega l'aglio ai sacerdoti, spero che gli autori potranno illuminarmi!Mi \u00e8 molto piaciuto poi il teambuilding tra i due personaggi: all'inizio Clorinda chiama Ogrutta \"mostro\", poi prova a ragionare con lei, per forza di cose si affida a lei, in uno dei finali viene consolata da lei, e in un altro le sorride.E a proposito di finali: la genialata \u00e8 che sono tutti tarati sul punto di vista di Ogrutta...Spoiler... e infatti in quelli pi\u00f9 fallimentarinon si mangia!Ultimo plauso per i nomi evocativi e allitterativi che creano atmosfera, nonch\u00e9 per la parlata della protagonista, escogitata in modo tale da non inciampare in pericolosi stereotipi legati ad altre culture e che (ciligiegina sulla torta) mi ha ricordato molto Grunk diLost Pig, un'avventura testuale parser-based che ho adorato.Cos'altro dire se non \"10!\"?Complimenti agli autori per aver creato questo piccolo capolavoro, e una domanda per gli editori: io vedo un libriccino stampato a colori con tanto di illustrazioni, e voi?"
    ],
    [
        "155648",
        "ffdesign",
        "La prima cosa che noto \u00e8 il triplo senso del titolo. Taglie, taglieri, ieri\u2026 In tre parole c'\u00e8 racchiuso tutto. Trama, personaggio, attinenza al bando. Molto bene.Si comincia a bomba con un prologo lunghetto di 4 pagine. Ma che vi \u00e8 preso quest'anno? Si narra la storia di Ogrutta, un'umana pelosa adottata dai goblin (o gobelini per dirlo come la protagonista). Una sorta di Mowgli fantasy, insomma. La cosa che mi piace di pi\u00f9 di Ogrutta \u00e8 quel suo modo di parlare sgrammaticato che tanto mi ricorda la trasposizione di alcuni personaggi di Miyazaki (ricordate Bo, il figlio di Yubaba de La citta incantata? Con quell'esclamazione finale in ogni frase? Oh!). Dicevamo, sgrammaticato\u2026 ecco. Purtroppo tutto quanto di bello ho riscontrato in questo corto, \u00e8 un po' rovinato da un uso sconsiderato della punteggiatura nei dialoghi (e non mettiamo la scusa del poco spazio!). Mancano i punti a fine frase, le virgole manco a parlarne e spesso non riesci a capire chi sta parlando (ci si salva solo per il modo buffo di parlare di Ogrutta, altrimenti sarebbe stato un delirio). Questo \u00e8 un difetto che rovina la lettura e, se come credo l'autore/autrice non \u00e8 di primo pelo nel campo della scrittura, non posso passarci sopra tanto alla leggera.Rag\u00e0, c'\u00e8 una magnifica formula alchemica che tramuta il piombo in\u2026 dialoghi corretti:\"Ciao\" disse Mario, \"e tanto che non ci si vede.\"Questa cosa mi ha fatto davvero arrabbiare perch\u00e9 il corto \u00e8 davvero carino, fresco e divertente e mi odio per dovergli togliere qualche puntarello per questa sciocchezza. Ma tant'\u00e8.Ho apprezzato molto i disegni che si amalgamano molto bene nel testo e il sistema di gioco a parola chiave, rese ancora pi\u00f9 divertenti dal doverle mimare invece di doverle tenerle a mente. Mi sono ritrovato a tamburellarmi la tempia mentre tenevo sollevato un piede, facendo il segno di vittoria con indice e medio\u2026 qualcuno in ufficio deve aver pensato che fossi uscito fuori di testa, ma sono inconvenienti del mestiere. Sar\u00e0 che adoro il filler Vud\u00f9 che fa di questi espedienti la sua forza.Ho trovato piacevole il fatto che ogni abbinamento di cibo fosse studiato in funzione del finale e di come cambier\u00e0 il futuro della protagonista (anche se si riduce tutto a un \"io fa di mangia\"), questo denota uno studio dietro non indifferente. Me lo sono spulciato per bene, trovando tutti i finali.Per ora do 7.5 (SETTE e mezzo) ma mi riservo di modificarlo non appena smaltita la rabbia per quelle virgole."
    ],
    [
        "155655",
        "GGigassi",
        "Il pensiero inevitabilmente mi \u00e8 andato sia al Filastrocca-Game dell\u2019anno scorso che a quel Corto \u201creal life\u201d (di Djmayhem?) in cui bisognava scongelare piselli, guardare YouTube, ecc. L\u2019introduzione inizialmente mi \u00e8 sembrata troppo lunga, ma tutto sommato l\u2019autore \u00e8 poi riuscito a far stare nel Corto tutto quello che doveva starci, ed \u00e8 anche avanzato spazio. Fastidiosa l\u2019assenza dei link, anche perch\u00e9 scorrere la rotella del mouse per trovare il paragrafo di destinazione \u00e8 pi\u00f9 laborioso con le dita occupate (una mano col simbolo della vittoria e l\u2019altra a simulare di bere o picchiettarsi la testa) rispetto a cliccare su un link. Questo aspetto \u00e8 stato ulteriormente peggiorato dalla scelta scriteriata dell\u2019autore di mettere i numeri di pagina, che mi hanno un po\u2019 confuso, e di mettere i numeri dei paragrafi all\u2019inizio degli stessi e non in cima.La storia e i personaggi sono sicuramente simpatici e originali. Credo che il Corto trasudi di citazioni che non sempre sono riuscito a cogliere, ma penso di aver imbroccato qualche riferimento al gioco di ruolo di Warhammer.Il sistema di gioco \u00e8 simpatico, anche se a livello concettuale non sarebbe cambiato nulla se invece di azioni da compiere si fosse fatto ricorso alle classiche parole-chiave o agli oggetti inventariati. Solo a livello concettuale, per\u00f2: impossibile \u201cdimenticarsi\u201d di avere un piede sollevato! Purtroppo non \u00e8 chiaro se le azioni devono essere sempre continuative oppure si concludono a seconda del contesto (vedi leccarsi le labbra o simulare una bevuta) oppure quando ci viene chiesto il \u201ccheck\u201d se stavamo facendo quell\u2019azione. Alla fine c\u2019\u00e8 il rischio che si accumulino delle combinazioni impossibili o quasi: come faccio a masticare il vuoto e contemporaneamente leccarmi le labbra? E questo \u00e8 ancora niente! Nella prima leggiocata ho dovuto fare il V for Victory, simulare la bevuta (e io non riesco a stendere pi\u00f9 di tanto pollice e mignolo se ho indice e medio sollevati!) e picchiettarmi la testa. Ma sarebbe stato ancora peggio se dopo il V for Victory (simbolo che si dice fosse stato ideato da Aleister Crowley per contrastare la svastica di Hitler) avessi dovuto turarmi il naso: come avrei potuto usare il mouse? Cos\u00ec il Corto sarebbe stato quasi impossibile da finire visto che non avrei potuto nemmeno continuare a leggere! In realt\u00e0 ho elaborato un sistema per cui mi sono turato il naso con la stessa mano con cui facevo la V, che quindi era rivolta verso di me, e visto che leggevo comodo con i piedi sulla sedia davanti a quella su cui ero seduto ho ritenuto che avessi gi\u00e0 un piede alzato.SpoilerMa come potevo contemporaneamente tamburellarmi la tempia e quindi arrivare al finale migliore?Le illustrazioni sono molto carine e sono sicuramente un bonus al Corto, ma non bastano a controbilanciare l\u2019assenza di link e (\u2019nata vota!) le interpellazioni senza virgola sin dal primo paragrafo: \u201cStai attentoVIRGOLABimur\u201d, \u201cCertamenteVIRGOLAVossignoria\u201d\u2026Oltre al fatto che in un paio di occasioni (pag. 1, pag. 7) le immagini sono state inserite nelle pagine spezzando delle frasi.A livello ludico, in sostanza il gioco consiste soloSpoilernel fare tre scelte in tre paragrafi specifici, scelte che (correggetemi se sbaglio) sono abbastanza casuali anche se ovviamente l\u2019aglio ha il suo peso contro i vampiri e prendere avventatamente un\u2019arma ci porta a un epilogo anticipato \u2013 tra l\u2019altro, bel finale.Lo stile di scrittura \u00e8 sicuramente simpatico e accattivante, l\u2019idea di spostarsi nel tempo con gli ingredienti sul tagliere \u00e8 divertente e originale (ma mi sarei aspettato che a seconda degli ingredienti si finisse in epoche diverse) e il mondo ideato dall\u2019autore molto evocativo \u2013 ma ribadisco che non sono riuscito a cogliere molte delle citazioni che sicuramente ci avr\u00e0 messo. L\u2019albero di mele, per\u00f2, sembra spuntare fuori dal nulla, e anche al paragrafo di incrocio dita (a proposito: per me il finale migliore) sulle prime ho dovuto capire da dove spuntasse quella fetta di torta immaginando un collegamento sbagliato.Va detto per\u00f2 che l\u2019aderenza al tema \u00e8 particolarmente risicata, anzi direi alquanto dubbia\u2026 i vari \u201cpassati\u201d in cui andiamo non sono IL passato, ma delle nuove versioni originate dalle nostre azioni per cos\u00ec dire \u201cpresenti\u201d, fatte cio\u00e8 al momento delle singole leggiocate attuali. S\u00ec, a voler forzare l\u2019interpretazione si pu\u00f2 anche considerare in questo senso le \u201cscelte lontane prese in passato\u201d ma non mi convince del tutto\u2026 qui pi\u00f9 che altro si creano delle linee temporali divergenti, che credo sia proprio quello che voleva fare l\u2019autore a scopo umoristico forse omaggiando una puntata dei Simpsons. Unica eccezione: il paragrafo 3, che per\u00f2 \u00e8 impossibile da raggiungere per una persona che non abbia tre mani o qualcun altro che gli legga il Corto. InRodney Road, per dire, si poteva \u201ccambiare\u201d il passato \u201cricordandolo\u201d in maniera ogni volta diversa, ma il passato era fisso e immutabile a seconda della singola leggiocata, discorso che ovviamente vale anche perDimentica.Mi rendo conto che questo Corto abbia un grandissimo fascino e delle indubbie qualit\u00e0 ma all\u2019interno di questo concorso non mi sento di andare oltre a un EDIT alla luce di quanto detto da FinalFabbiX porto il voto a6 (sei). S\u00ec, mi ha convinto ma non poi cos\u00ec tanto."
    ],
    [
        "155663",
        "FinalFabbiX",
        "GGigassi ha scritto:Va detto per\u00f2 che l\u2019aderenza al tema \u00e8 particolarmente risicataScusa ma dissento fortemente. Questo racconto \u00e8 IL racconto pi\u00f9 a tema dell'anno, va a ricalcare perfettamente il prototipo che avevamo in testa mentre stabilivamo il tema e segue alla perfezione uno degli esempi che avevamo dato. Abbiamo citato pi\u00f9 volte anche \"Ritorno al futuro\", che segue esattamente le stesse regole di viaggio nel tempo."
    ],
    [
        "155665",
        "GGigassi",
        "FinalFabbiX ha scritto:GGigassi ha scritto:Va detto per\u00f2 che l\u2019aderenza al tema \u00e8 particolarmente risicataScusa ma dissento fortemente. Questo racconto \u00e8 IL racconto pi\u00f9 a tema dell'anno, va a ricalcare perfettamente il prototipo che avevamo in testa mentre stabilivamo il tema e segue alla perfezione uno degli esempi che avevamo dato. Abbiamo citato pi\u00f9 volte anche \"Ritorno al futuro\", che segue esattamente le stesse regole di viaggio nel tempo.Cos\u00ec mi fai venire il sospetto che l'hai scritto tu."
    ],
    [
        "155666",
        "powerbob",
        "I tuoi sospetti sono talmente frequenti da convincermi che Finalfabbix abbia scritto tutti e 19 i corti di quest'anno XD"
    ],
    [
        "155667",
        "FinalFabbiX",
        "powerbob ha scritto:I tuoi sospetti sono talmente frequenti da convincermi che Finalfabbix abbia scritto tutti e 19 i corti di quest'annoConfermo tutto."
    ],
    [
        "155674",
        "giax",
        "FinalFabbiX ha scritto:Questo racconto \u00e8 IL racconto pi\u00f9 a tema dell'anno.Sono d'accordo, alla pari forse con A un passo dalla sabbia.Stavo per scrivere la recensione, quando mi \u00e8 venuto un dubbio. Questo corto \u00e8 uno spin-off di un librogame uscito qualche tempo fa, \u00e8 valida la sua partecipazione al concorso?Se s\u00ec, posso votarlo lo stesso, anche se so con certezza chi sia l'autore/autrice? Mi ricordo che Prodo l'anno scorso, in una situazione analoga, si era autocensurato, ma forse era per scrupolo personale e non per una regola. Non ho problemi a saltare il voto, lo chiedo solo per evitare di fare casiniIn caso, posso fare rimandi al testo originale (generici, perch\u00e8 comunque non l'ho mai letto) o devo preservare l'anonimato di chi ha scritto il corto?"
    ],
    [
        "155676",
        "FinalFabbiX",
        "giax ha scritto:Questo corto \u00e8 uno spin-off di un librogame uscito qualche tempo fa, \u00e8 valida la sua partecipazione al concorso?Non ero minimamente al corrente di tutto ci\u00f2, n\u00e9 credo lo fossero i miei colleghi. Ti dispiace se ne parliamo in privato?"
    ],
    [
        "155679",
        "powerbob",
        "Confermo quanto detto da giax. Il corto \u00e8 un chiaro spin-off di un'opera gi\u00e0 uscita. Lo si pu\u00f2 dedurre da ALMENO tre indizi sparsi nel testo, nemmeno tanto velati"
    ],
    [
        "155682",
        "djmayhem",
        "Trama: Ambientazione fantasy ma con una vena piuttosto ironica e goliardica. La piccola cacciatrice di taglie Ogrutta si trova sbalzata nel passato con una maga e cerca di fare ritorno nel presente ma non \u00e8 cos\u00ec facile.Attinenza al bando: Le scelte fatte dal lettore nel passato condizionano l\u2019aspetto del presente una volta fattovi ritorno; anche se non si pu\u00f2 parlare letteralmente di \"eredit\u00e0\" l'ho trovato comunque molto pi\u00f9 aderenti di altriGiocabilit\u00e0: Storia a bivi che invece di far uso di un registro utilizza una interattivit\u00e0 con il lettore, chiedendogli, a seconda delle scelte, di compiere e mantenere dei gesti che si riveleranno fondamentali al momento di ritornare al presente.particolarit\u00e0\u00a0 \u00a0 Insolita e divertente la scelta di far compiere dei gesti al lettore a seconda di alcune scelte,Giudizio finale\u00a0 \u00a0 Ben scritto e divertente, Ogrutta \u00e8 un personaggio che desta subito simpatia, per l\u2019aspetto e il linguaggio poco erudito che manifesta. La storia che contempla l\u2019utilizzo di alimenti, abbinata all\u2019interattivit\u00e0 gestuale del lettore, condita con simpatiche illustrazioni la eleva molto al di sopra della media.Il gioco di parole del titolo \u00e8 una bella ciliegina sulla torta.voto\u00a0 \u00a0 7.5**leggo ora la questione spin-off, nessuno di noi della terna ne era al corrente, per cui il voto sar\u00e0 sub judice"
    ],
    [
        "155685",
        "FinalFabbiX",
        "LA CACCIATRICE DI TAGL-IERI - Voto 8Pregi:Storia originale. Illustrazioni adatte al contesto. Scrittura ottima (ma attenzione alle virgole e alle frasi lunghe!), personaggi memorabili.Ogrutta mi rimarr\u00e0 in mente a lungo.Il sistema per tenere il conto delle azioni ricorda, alla lontana \u201cIl peso della cultura\u201d: fai nella realt\u00e0 ci\u00f2 che succede in game. Funziona, anche perch\u00e9 il target sono i bambini, i quali apprezzano la fisicit\u00e0. Occhio per\u00f2 che non si capisce se il piede va tenuto alzato.Tema centrato alla perfezione.Difetti:Introduzione troppo lunga: tre paragrafi prima di scegliere non si possono vedere. Snellire e, soprattutto, accorpare!La struttura del corto \u00e8 monotona: \u00e8 un lungo tunnel con 5 scelte che portano alla risoluzione finale, in cui si otterr\u00e0 una vittoria o una sconfitta sulla base della \u201clista della spesa\u201d.\u00a0 L\u2019unico debolissimo tentativo di cambiare la struttura consiste nel far risolvere al 18 (prima del finale) la scelta del 2. Apprezzato, ma non basta.Se tolgo il pugnale magico, il \u201cvampiro\u201d vince. Ci sto, ha senso. Le altre risoluzioni finali, per\u00f2, mi lasciano perplesso:lascio l\u00ec l\u2019aglio e il mondo viene invaso dai non morti. Perch\u00e9? Non dovrebbe essere il contrario secondo la tradizione? Come per il pugnale: strappo l\u2019aglio al tipo, il tipo perde la protezione, i non morti vincono.lascio l\u00ec il formaggio, l\u2019umanit\u00e0 capisce che \u00e8 un\u2019arma contro i topi (credo) e i topi vengono sconfitti. Mi sta bene\u2026 nella terza scelta. Ma nella scelta del 17?mangio il contenuto del tagliere in anticipo e la maga scompare. Perch\u00e9? Ok, \u201cit\u2019s magic, you don\u2019t have to explain it\u201d. Ma ci sono due particolari che non tornano.1) viene nominata una torta che non si \u00e8 mai vista,2) le altre modifiche allo spazio tempo (ad esempio, la vittoria dei topi perch\u00e9 abbiamo il piede alzato) non si verificano.Tutto ci\u00f2 ha un senso? Forse s\u00ec. Ma non posso stare a scervellarmi in un racconto che va avanti a scoregge e abbuffate. Se il target sono i bimbi, come lasciato intendere, allora anche il finale dev\u2019essere comprensibile con facilit\u00e0 da un bambino.In definitiva, un ottimo corto, ma con degli aspetti da rivedere. Avete ragione nel dire che l'ambientazione cita fortemente un librogame esistente, fra l'altro suggerendo che ci sia dietro lo stesso autore. Non so se voleva essere una simpatica citazione e non ci si aspettava che gli autori partecipassero o se magari tra i due team ci sono accordi pregressi o amicizia.Per ora votatelo normalmente, noi intanto indaghiamo e capiamo il da farsi."
    ],
    [
        "155687",
        "GGigassi",
        "FinalFabbiX ha scritto:1) viene nominata una torta che non si \u00e8 mai vista,Anch'io ho avuto quel dubbio, penso che semplicemente l'autore volesse sottintendere che ci viene data in quel paragrafo."
    ],
    [
        "155688",
        "GGigassi",
        "djmayhem ha scritto:il voto sar\u00e0 sub judiceNon De Cuius?"
    ],
    [
        "155689",
        "powerbob",
        "GGigassi ha scritto:FinalFabbiX ha scritto:1) viene nominata una torta che non si \u00e8 mai vista,Anch'io ho avuto quel dubbio, penso che semplicemente l'autore volesse sottintendere che ci viene data in quel paragrafo.The cake is a lie!"
    ],
    [
        "155693",
        "giax",
        "Un corto spassoso, un'avventura leggera con una protagonista memorabile.L'inizio molto (troppo) lungo mi aveva fatto temere un altro corto non-game, invece sono stato piacevolmente sorpreso. La lunghezza serve a presentare bene la situazione e i personaggi, anche se toglie spazio al gioco che infatti si conclude con poche scelte reali.La protagonista \u00e8 fantastica. Un personaggio studiato benissimo e calato ancora meglio nella parte. Meraviglioso vederla destreggiarsi in tutte le situazioni senza capire mai bene cosa stia succedendo, con l'unico obiettivo di avere la pancia piena alla fine della giornata.Anche l'idea del tagliere \u00e8 notevole (oltre al bel gioco di parole del titolo), raccogliere un pezzo di cibo a ogni salto temporale per poter tornare nel presente, facendo attenzione a non scombussolare il passato.Qui per\u00f2 c'\u00e8 il primo grosso problema: non si capisce perch\u00e8 le nostre azioni debbano modificare il presente. E' chiaro il legame generico fra formaggio e topi, e cos\u00ec quello tra aglio e vampiri, ma nelle situazioni descritte non si capisce quale sia la conseguenza di togliere (o lasciare) quel pezzo di cibo. Tra l'altro i due alimenti sono ripetuti in due scene diverse, cos\u00ec che, anche se lo togliamo da una parte, in realt\u00e0 rimane dall'altra. Mi risulta impossibile capire la relazione causa-effetto, sulla quale si dovrebbe basare l'intera vicenda.La scelta di usare gesti invece di parole-chiave non mi \u00e8 piaciuta, ma \u00e8 un discorso personale. Non ho mai apprezzato legare i gesti fisici alla fruizione di librigame o giochi da tavolo. In questo caso, inoltre, \u00e8 praticamente impossibile farlo dovendo usare una mano per leggere.La scrittura \u00e8 buona, pur con qualche imprecisione (le virgole nei discorsi diretti, in particolare. Inoltre con \"ricciolino\" ci si riferisce a un bambino, al massimo un ragazzo).Il tema \u00e8 decisamente rispettato.L'utilizzo di una ambientazione gi\u00e0 esistente \u00e8 sfruttata bene, riuscendo a regalare al mondo del corto una profondit\u00e0 non scontata.In definitiva, nonostante la struttura un po' traballante, resta un corto molto gradevole, la cui protagonista rimarr\u00e0 facilmente nelle menti di tutti.Voto:7"
    ],
    [
        "155696",
        "Pirata delle Alpi",
        "Hehehe il bel corto!Mi \u00e8 piaciuto molto l'aspetto canzonatorio e dissacrante di questa opera: l'anti-eroina che scatena una serie di catastrofi per dei motivi stupidi. Ottimo il duo con la maga!L'autore ha fatto un bel lavoro, molto divertente, che permette di uscire dei sentieri (forse troppo battuti) del fantasy classico e ci offre questa scorribanda in un mondo assurdo, con tanto di parodia e di situazioni assurde, ma che fanno crepare dalla risate! Bene le illustrazioni!Dal punto di vista ludico, ci siamo quasi: attento, amico autore, ai gesti che fai fare ai tuoi lettori: a volte mi sono trovato senza braccia o mani disponibili. L'insieme mi ha ricordato le opere di Matteo \u201cHieronymus\u201d Tolari.\u00a0 Ci si pu\u00f2 giocare pi\u00f9 volte e va benissimo per un corto.Credo che ci siamo con il tema del Bando.Amico autore, non credere di avere finito cos\u00ec, eh! Se non fai un vero LG di nonsoquanto paragrafi con Ogrutta, scateno l'invasione degli Stavkokaz!Il mio voto \u00e89, eh!"
    ],
    [
        "155704",
        "Periodonikes",
        "Disclaimer: Ogni volta che leggo un corto dedicato a un target giovanile, sono molto in difficolt\u00e0 a valutarlo. Quindi vorrei precisare che la recensione \u00e8 da un punto di vista adulto e che quindi pu\u00f2 apprezzare o non apprezzare fattori che, al contrario, possono piacere al target a cui \u00e8 rivolto.Prime impressioni: Quando apro il file vengo colpito dalla simpatica immagine che mi fa subito capire il target del corto. Inizio a leggere e sono un po\u2019 spaesato dall\u2019arrivo della protagonista solo dopo mezza pagina di descrizione del locandiere, ma Ogrutta \u00e8 troppo simpatica! Il suo carattere gioioso e la sua parlata aderente al personaggio me l\u2019hanno fatta adorare subito. Anzi, se non fosse per la sua parlata caratteristica in alcuni dialoghi non riuscirei a capire chi parla.SpoilerPoi vengo sorpreso dal volto mozzato di Goruk, di una truculenza che non mi sarei aspettato da un libro per bambini\u2026 Per\u00f2 alzo le mani (pun intended) visto che non conosco bene la sensibilit\u00e0 dei bambini d\u2019oggi. Insomma, per guadagnarmi da mangiare devo portare un tagliere pieno di salumi a una maga al piano di sopra, ma non resisto e li mangio tutti. Quando entro nella stanza inciampo e il tagliere finisce al centro di un potente incantesimo temporale della maga, che ora sono costretta ad aiutare per tornare alla nostra era. La maga Clorinda mi fa promettere di non mangiare il cibo che raccoglieremo sul tagliere, ma io ho fame quindi annuisco furbescamente. E il testo mi chiede di incrociare le dita proprio come fa Ogrutta! Meraviglia! Appassionato dall\u2019idea geniale continuo a leggere. Scelgo di mettere nel tagliere una porzione di carne secca, buona ma ci vogliono le mandibole allenate, quindi mastico l\u2019aria\u2026\u00a0 E devo farlo fino alla fine?! Continuo ma le dita incrociate mi ricordano che sono affamata e non posso fare a meno di mangiare la carne\u2026 Che fa fallire l\u2019incantesimo e Clorinda sparisce. Beh, mi consolo ingoiando quella fetta di torta (?), probabile conseguenza della magia temporale.Aderenza al tema e narrazione: Lo stile di scrittura brilla per quanto riguarda i personaggi: Ogrutta mi \u00e8 piaciuta fin da subito, e anche Clorinda, per quanto sia solo una \u201cspalla\u201d, ha dimostrato carattere;Spoilerpeccato che al finale 22 se ne vada senza nemmeno salutarmi. Quello che non mi \u00e8 piaciuto \u00e8 la punteggiatura: ho sentito spesso la mancanza delle virgola e di qualche punto, soprattutto nei dialoghi. Un consiglio (non richiesto) che sento di dare a chi ha scritto il corto \u00e8 di rileggere ad alta voce l\u2019opera, cos\u00ec facendo si individuano periodi troppo lunghi o dialoghi in cui non si capisce chi finisce di parlare e chi inizia. L\u2019aderenza al tema secondo me \u00e8 centrata: c\u2019\u00e8 il viaggio nel tempo, e il butterfly effect trasforma le nostre piccole scelte in grosse deviazioni nella storia del mondo futuro. Peccato che non \u00e8 sempre chiarissimo, ma approfondir\u00f2 questo aspetto nella parte game.Come ho letto il corto e gameplay: La forza di questo corto, oltre alla gobelina protagonista, \u00e8 la meccanica di parole-chiave, o meglio di gesti-chiave. Quando ho visto il primo sono andato in brodo di giuggiole:Spoilerun\u2019idea geniale per rispettare il bando, usare comunque delle parole-chiave per permettere le modifiche dell\u2019effetto farfalla e un modo per far divertire e immedesimare il target di questo corto. MA gi\u00e0 alla seconda scelta ho iniziato ad avere dubbi: scegliendo la carne secca mi viene chiesto di masticare l\u2019aria, un\u2019attivit\u00e0 davvero scomoda da fare per tutta la durata del corto (come poi passarsi la lingua sulle labbra e tamburellare il dito sulla tempia) che, oltre ad affaticare, a volte risulta inutile. Facendo il grafo del corto mi sono accorto che alcuni gesti-chiave non servono a nulla, a prescindere dalla run. Nello specifico, gli unici gesti-chiave utili per sbloccare finali diversi sono: Tapparsi il naso, Alzare un piede, Tamburellare un dito sulla tempia; questi, rispettivamente, indicano: aver preso qualcosa con dell\u2019aglio, aver preso il formaggio, aver suggerito all\u2019oste il nome giusto della locanda. Non aver fatto nulla di questo porta al finale in cui i Necromanti dominano con le loro schiere di non morti (quindi aver preso l\u2019aglio dal passato ha fatto vincere Lord Uriaga? Ma allora non dovrebbe essere un finale simile all\u2019ID al 6?). Avere l\u2019aglio e il formaggio porta a un\u2019ucronia dove i ratti antropomorfi hanno stretto un alleanza con i vari regni del mondo che conoscevamo\u2026 Perch\u00e9 cos\u00ec facendo non potevano costruire le trappolone? O forse mi sto semplicemente troppi viaggi. Forse in questo corto, giustamente, il butterfly effect \u00e8 completamente casuale, e per trovare il finale migliore bisogno solo fare pi\u00f9 run. Invito chi ha scritto il corto a confermare/smentire queste mie teorie a fine del concorso!L\u2019eredit\u00e0 del corto (o altrimenti detto, cosa mi ha lasciato dopo la lettura): Ogrutta, eh! Io vuole benne benne a gobelina, eh!Giudizio finale: Nonostante i difetti nella punteggiatura e nel gameplay, non posso che apprezzare questo corto simpaticissimo."
    ],
    [
        "155718",
        "Zakimos",
        "L'anonimato nel Concorso dei Corti esiste per vari motivi, tra cui uno sottovalutato: non caricare chi legge di aspettative. E invece stavolta \u00e8 successo. Un inizio sfolgorante: una protagonista eccezionale, uno stile narrativo efficace, un'immagine STUPENDA e poi quel termine, apparentemente incomprensibile, che chi conosce gli autori (non uso il plurale a caso) non pu\u00f2 non cogliere. E a quel punto le aspettative salgono e... non vengono pienamente soddisfatte.Chiariamo subito: la cacciatrice \u00e8 un corto estremamente gradevole, come sono stati gradevoli per me REDEMPTIO e altri lavori con una preponderanza esagerata di testi su gioco, una struttura che posso accettare senza problemi se proviene da un neofita; cos\u00ec come potrei perdonare un'impaginazione brutta, votata al guadagnare spazio a discapito della leggibilit\u00e0, e forse (sottolineo forse) l'assenza totale di punteggiatura nei dialoghi.Ma tutto questo, unito al fatto che la poca parte gioco presente mi \u00e8 sembrata in balia del caso e neppure sempre coerente, diventa molto meno accettabile se proviene da soggetti con una pubblicazione alle spalle. Anche il mimare le parole-chiave non pu\u00f2 sorprendere pi\u00f9 di tanto chi conosce Il Peso della Cultura e altri lavori simili, rivelandosi anzi anch'essa un'idea riuscita a met\u00e0, nel momento in cui non si punta a usare i gesti e mantenerli come \"prove\", alla Vud\u00f9, (narrativa ergodica a tutti gli effetti!) ma solo come \"trigger\", ossia sostituzioni di parole scritte e basta.Alla fine della Cacciatrice resta comunque il ricordo di una protagonista perfetta, di momenti esilaranti e di un'idea embrionale che pu\u00f2 diventare molto di pi\u00f9. Il tema inoltre \u00e8 assolutamente centrato, con una (credo) evidente citazione dei Simpson che \u00e8 davvero perfetta per il concorso di quest'anno. Un bilancio positivo dunque, che dimostra che gli autori in questione dovrebbero:1) scrivere meno2) scrivere meglio!ma continuare a scrivere, perch\u00e9 sono bravi a farlo e arriveranno lontano. Stavolta per\u00f2, complice anche l'esservi fatti \"beccare\" cos\u00ec platealmente, da me ottenete \"soltanto\" un meritato7, perch\u00e9 so che da voi posso aspettarmi di pi\u00f9."
    ],
    [
        "155732",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+)\u00a0 Protagonista caratterizzata benissimo(+) Bella prosa funzionale al tono del racconto(+) Illustrazioni arricchiscono l'esperienza(+) Ottima l'idea dei gesti da compiereCONTRO(-) Prologo \"mascherato\" un pochino troppo lungo(-) Non tutti i gesti hanno una reale utilit\u00e0 divertente ma si rimane un po' con l'amaro in bocca.ADERENZA Al TEMA:Molto BuonaCome nel classico viaggio nel tempo si avranno conseguenze sul finale.POTENZIALE DI AMPLIAMENTO: Come detto sopra, con qualche pagina in pi\u00f9 si sarebbe potuto avere un grafo dove tutti i gesti avessero una reale conseguenza.Giudizio Finale: Corto molto divertente, ben realizzato e perfettamente a tema.VOTO 8"
    ],
    [
        "155733",
        "EGO",
        "Devo dire che il Corto, per quanto simpatico, non mi ha convinto.Innanzitutto, sono stato molto infastidito dai problemi diffusissimi di punteggiatura, specialmente in corrispondenza delle virgolette dei dialoghi, dove si sbaglia spesso con le maiuscole e le minuscole e mancano i segni di interpunzione. Ci\u00f2 rende ostica la lettura, e in un paio di casi rende addirittura difficile capire chi sta parlando. Dal momento che la qualit\u00e0 della scrittura \u00e8 buona, il problema \u00e8 ancor pi\u00f9 eclatante.E poi quello che non ho gradito \u00e8 che il peso delle nostre scelte si scopre tutto a posteriori, quando viene rivelato che quel particolare gesto sblocca quel determinato finale. Le scelte vengono quindi compiute tutte alla cieca, al punto che inizialmente mi figuravo una qualche attinenza tra i cibi scelti in momenti successivi (gorgonzola e noci, per esempio) prima di ritrovare tra le opzioni un coltello. Trovo che, in questo modo, i finali siano meno soddisfacenti, perch\u00e9 non c\u2019\u00e8 stato nessun impegno da parte del lettore per condurre la storia verso sviluppi non dico prevedibili, ma quanto meno immaginabili (salvo poi vederseli completamente stravolti da qualche colpo di scena, certo); e le successive riletture si riducono a un \u201caha, allora dovevo farecos\u00ecper ottenere quel determinato risultato\u2026\u201d.Il sistema scelto, dunque, si rivela di certo azzeccatissimo per un pubblico molto giovane, ma poco interessante per i miei gusti. Molto carina l\u2019idea dei gesti, anche se poco pratica per il lettore, perch\u00e9 naturalmente rientra nell\u2019ottica in cui un adulto legge il racconto e il bambino esegue. Narrazione e dialoghi sono divertenti e la lettura \u00e8 piacevole.Voto:7"
    ],
    [
        "155734",
        "powerbob",
        "L'impatto visivo di questo corto \u00e8 stato fenomenale, davvero molto accattivante. Tant'\u00e8 che \u00e8 stato il primo corto che ho voluto giocare. Tuttavia, leggendo i paragrafi sono spuntate fuori alcune magagne. Prima fra tutte, non si pu\u00f2 creare un'introduzione cos\u00ec lunga (per di pi\u00f9 con un salto superfluo ad altri 2 paragrafi privi di scelte) considerando il target di et\u00e0 relativamente bassa. Se pure volessi divertirmi a far leggere il racconto insieme a un figlio/nipote, si annoierebbe dopo la prima pagina... Il che \u00e8 un peccato, perch\u00e9 il sistema di memorizzazione eventi lo vedrei davvero azzecatissimo da combinare con un bambino, cos\u00ec che mentre io leggo lui assume le pose (fare tutto da solo \u00e8 impossibile, considerando che alcune di queste mi fanno occupare entrambe le mani rendendo difficoltoso scorrere il file).I finali non mi sono affatto dispiaciuti e anzi, condivido l'entusiasmo di Finalfabbix nel dire che forse questo \u00e8 il corto che pi\u00f9 rappresenta l'eredit\u00e0 del passato. Ogrutta poi \u00e8 un personaggio super simpatico e caratterizzato, il cui modo di parlare si rivela fondamentale per distinguere i dialoghi nel testo ammassati tra loro (senza peraltro alcuna punteggiatura).Penalit\u00e0 aggiuntiva agli autori che si sono resi altamente sgamabili inserendo fin troppi collegamenti superflui alle loro opere. Senza di essi, il racconto sarebbe stato altrettanto godibile e avrebbe permesso dei giudizi pi\u00f9 imparziali. In fondo il bello di questo concorso sta proprio nel valutare dei corti senza sapere a chi appartengano.Voto: 7"
    ],
    [
        "155744",
        "mark phoenix 79",
        "Corto bello.Protagonista caratterizzato beneTema aderente al concorso e devo dire particolare e azzeccato il sistema dei gestiPrimi paragrafi \"pesanti\"Bonus per le illustrazioniVoto 7.5"
    ],
    [
        "155747",
        "Adriano",
        "Il corto \u00e8 abbastanza divertente, originale, con una meccanica che forse \u00e8 gi\u00e0 stata vista in alcune delle sue varianti in passato, ma la sua originalit\u00e0 va sicuramente premiate: anche se il sistema delle parole d\u2019ordine non \u00e8 canonico, \u00e8 comunque una sfida nella sfida riuscire a completare il corto con alcune delle prove (anche se alcune sono davvero scomode...).Anche la trama \u00e8 interessante, e ho apprezzato molto il triplo significato nascosto nel titolo.Lo stile \u00e8 quello di uno SLATA, ma un minimo di sfida ludica c\u2019\u00e8.Le cose che, invece, non sono riuscito ad apprezzare, sono una generale difficolt\u00e0 di lettura (a partire dalla mancanza dei link ipertestuali e della scarsa scorrevolezza dei dialoghi, che in alcuni passaggi hanno richiesto una lettura particolarmente attenta per capire il senso delle parole) e quel senso di \u201cwall of text\u201d in certi casi opprimente: ammetto che forse \u00e8 pi\u00f9 un difetto mio che mancanza dell\u2019autore/autrice, ma certo un paragrafo 1 di due pagine e mezza \u00e8 un po\u2019 troppo, e non ho apprezzato neanche i dialoghi inframmezzati al testo (ok restringere lo spazio, ma a livello visivo mi piace che ci sia un certo \u201cstacco\u201d tra un dialogo e l\u2019altro, e che la frase successiva inizi dopo un \u201ca capo\u201d, soprattutto quando cambia la persona che sta parlando. Qui invece \u00e8 tutto ammassato.Al netto dei difetti, \u00e8 comunque un\u2019opera coraggiosa, alla quale do7."
    ],
    [
        "155751",
        "FinalFabbiX",
        "Stop al televoto!"
    ],
    [
        "155834",
        "Budellaro",
        "Non ci giro intorno: questo \u00e8 senza dubbio il mio vincitore. Uno stile di scrittura appagante e dei personaggi caratterizzati meravigliosamente si sposano perfettamente con una struttura gamisticamente impeccabile. Il fatto che le parole chiave mimate diventino a un certo punto improponibili, come altri prima di me hanno notato, secondo me non \u00e8 un difetto ma parte integrante del divertimento. Esasperare posizioni assurde mentre cercavo di continuare a leggere mi faceva un sacco ridere e tuttavia non riusciva ad allontanarmi dalla storia nella quale ero totalmente immerso. Oltrettutto l'ambientazione soddisfa al 100% i miei personalissimi gusti: per me il librogame \u00c8 fantasy (s\u00ec lo so che questa cosa non \u00e8 assolutamente un valore oggettivo ma, come detto, \u00e8 squisitamente soggettivo e valido per me) e in pi\u00f9 il mio fantasy preferito \u00e8 quello visto dal punto di vista dei brutti&cattivi, che poi alla fine si scopre che sono solo brutti & simpaticissimi. Per dire: Shrek vince su Frodo per quanto mi riguarda.Per quanto riguarda il fatto che gli autori siano gi\u00e0 conosciuti nell'ambiente e abbiano avuto l'idea (non proprio geniale, a conti fatti) di autocitarsi, non \u00e8 compito mio decidere se questo invalidi o meno le votazioni... Ma vi prego: quando i giochi saranno finiti DITEMI CHI SONO PERCH\u00c9 VOGLIO LEGGERMI GLI ALTRI LORO LIBRI.Mando voto in pvt a Finalfabbix perch\u00e9 fuori tempo massimo."
    ]
]