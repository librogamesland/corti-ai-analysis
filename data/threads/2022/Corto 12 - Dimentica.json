[
    [
        "155450",
        "FinalFabbiX",
        "VOTAZIONI #6(fino a domenica 20)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155454",
        "Prodo",
        "Gran bel corto. \u00c8 il terzo in concorso quest'anno che opta per un taglio onirico basato sul non detto e sulle intuizioni. Il pretesto alla base di questa scelta \u00e8 l'amnesia che colpisce la protagonista Tara, detective sulle tracce di un pericoloso criminale e alle prese con una vicenda che nasconde assai pi\u00f9 di quello che, almeno all'inizio, \u00e8 disposta a svelare. Un escamotage che non \u00e8 certo originale (basti citare il celebre film Memento sullo stesso tema), ma che nel caso di questo corto \u00e8 sviluppato bene e soprattutto non risente della \"confusione\" di fondo che ha caratterizzato gli altri racconti in gara contraddistinti da una struttura simile.In Dimentica la vicenda all'inizio \u00e8 parecchio oscura, ma portando avanti la nostra indagine potremo progressivamente scoprirne i retroscena, in una serie di incastri analitici molto solidi e che, assecondando le scelte compiute e la bont\u00e0 delle scoperte fatte, finiranno per raccontarci pochissimo, molto o tutto dell'intreccio.A supportare questa solida base anche una buona scelta ludica: l'idea delle parole chiave da combinare, ancora una volta non innovativa, \u00e8 molto valida e l'autore \u00e8 risucito a sfruttarla adeguatamente, rendendola coerente con lo sviluppo della storia. Esistono due piste princpali, una \"vera\" e una\"falsa\" pi\u00f9 un paio di varianti sul tema. Paradossalmente \u00e8 meglio non trovare alcun indizio che infilarne una serie di errati, e questo lo considero un tocco di classe.Altro elemento molto positivo, la rigiocabilit\u00e0: nonostante il corto sia addirittura pi\u00f9 breve del limite massimo consentito \u00e8 talmente ben concepito che per esplorarne tutte le diramazioni saranno necessarie almeno tre run e forse anche quattro. Una dimostrazione di tecnica saldamente sopra la media.I lati negativi: l'epilogo \"principale\" \u00e8 un bel po' telefonato e dopo la lettura dei primissimi paragrafi avevo gi\u00e0 sospettato che potesse essere tale. Il difetto maggiore \u00e8 questo, che non mi sento per\u00f2 di far persare pi\u00f9 di tanto considerato che comunque la storia \u00e8 avvincente e ben narrata e ha, come detto, diversi lati positivi. In aggiunta avrei smussato alcuni dialoghi fin troppo colloquiali, soprattutto nei primi paragrafi, e avrei inserito i link automatici, difetto che perlatro accomuna buona parte dei lavori in gara quest0anno.Ma sono minuzie: complessivamente Dimentica \u00e8 un'ottima opera e sono convinto che possa competere per la vittoria finale. Come ho gi\u00e0 fatto in precedenza la metto nel lotto degli aspiranti al podio, riservandomi di stilare una classifica pi\u00f9 precisa nella settimana conclusiva.Voto finale di Prodo: 8."
    ],
    [
        "155457",
        "GGigassi",
        "Questo Corto mi ha fatto andare sulle montagne russe. Mi spiego: il primo impatto non \u00e8 stato positivo perch\u00e9 ho trovato le scelte lessicali infelici: \u201criscuotere\u201d invece di \u201cscuotere\u201d, il posto che \u201csa\u201d (e non \u201codora\u201d o \u201cpuzza\u201d) di pesce, \u201cfai per\u201d alzarti\u2026Poi per\u00f2 l\u2019ho leggiocato e l\u2019aspetto ludico mi ha entusiasmato. Ovviamente al primo tentativo non ho combinato granch\u00e9 e con la mia sola e unica #memoria mi sono rassegnato a rileggiocarlo, ben felice di farlo per sviscerare una storia e una struttura che si preannunciavano interessanti.Alla seconda leggiocata ho fatto filotto delle tre #memorie che portavano alla direzione che immaginavo fosse quella \u201cgiusta\u201d e gi\u00e0 mi preparavo a scrivere che una volta capito il meccanismo il gioco era troppo facile, che forse si sarebbe dovuto usare un altro sistema rispetto alle parole-chiave per sbloccare il finale, che la soluzione era prevedibile, ecc\u2026\u2026e invece ecco il colpo di scena finale per me totalmente inaspettato!Autore, sei un grande."
    ],
    [
        "155458",
        "sancio",
        "Non vorrei aver capito male alcuni passaggi logico/temporali, perci\u00f2 ve li sottopongo.SpoilerPar.4 (tre mesi prima) \"..avresti dovuto uccidere Peters in ospedale, prima che scappasse. Ma ora l'avete rintracciato in questo magazzino, gi\u00f9 al porto\". Ma Peters scappa dall'ospedale nei par.6/24/8 temporalmente \"un giorno prima\" non tre mesi. Inoltre nel magazzino al porto all'inseguimento di Peters ci siamo anche al par.1 (dieci minuti or sono).Par.2 (tre mesi prima) \"raccogli il coltello di Ambers\". Ma due paragrafi prima (par.4) non viene detto che Ambers ha un coltello, bens\u00ec ci si ricorda di avere ucciso la sorella di Ambers con un coltello anteriormente a questa vicenda."
    ],
    [
        "155459",
        "EGO",
        "Un Corto FORMIDABILE.Il primo impatto non \u00e8 stato felicissimo, a causa di alcune scelte lessicali sballate nell\u2019introduzione (le ombre \u201cti inchiodano\u201d??). E forse \u00e8 questo il punto pi\u00f9 debole dell\u2019opera in generale: alcune espressioni stonano davvero tanto nel complesso di un racconto che ha un bel ritmo e una narrazione sopra la media.L\u2019autore \u00e8 eccezionale nel giocare con le aspettative del lettore. La mia prima #memoria mi ha messo su una certa pista ed ero gi\u00e0 convinto di aver capito tutto, quando ho raggiunto un finale che mi ha spiazzato completamente, lasciandomi di stucco.Nella seconda lettura ho voluto esplorare un percorso differente e\u2026 sorpresa, il filo conduttore della storia \u00e8 andato in senso del tutto opposto, con una rivelazione che ha ribaltato l\u2019intera prospettiva! A questo punto ero gasatissimo e ho voluto esplorare tutte le diramazioni, e pur avendo ormai in mano abbastanza elementi per capire l\u2019intreccio, i finali che dovevo ancora leggere sono riusciti comunque a stupirmi!Davvero, se non fosse per qualche scivolone di scrittura fin troppo evidente in un lavoro cos\u00ec ben realizzato, direi che questo \u00e8 un Corto da 10. Non ricordo altre letture, nella storia di questo concorso, che mi abbiano saputo coinvolgere e sconvolgere allo stesso modo a livello narrativo, mantenendo un gameplay asciutto, solido, coerente e al tempo stesso semplice (la semplicit\u00e0 \u00e8 sempre stata sottovalutata in questo concorso). Fin qui, il mio candidato per la vittoria finale.Voto:9.5"
    ],
    [
        "155461",
        "sancio",
        "sancio ha scritto:Non vorrei aver capito male alcuni passaggi logico/temporali, perci\u00f2 ve li sottopongo.SpoilerPar.4 (tre mesi prima) \"..avresti dovuto uccidere Peters in ospedale, prima che scappasse. Ma ora l'avete rintracciato in questo magazzino, gi\u00f9 al porto\". Ma Peters scappa dall'ospedale nei par.6/24/8 temporalmente \"un giorno prima\" non tre mesi. Inoltre nel magazzino al porto all'inseguimento di Peters ci siamo anche al par.1 (dieci minuti or sono).Par.2 (tre mesi prima) \"raccogli il coltello di Ambers\". Ma due paragrafi prima (par.4) non viene detto che Ambers ha un coltello, bens\u00ec ci si ricorda di avere ucciso la sorella di Ambers con un coltello anteriormente a questa vicenda.Rileggendo meglio, credo che il problema sia nel par.4 che \u00e8 titolatoTre mesi primama senza distinzioni prosegue col testo fino all'oggi."
    ],
    [
        "155462",
        "sancio",
        "La scrittura in questo corto denota un ottima capacit\u00e0 (o talento), si legge molto bene e con piacere. Il ritmo \u00e8 incalzante come lo svolgimento dei fatti. La storia \u00e8 ben pensata, con le amnesie della protagonista per rendere molto logiche le dimenticanze delle varie parole chiave da ricordare e schivare il punto del regolamento del bando che vieta di prendere appunti. Si sposa inoltre perfettamente con l'impostazione dei fatti da percorrere a ritroso, per cercare spiegazioni e cause di ci\u00f2 che ci \u00e8 capitato nell'ultimo giorno (da cui parte l'opera).Cinque i finali, molto vari tra loro e alcune parole chiave da ricordare.Alcuni paragrafi hanno interlinea maggiore di altri, si nota parecchio.Alcuni errori o sviste:Dopo un paragrafo il mio compagno Neil diventa Nick.Al par. 20 mi viene chiesto se ho il ricordo pallottole e altri due ricirdi per andare al par 18, qui mi viene nuovamente chiesto se ho la parola pallottole, che avr\u00f2 per forza senn\u00f2 non sarei potuto arrivare qui.EDIT: rettifico, dal par 22 si pu\u00f2 arrivare al 18 senza il ricordo Pallottole.Alcuni passaggi logici esposti male:Par.4 (tre mesi prima) \"..avresti dovuto uccidere Peters in ospedale, prima che scappasse. Ma ora l'avete rintracciato in questo magazzino, gi\u00f9 al porto\". Ma Peters scappa dall'ospedale nei par.6/24/8 temporalmente \"un giorno prima\". Inoltre nel magazzino al porto all'inseguimento di Peters ci siamo anche al par.1 (dieci minuti or sono).L'unica interpretazione, tutt'altro che immediata, \u00e8 che il par.4 parte da \"Tre mesi prima\" ma poi riepiloga tutto fino all'oggi.Notevole colpo di scena in un finale, ma rimane un lato oscuro (sul perch\u00e9 ci siamo sbagliati nell'accusare Neil dopo tutte le prove raccolte).L'autore \u00e8 stato molto bravo a far credere di aver capito la verit\u00e0, per poi spiazzare il lettore.In conclusione, un corto molto bello da leggere e da giocare, di buona longevit\u00e0. Peccato per la poca cura nell'impaginazione e nell'organizzazione di alcuni paragrafi come il 4, che facilmente confonde il lettore. Sarebbe bastato dividerlo il due paragrafi, uno per il periodo temporale antecedente come da titolo, l'altro per i fatti attuali. Il tema \u00e8 rispettato.Voto: 7,5"
    ],
    [
        "155463",
        "powerbob",
        "Premetto che reputo personalmente questo corto come il migliore del concorso finora... Ma ho un grosso dubbio nella parte finale.SpoilerNei paragrafi 20, 22 e 27 ci sono i check che conducono agli snodi finali. Tuttavia, non capisco perch\u00e9 al 27 chieda di avere 3/3 memorie mentre negli altri 2 ne chiede 2/3. Il paragrafo a cui dirigersi \u00e8 lo stesso. Inoltre, al 27 ti chiede se hai una sola memoria o nessuna... Oppure qualunque altro caso (che per me potrebbe essere a questo punto di averne 2). Allora perch\u00e9 muoio? Non potevo avere tra le 2 memorie quella \"pallottole\" e usarla al 29?Questo problema \u00e8 ancora pi\u00f9 esplicito nel 20 e nel 22 dove ti chiede di andare al 29 se non hai NESSUNA memoria. Ma allora perch\u00e9 ti chiede le pallottole? Se non ne ho nessuna, allora non ce l'ho di certo. Che siano stati invertiti il 3 col 29, forse?"
    ],
    [
        "155464",
        "ffdesign",
        "Power Bob ti metto qui sotto la risposta dell'autore al tuo quesito.SpoilerCiao, ecco la mia risposta anonima ai commenti del mio corto. La metterei sotto spoiler:Vedo alcune perplessit\u00e0 riguardo al paragrafo 4, che parte con una narrazione dei fatti avvenuti tre mesi prima, per tornare dopo poche righe al qui e ora in maniera poco trasparente. Come suggerito da\u00a0Sancio, sarebbe bastato dividerlo in due paragrafi, o esplicitarlo meglio.Per quanto riguarda i dubbi di\u00a0PowerBob:\u2014 I paragrafi 20 e 22 contengono una complessit\u00e0 nascosta (se mi permettete il termine): in quei paragrafi sono implicite delle #memorie che portano te/Tara a pensare che l\u2019assassino sia Neil (la scatola di fiale) o te stessa (camicia insanguinata). Il conteggio di #memorie in questi paragrafi quindi considera che tu ne abbia gi\u00e0 una e te ne chiede solo altre due (tra le 3+1 totali).\u2014 Anche aver zero #memorie nasconde una complessit\u00e0: significa che tutti i paragrafi che hai letto ti hanno dato conferme che sia Peter a essere l\u2019assassino. In conclusione, avere un numero intermedio di #memorie, tra zero e quelle richieste, significa avere un misto di ricordi che ti fanno pensare che sia tu l\u2019assassina, che lo sia Neil o che lo sia Peter. Ci\u00f2 (anche per ragioni di brevit\u00e0 del corto) ti manda al finale in cui la confusione in testa \u00e8 tale da non farti prendere alcuna iniziativa (che tu abbia o no le #pallottole) e venire aggredita da Peter.\u2014 Al 29 vengono chieste le #pallottole, perch\u00e9 si pu\u00f2 arrivare dal 27 e averle (\"Se hai una sola memoria tra tutte quante...\". Anche al 18 ha senso chiederle (faccio riferimento alla rece di\u00a0Sancio), perch\u00e9 puoi arrivarci dal 22 e non avercele necessariamente (Se hai almeno due tra #pallottole, #telefonata e #scarabocchi...\"). Tecnicamente quindi non sono errori, ma deduco che avrei potuto sfruttare lo spazio rimasto per scrivere paragrafi ad hoc e rendere il tutto pi\u00f9 elegante.Ah, le interlinee diverse tra righe dello stesso paragrafo e paragrafi diversi (se \u00e8 ci\u00f2 a cui\u00a0Sancio\u00a0si riferisce) sono volute. Si tratta di una sciccheria che riprende un tipo di formattazione che si pu\u00f2 trovare altrove, ad esempio in tutti i volumi della Dedalo!"
    ],
    [
        "155465",
        "sancio",
        "Grazie per la delucidazione autore, avevo appena ricontrollato e rettificato nel mio commento al corto la questione (inezia) del paragrafo 18"
    ],
    [
        "155466",
        "powerbob",
        "Ringrazio l'autore per i chiarimenti. Di sicuro le 3 pagine in meno potevano essere sfruttate maggiormente per limare questi dettagli che avrei giustificato se ci fosse stata una mancanza di spazio. Qui invece si \u00e8 andati un po' troppo al risparmio. Ci\u00f2 nonostante, premier\u00f2 questo corto con un voto molto alto, lo voglio mettere in chiaro. Anche perch\u00e9 mi ha davvero entusiasmato!"
    ],
    [
        "155468",
        "giax",
        "Un corto con una struttura molto originale, dove l'autore/autrice gioca col lettore, facendogli scoprire la trama reale poco a poco.L'utilizzo dell'amnesia della protagonista \u00e8 geniale, e permette di nascondere la verit\u00e0 fino all'ultimo (e oltre). Una lettura che mi ha appassionato proprio per ci\u00f2 che si scopriva dopo ogni run.La scrittura \u00e8 un po' incerta, a volte osa troppo (incipit) altre troppo poco, per\u00f2 il ritmo \u00e8 piacevolmente serrato.I finali, cos\u00ec belli dal punto di vista del gameplay, sono invece sminuiti sul lato narrativo da una brevit\u00e0 che non \u00e8 giustificata, viste le pagine (pagine!) non sfruttate.Tornando sul gameplay, la sensazione \u00e8 che chi ha scritto abbia previsto una sequenza ben precisa di run (3 +1, direi, senza spoilerare troppo) che ho effettivamente giocato io e che mi sembra abbiano giocato anche gli altri: \u00e8 da lodare la sua abilit\u00e0 nel prevedere quali scelte avrebbe fatto il lettore.Il tema, per\u00f2, non \u00e8 per nulla centrato. Tre mesi non sono un passato lontano nel tempo (gli organizzatori avevano parlato di 10/15 anni). Sempre che possa essere considerata una scelta il raptus omicida (che leggiamo senza poter scegliere nulla).In definitiva, un corto eccellente che per\u00f2 \u00e8 penalizzato da una scarsa aderenza al tema.Voto: 7"
    ],
    [
        "155469",
        "sancio",
        "giax ha scritto:Tre mesi non sono un passato lontano nel tempo (gli organizzatori avevano parlato di 10/15 anni).Mi ero perso questo dettaglio, ma nel titolo del tema non c'\u00e8"
    ],
    [
        "155470",
        "djmayhem",
        "sancio ha scritto:giax ha scritto:Tre mesi non sono un passato lontano nel tempo (gli organizzatori avevano parlato di 10/15 anni).Mi ero perso questo dettaglio, ma nel titolo del tema non c'\u00e8\"Il tema \u00e8 L'eredit\u00e0 del passato: come scelte lontane nel tempo possono influire sul futuro\"Questo \u00e8 il tema ufficiale, non abbiamo dato indicazioni precise, per cui il tempo \u00e8 soggettivo; chiaro che se un autore intende \"scelte lontane nel tempo\" a ieri o ieri l'altro poi in fase di votazione ne terremo conto."
    ],
    [
        "155471",
        "FinalFabbiX",
        "giax ha scritto:Tre mesi non sono un passato lontano nel tempo (gli organizzatori avevano parlato di 10/15 anni).Avevamo per\u00f2 precisato che era un'indicazione per il \"caso generale\", e che potevano esserci deroghe dovute alla particolarit\u00e0 dei racconti. Il senso era \"non portateci racconti che indagano le scelte fatte da ieri a oggi\".Per me qui il tema \u00e8 ampiamente rispettato. Il passato \u00e8 pi\u00f9 vicino rispetto agli altri racconti, ma viene dilatato per la particolare situazione che sta vivendo la protagonista."
    ],
    [
        "155480",
        "giax",
        "Mi rendo conto che sia tutto molto soggettivo. Francamente, non vedo come una scelta presa il mese scorso possa essere una \"Eredit\u00e0 del passato\" o una \"scelta lontana nel tempo\".Detto questo, ho dato un voto non basso proprio per non penalizzare il corto, nel caso in cui fossi l'unico a pensarla cos\u00ec."
    ],
    [
        "155484",
        "djmayhem",
        "Trama: Una coppia di detective sta per acciuffare un pericoloso killer, ma la protagonista, affetta da un disturbo della memoria, ha difficolt\u00e0 a ricostruire gli eventi che sono accaduti.Attinenza al bando: Una buona idea quella di presentare la storia alternata con i barlumi di memoria della protagonista, le cui decisioni prese nel passato sono fondamentali per mettere insieme i pezzi del mosaico. Non ci sono riferimenti ad eventi del passato remoto, sono pi\u00f9 recenti, ma il meccanismo funziona.Giocabilit\u00e0: Il regolamento \u00e8 molto semplice, si tratta solo di ricostruire le scelte fatte nel passato (recente) che possono o meno fornirci degli indizi sottoforma di \u201cmemorie\u201d. Una buona idea.particolarit\u00e0: La storia mi ha ricordato film come Butterfly Effect e, soprattutto, Memento. Il lettore non sa cosa sia accaduto davvero e il tuffo nel passato, non attraverso una macchina del tempo, ma tramite i ricordi si dimostra un\u2019abile strategia.Giudizio finale: Ho apprezzato molto il gioco dei ricordi anche se non vengono dati al lettore molti indizi per fare la scelta che si riveler\u00e0 corretta. Per cui viene dato molto al caso e meno all\u2019intuito. Se mi viene chiesto di seguire il collega o prendere la torcia, ho il 50% di possibilit\u00e0 di registrare la memoria che mi servir\u00e0 pi\u00f9 avanti, ma non ho motivo particolare per scegliere uno o l\u2019altro percorso. Per cui alla fine si trova un true path (anzi due) che porta il lettore a giocare pi\u00f9 volte per giungere al finale \u201cmigliore\u201d. Tra l\u2019altro proprio una scelta (le pallottole) che sembrerebbe utile alla fine si rivela fatale. Autore maligno.voto\u00a0 \u00a0 7.5"
    ],
    [
        "155487",
        "ffdesign",
        "Per la prima volta, da quanto \u00e8 iniziato il concorso, trovo difficolt\u00e0 a scrivere una recensione. Ho sempre caratterizzato le altre con un fondo di sarcasmo (non per mancare di rispetto agli autori, ma per dare un tocco di leggerezza, uscendo un po' dagli schemi del giudice severo e inflessibile\u2026. come ad esempio coff coff Final coff coff Fabbix.) Ecco, ora mi trovo nella fastidiosa, e quanto mai inusuale, situazione di essere senza nulla da dire. Per quanto mi riguarda, questo corto dice gi\u00e0 tutto.Bello l'incipit, con un buon uso dello show don't tell che gli perdona alcune scelte lessicali azzardate (che sono comunque riuscite a rendere bene l'idea del contesto). Ci risvegliamo in preda all'amnesia, ricordando a mala pena il nostro nome e cosa ci facciamo in quel luogo lugubre. Amnesia che, tra l'altro, scopriamo essere amalgamata alla perfezione nel sistema di gioco. La meccanica \u00e8 semplice: non devi far altro che ricordare. Le memorie ti saranno d'aiuto in alcuni casi, in altri ti giocheranno contro. Ma il semplice non ricordare nulla, perfettamente a tema con la trama, non sar\u00e0 un malus, tutt'altro. Mi ha colpito molto questo aspetto che denota una cura del dettaglio maniacale.\u00c8 proprio su questi tre binari che si snocciola la trama. Ricordare troppo, azzeccando tutte le memorie, ci porter\u00e0 a una conclusione con un bel colpo di scena, come ricordare poco ci allontaner\u00e0 dalla verit\u00e0, senza per\u00f2 venir meno alle premesse, gettandoci in una realt\u00e0 di comodo, una struttura mentale eretta per salvaguardare la nostra psiche (e comunque diciamocelo, dare la colpa agli altri \u00e8 sempre una bella cosa). Al contempo, non ricordare nulla (cosa fin troppo facile per uno come me) ci mostrer\u00e0 comunque la confusione mentale che ci sconquassa il cervello, portandoci a un finale in cui dire\u2026 porca misera\u2026 io e Tara Wood siamo uguali, non ricordiamo proprio nulla, ce la meritiamo sta fine.In sostanza, questo corto mi \u00e8 piaciuto tanto. L'ho sviscerato nei dettagli per paura di essermi perso qualcosa, ed \u00e8 proprio in quei dettagli che ho trovato la cura che l'autore/autrice ci ha infuso. Non c'\u00e8 una cosa fuori posto (tralasciando degli errori che nell'economia della trama non mi sento proprio di penalizzare) e per questo lo voglio premiare con un 9,5 (NOVE E MEZZO). Al momento il mio voto pi\u00f9 alto."
    ],
    [
        "155491",
        "F.A.S.",
        "Dimentica \u00e8 un corto ben congegnato, sintetico nella parte narrativa, con paragrafi brevi o medi, e un ottimo intreccio che consente di tenere viva l\u2019attenzione anche dopo due o tre partite per scoprire tutti i possibili risvolti della storia, aumentando la rigiocabilit\u00e0.Il regolamento \u00e8 minimalista, ci sono solo delle parole chiave da ricordare, e l\u2019uso che ne fa l\u2019autore \u00e8 diabolico perch\u00e9, paradossalmente per un corto dal taglio poliziesco/investigativo, pi\u00f9 indizi trovi e pi\u00f9 vieni spinto fuori strada. Meno indizi invece ti conducono alla crudele verit\u00e0.Al contrario di altri recensori, ho apprezzato la metafora della finestra che proietta a terra un\u2019ombra a griglia come le sbarre di una prigione, \u00e8 un\u2019immagine vivida e profetica del finale pi\u00f9 veritiero.Attinenza al bando: le scelte compiute dalla protagonista e quelle, subite, prese dal collega in passato, per quanto recente, si ripercuotono sul presente, quindi posso dare8,5con convinzione a questo racconto."
    ],
    [
        "155492",
        "GGigassi",
        "Sul piacevolissimo effetto-sorpresa che ha avuto su di me questo bel Corto ho gi\u00e0 scritto sopra. Rileggiocandolo ho apprezzato ancora di pi\u00f9 l\u2019attenta costruzione dell\u2019autore ma al di l\u00e0 delle meraviglie che l\u2019autore ha fatto con la struttura del Corto, mi piace segnalare il suo tocco di geniale paraculaggine con cui ha ovviato ai limiti del bando: potrebbe anche darsi che non ci ricorderemo alcune #memorie visto che non abbiamo l\u2019autorizzazione a prenderne nota; beh, \u00e8 normale: soffriamo di amnesia!Per me questo Corto ha centrato il tema, non solo perch\u00e9 sono pi\u00f9 lassista nel considerare il \u201cpassato\u201d ma perch\u00e9 veramente si sente tangibilmente il peso delle nostre scelte sugli eventi futuri.Purtroppo, come ho gi\u00e0 segnalato, le scelte lessicali mi hanno spesso lasciato interdetto, talvolta il desiderio di ricercatezza sfocia quasi nel ridicolo involontario. \u00c8 vero che ad esempio \u201criscuotere\u201d pu\u00f2 anche voler dire scuotere nuovamente (cosa che non avrebbe senso nel contesto perch\u00e9 all\u2019inizio siamo \u201criscossi\u201d una sola volta) ma se devo cercarmi il senso del verbo sul dizionario rubando cos\u00ec tempo prezioso alla leggiocata per me \u00e8 comunque un errore, o almeno un fastidio: il flusso della leggiocata ne risente, tanto pi\u00f9 che il ritmo di questo Corto dovrebbe essere indiavolato. E a tal proposito la mancanza dei link multimediali \u00e8 una bella seccatura, perch\u00e9 toglie al Corto un bel po\u2019 della frenesia che dovrebbe avere.Il mio voto \u00e87,5 (sette e mezzo)."
    ],
    [
        "155496",
        "Zakimos",
        "Chi ha scritto questo corto ed io abbiamo un'affinit\u00e0 abbastanza evidente, esplicitata dal fatto che abbia parlato di \"complessit\u00e0 nascosta\" nella sua risposta. Anche la meccanica del ricordo \"in game\" ricorda quanto accade in Fortezza Europa - Londra. Se si aggiunge il fatto che avrei sempre voluto scrivere un corto stile Memento, non \u00e8 difficile immaginare che gi\u00e0 alla prima lettura quest'opera mi abbia galvanizzato. Alle successive (necessarie) la sorpresa \u00e8 aumentata, con grande piacere, giungendo cos\u00ec a una valutazione finale entusiastica.Ma... proprio perch\u00e9 il corto mi \u00e8 piaciuto cos\u00ec tanto, in questa breve recensione voglio concentrarmi soprattutto sui \"ma\", che sono due.Il primo \u00e8 un'inevitabile conseguenza del percorso che sta seguendo chi ha scritto questo corto. Lo so perch\u00e9 ci sono passato anch'io. La complessit\u00e0 nascosta \u00e8 un'arma potente all'arco di un autore, ma non \u00e8 esente da rischi, alcuni molto sottili. Tra questi vi \u00e8 il fatto che un sistema che lavora in background riduce inevitabilmente il coinvolgimento attivo del giocatore nelle conseguenze, mentre in certi punti pu\u00f2 rivelarsi addirittura un detrimento, per i motivi esplicitati da Dave Morris nel suo intervento a proposito dei librogame digitali nel corso Tambu 2021: se un'azione \u00e8 troppo automatizzata, il lettore rischia di perdere la consapevolezza di aver fatto un qualcosa e aver subito una conseguenza. Si arriva cio\u00e8 al rischio maggiore dei librogame a complessit\u00e0 nascosta, ossia la sensazione che alla fine del corto... \"non sia successo niente\" (quante volte ho letto queste parole, nelle recensioni di Fortezza Europa?). Anche quando in realt\u00e0 \u00e8 successo di tutto, ma di nascosto.In \"Dimentica\" questo rischio c'\u00e8 e poteva forse essere ridotto aumentando il coinvolgimento del giocatore con pi\u00f9 scelte e pi\u00f9 paragrafi, cos\u00ec da rendere il pacing del corto pi\u00f9 compassato e dare un obiettivo a breve termine (qualunque esso fosse) al giocatore meno arguto, ovviamente in aggiunta a quello pi\u00f9 a lungo termine di sbrogliare l'intera matassa. Normalmente questo \u00e8 impossibile nei corti per il limite di paragrafi e pagine, ma... in questo caso c'\u00e8 una sovrabbondanza di spazio non utilizzato! Come mai?Il secondo \"ma\" \u00e8 legato all'aderenza al tema. A pensarci meglio, anche leggendo le recensioni altrui, capisco il ragionamento effettuato da chi ha scritto il corto, ma devo essere sincero: durante la lettura l'opera mi \u00e8 parsa effettivamente meno in tema di altre, o comunque non realizzata avendo come riferimento principale l'argomento di quest'anno. Probabilmente non \u00e8 cos\u00ec, ma la sensazione c'\u00e8 stata e devo tenerne conto - cos\u00ec come l'assenza di link ipertestuali.Per queste ragioni il mio voto \u00e8 \"solo\"9,5, e non il 10 che avrei voluto dare all'inizio. Immagino che sar\u00e0 comunque apprezzato."
    ],
    [
        "155500",
        "Pirata delle Alpi",
        "Recensione di DimenticaQuesto strano Corto gioca con il tema dell'amnesia. L'idea di base non \u00e8 male e l'autore ha fatto un lavoro ben strutturato e pulito: la prosa \u00e8 buona, i sistemi ludici funzionano bene e la rigiocabilit\u00e0 \u00e8 assicurata fino a quando il lettore non trovi la soluzione che far\u00e0 la luce su tutta quella strana vicenda.Bene la faccenda thriller con il serial-killer e il gioco di indizi.Non ho molto da dire di negativo su questo Corto che \u00e8 uno dei migliori di quest'anno, almeno secondo me. Ahim\u00e8, temo che non c'entri con il tema del Bano, dato che le varie scelte sono molto recenti rispetto all'azione descritta nel testo.Il mio voto \u00e88"
    ],
    [
        "155501",
        "Periodonikes",
        "12 \u2013 DimenticaPrime impressioni: Si parte subito, in media res, e vengo colpito dallo stile di scrittura. Amnesia, un killer da catturare e io che punto una pistola. Regole stringate con solo parole da tenere a mente. Ok corto, hai la mia curiosit\u00e0.SpoilerDieci minuti prima scelgo di stare con Neil, ma viene ferito da Ambers e scappa. Prima di scegliere altro, il ricordo di annebbia. Un giorno prima. Il corto va a ritroso nel tempo tramite l\u2019escamotage dei ricordi. Il Memento-feeling scorre potente in me. Ok corto. Avevi la mia curiosit\u00e0 e ora hai la mia attenzione. Siamo in ospedale e capisco che tra me \u00e8 Neil c\u2019\u00e8 qualcosa di pi\u00f9, e proprio per questo mi puzza di pesce marcio come il capannone. Per\u00f2 voglio giocare una run ingenua, e sorveglio la stanza di Ambers. I macchinari non funzionano, Neil sta scappando! Entro a dare un\u2019occhiata e lo becco sulle scale antincendio. Vengo colpita dai suoi #occhi\u2026 Una settimana prima esce fuori il lercio, Neil parla di cancellare la registrazione. Sapevo che era marcio, e gli dico di cancellarselo da solo. Ma sono troppo buona per lasciare morire Ambers e gli tampono la ferita, che mi ringrazia sputandomi in faccia. Un mese prima Neil mi fa delle iniezioni. Lo sapevo! Che lurido\u2026 Vado in bagno e la storia mi presenta il conto: purtroppo ho sbloccato solo una parola, e temo che approder\u00f2 nel finale peggiore\u2026 Devo, DEVO rigiocarlo!Aderenza al tema e narrazione: Partiamo dai punti deboli del corto, l\u2019aderenza al tema.SpoilerL\u2019escamotage dei ricordi ci permette di scegliere nel nostro passato, e questo cambia senza meno il futuro\u2026 Ma il bando parla chiaramente di scelte lontane nel tempo, e qui la scelta pi\u00f9 lontana la fai un mese prima. Certo, gli organizzatori tra gli esempi hanno indicato anche \u201cstorie realistiche in cui si indaga sugli scheletri nell\u2019armadio dei personaggi\u201d\u2026 Ma basta? A parte questa pignoleria, lo stile mi \u00e8 piaciuto. Il corto \u00e8 scritto davvero bene, chiaro, mi ha tenuto incollato al testo per tutte le run e ha saputo farmi sospettare di Neil nella prima run ingenua e stupirmi con i colpi di scena in quelle successive.Come ho letto il corto e gameplay:SpoilerIl corto \u00e8 diviso in momenti diversi della nostra vita, che ci vengono svelati a ritroso. Questo escamotage ci fa immedesimare pienamente nella protagonista amnesica. Ma non solo: chi scrive il corto ci d\u00e0 il \u201cpermesso\u201d di dimenticarci le parole chiave, pena un finale peggiore (?). Parlando di bando, in questo caso non solo \u00e8 rispettato, ma ha sfruttato i limiti a suo favore, giocando con il lettore e con la sua memoria, che \u00e8 quella della protagonista, che pu\u00f2 anche scegliere di dimenticare, perch\u00e9 no. Inoltre davvero notevole la gestione della parole chiave nella quarta fase: con una piccola scelta (apparentemente insignificante) potremmo trovare a casa nostra un piccolo indizio su una delle tre verit\u00e0 che rende pi\u00f9 facile raggiungere il relativo finale chiedendo meno parole chiave di quel filone. Sono davvero colpito come tre facce della stessa storia siano rinchiuse dentro questo corto, e tu le puoi vivere tutte e tre contemporaneamente senza capire quale sia la verit\u00e0 finch\u00e9 non viene deciso nel finale, lasciandoti comunque la voglia di saperne di pi\u00f9.L\u2019eredit\u00e0 del corto (o altrimenti detto, cosa mi ha lasciato dopo la lettura): Tanta voglia di rileggerlo e di leggere altre opere di chi lo ha scritto.Giudizio finale: CapolavoroBonus: Questo corto mi ha insegnato tanto. Non so se lo avete notato, ma ha 12 pagine. Ben 3 in meno rispetto al limite del bando. E chi ha scritto il corto si \u00e8 anche preso la briga di impaginare i dialoghi correttamente e giocare con interlinee e spazi per dare risalto a certe frasi. Io quando scrivo un corto finisco a tagliare con l\u2019accetta i paragrafi per far rientrare tutto nei limiti, mentre qui avanzano 3 pagine. TRE pagine. Sono l\u2019unico sconvolto da questa cosa? Per il momento ho letto solo dodici corti ma sono certo che Dimentica sar\u00e0 sul podio, perch\u00e9 \u00e8 meraviglioso. Chi ha scritto il corto ha inserito una storia ben articolata, un grafo ben strutturato, una scrittura piacevole e un\u2019impaginazione leggera E ha risparmiato pure 3 pagine. Molto spesso leggo nelle recensioni \u201cSe ci fosse pi\u00f9 spazio, questo corto potrebbe\u2026\u201d. Beh, chi ha scritto il corto ha mandato a scuola tutti, per me. Si possono sfornare capolavori anche senza riempire ogni riga. Per come la vedo io, andrebbe premiato anche solo per questo."
    ],
    [
        "155502",
        "Periodonikes",
        "Periodonikes ha scritto:Non so se lo avete notato, ma ha 12 pagine.Beh, pare che lo hanno notato tutti"
    ],
    [
        "155504",
        "2p2z",
        "Mi \u00e8 piaciuto molto questo corto, mi \u00e8 piaciuto il modo in cui gli autori hanno saputo ricreare l'atmosfera amnesica, e mi \u00e8 piaciuto rigiocarlo pi\u00f9 volte per scoprire le verit\u00e0 nascoste dietro gli sprazzi di memoria.Ho un solo suggerimento per gli autori: avrei preferito che anche il finale \"sbagliato\" (quello che sembra il good ending, ma non lo \u00e8) fosse stato dato per vero, senza i commenti della voce narrante che mettono il dubbio a chi legge. In questo modo, a mio parere, si aumenta il realismo (un lettore-lettrice felicemente ignaro come il personaggio protagonista) e si permette a chi legge di capire, rigiocando, qual \u00e8 il finale vero (o anche, perch\u00e9 no, di stabilire da s\u00e9 qual \u00e8 il suo finale \"vero\" preferito).Il tema del concorso non mi sembra pienamente rispettato: non vedo scelte del passato che influiscono sul futuro, solo scelte che ci permettono di interpretarlo diversamente. Comunque \u00e8 una variazione del tema che ho apprezzato.Do un 9 pieno.P.s. troppi riferimenti a Memento per i miei gusti: gi\u00e0 l'ispirazione era abbastanza evidente, pure la siringa l'avrei evitata. Si tratta di un parere personale, ma penso che troppi riferimenti al film - e cos\u00ec diretti - spostino il focus dalle originalit\u00e0 proprie di quest'opera.Ultima modifica di:2p2zMar-19-22 00:16:21"
    ],
    [
        "155505",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Un solo PRO che vale tutto.La struttura del corto \u00e8 abbastanza semplice. Ma le resa \u00e8 perfetta.A fronte di un grafo tutto sommato abbastanza semplice e lineare grazie meccanismo delle #memorie e il viaggio a ritroso nel tempo rende il corto appare molto pi\u00f9 grande di quanto \u00e8 in realt\u00e0.Sembra quasi un gioco di prestigio e invece \u00e8 evidentemente l'intenzione dell'autore raggiunta con precisione matematica e millimetrica.CONTRO(-) Forse troppo citazionistico, specie per chi ha visto Memento pi\u00f9 di una volta(-) Qualche imprecisione e link ipertestuali mancanti che comunque non infulenzano la valutazione finaleADERENZA Al TEMA: BuonoNon vado oltre il buono perch\u00e8 se da un lato il tema \u00e8 rispettato forse non lo \u00e8 pienamente da un'altro. (Come per altro accade anche nell'altro corto di questa settimana)Perch\u00e8 la vicenda \u00e8 effettivamente gi\u00e0 delineata gi\u00e0 nel passato. Le scelte influenza la percezione del presente e possono portare a finali diversi. Le scelte non sono temporalmente poi molto lontane nel tempo.Vero \u00e8 che soffrendo di amnesia possano sembrare pi\u00f9 lontane di quanto sono nella realt\u00e0.POTENZIALE DI AMPLIAMENTO: Corto perfetto nella sua lunghezza. Probabilmente ogni intervento in tal senso potrebbe rovinarlo.Giudizio Finale: Al momento per me il miglior corto dell'anno.Seguito a stretto giro da Prima dell'albaPrima di avere un'amnesia do il mio voto.VOTO 9"
    ],
    [
        "155507",
        "FinalFabbiX",
        "Dimentica - VOTO 9Poco da dire. Dimentica \u00e8 un ottimo corto, che offre una storia in stile Memento (uno dei miei film preferiti) ed \u00e8 l'unico corto di quest'anno che \u00e8 riuscito a fregarmi proponendomi un finale inaspettato. Bello bello bello.Ma soprattutto - e lasciatemi uno sfogo personale - finalmente un corto curato nel grafo e nell'informazione nascosta. E finalmente un corto che non si vergogna a usare dodici pagine!Ho un solo, gigantesco, rammarico: la possibilit\u00e0 di \"dimenticare le keyword\" non \u00e8 effettivo elemento di gameplay. Le keyword sono parole standard, pari a quelle di qualsiasi altro Librogame. Registrano eventi, e non c'\u00e8 mai alcun vantaggio a dimenticarle.Poco male, mi permetto di dare comunque un voto alto. C'\u00e8 qualche locuzione infelice, forse il tema poteva essere centrato un pelo meglio, ma nel complesso l'esperienza \u00e8 una delle pi\u00f9 soddisfacenti degli ultimi anni"
    ],
    [
        "155509",
        "Adriano",
        "\"Dimentica\" \u00e8 un corto che mi \u00e8 piaciuto per diversi motivi.Intanto la sua struttura: non solo suddiviso in scene, ma addirittura con uno sviluppo retroattivo molto interessante. Il periodo va a coprire un lasso di tempo abbastanza ampio, mi \u00e8 piaciuta come scelta.Dal punto di vista ludico c'\u00e8 quel minimo sforzo per memorizzare gli eventi che accadono, niente di elaborato ma quantomeno un certo tipo di gioco c'\u00e8.La storia \u00e8 interessante quel tanto che basta per far appassionare alla vicenda e far venir voglia di rileggerlo pi\u00f9 volte, e questo \u00e8 un bene perch\u00e8 le possibilit\u00e0 da sviscerare sono un buon numero. L'autore/autrice ha avuto anche un certo tipo di \"furbizia\" nell'impostare cos\u00ec l'intro, giustificando la parte ludica con le amnesie. Ottimo.Forse manca il colpo di scena, nel senso che lo sviluppo della storia faceva presagire qualcosa di strano, per\u00f2 nulla di grave.Le tre cose che non mi sono piaciute, invece, sono:- i link ipertestuali assenti: fare avanti e indietro in un corto che si sviluppa cos\u00ec rapidamente \u00e8 stato particolarmente fastidioso...- gli spazi: ok che in alcuni paragrafi in cui ci sono gli stacchi temporali gli spazi servono, ma ci sono paragrafi (il n. 1 \u00e8 il primo che torna in mente) in cui gli spazi tra un periodo e l'altro non hanno molto senso, e se si prende il corto nella sua interezza si sarebbe potuto aggiungere molto altro. Peccato...- a livello di struttura, qualcosa \u00e8 sicuramente migliorabile, sopratutto relativamente alle memorie: #pallottole \u00e8 essenziale per non arrivare all'epilogo negativo di una parte della storia, ma ho giocato diverse run arrivando alla fine senza questa memoria. Di conseguenza, sono arrivato al finale negativo. Ecco, lo spazio poteva essere sfruttato per un ulteriore bivio: al bivio del 4, andare al 12 secondo me non doveva portare ad un'ID (il fatto che qui ci sia un'ID mi sembra un segno di errata calibrazione del corto), ma magari ad un paragrafo in cui avveniva una colluttazione, o altro.Al netto degli aspetti migliorabili, questo corto mi sembra comunque ben scritto e avvincente.Il mio voto \u00e88,5."
    ],
    [
        "155512",
        "mark phoenix 79",
        "abbiamo un vincitore?forse presto per dirlo ma devo dire che questo racconto \u00e8 una bella ipoteca sul premio pi\u00f9 ambitocorto ben congegnato, bell'intreccio intreccio e paragrafi medio/brevi che danno alto ritmo al raccontoIl regolamento prevede l'uso delle parole chiaveAttinenza al bando centrata a pienovoto 8"
    ],
    [
        "155513",
        "FinalFabbiX",
        "Mi perdonerete se quest'oggi sono costretto a mettere i nuovi corti con un pelo di anticipopotete comunque votare questi fino a mezzanotte, ovviamente"
    ],
    [
        "155839",
        "giax",
        "Terminata la lettura dei corti in concorso, ho alzato il voto di questo, semplicemente perch\u00e8 \u00e8 il migliore del concorso. Mantengo comunque il punto di penalit\u00e0 (perch\u00e8 proprio un punto? Boh!) che avevo dato per l'aderenza al tema."
    ]
]