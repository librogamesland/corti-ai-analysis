[
    [
        "154992",
        "FinalFabbiX",
        "VOTAZIONI #1(fino a domenica 13)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!Ultima modifica di:FinalFabbiXFeb-07-22 02:40:19"
    ],
    [
        "155004",
        "Prodo",
        "Secondo corto e gi\u00e0 mi entusiasmo: non mi starete viziando troppo amici autori?Specifico: questo lavoro forse non sar\u00e0 eccezionale per tutti i lettori. Perch\u00e9 a livello strutturale non offre tantissimo: \u00e8 un racconto a bivi con giusto un paio di variabili sul tema (i punti rischio, che peraltro potevano essere eliminati e sostituiti da qualche semplice parola chiave, e la possibilit\u00e0 di applicare, al momento giusto, un insegnamento di nostro padre Brenno per avere un vantaggio, peraltro fondamentale per raggiungere l'epilogo migliore).Per\u00f2 \u00e8 ottimamente narrato e soprattutto mi ha esaltato la cura che l'autore ha saputo mettere nel ricostruire il momento storico: \u00e8 tutto molto preciso senza essere pedante o autoreferenziale, ed \u00e8 stato un piacere leggerlo. Non solo la trama \u00e8 interessante, ma nonostante lo spazio ridotto offre ben tre differenti finali e un livello di complessit\u00e0 adeguatamente settato: non sar\u00e0 facile trovare l'epilogo vincente alla prima lettura e questo taglio garantisce due o tre run per esplorare tutto, cosa non scontata in un titolo tanto breve.Non era semplice nemmeno trovare un epilogo pienamente positivo, considerando la storia dei Galli Senoni, ma l'autore ci \u00e8 riuscito senza stravolgere la realt\u00e0 storica, e personalmente ho apprezzato tantissimo anche questo virtuosismo.Un paio di difetti: come detto i punti rischio sono abbastanza ridondanti. Viene introdotta una meccanica di gioco che alla fine serve a poco, e che poteva essere sostituita agevolmente da un sistema di parole chiave che secondo me sarebbe stato pi\u00f9 in linea con il taglio storico-narrativo del lavoro. Ma \u00e8 una mia considerazione personale, non mi meraviglierei se invece dovessero piacere a pi\u00f9 di un lettore.Alcuni passaggi poi, a livello di struttura del corto, considerando lo spazio ristretto, potevano essere sfruttati meglio. Mi riferisco in particolare a quelli incentrati sul possibile tradimento: tra una cosa e l'altra occupano un sacco di spazio (e pragrafi) e alla fine la funzionalit\u00e0 \u00e8 minima. In una eventuale revisione sistemerei questo punto rendendolo pi\u00f9 snello.Ma si tratta di difetti minimi, soprattutto considerando che il lavoro \u00e8 equilibrato e non trasmette affatto l'impressione di essere frettoloso o in debito di spazio (sarebbe stato tutto molto pi\u00f9 grave se si fosse verificata tale eventualit\u00e0).Complessivamente mi sento di promuoverlo con convinzione: vediamo come proseguir\u00e0 il concorso, ma forse abbiamo gi\u00e0 trovato un candidato al podio.VOTO FINALE DI PRODO: 8"
    ],
    [
        "155010",
        "Zakimos",
        "Rispetto al corto precedente, Brenno soffre un pochino di pi\u00f9 il formato ridotto perch\u00e9 ci sarebbero state tante, tantissime cose da dire (e lo si percepisce), ma lo spazio era limitato e certi segmenti non hanno avuto lo spazio che meritavano. Nulla di tutto ci\u00f2 per\u00f2 influisce sulla grande qualit\u00e0 dell'opera che ha l'indubbio pregio di farci (o almeno, farmi!) imparare cose nuove in modo niente affatto pedante, anche se all'inizio si percepiscono leggeri tracce di spiegazioni infilate nei testi - non siamo per fortuna mai ai livelli dell'\"As you know, Bob\", ossia la prassi di mascherare spiegoni con dialoghi.Demo o non demo, si tratta comunque di un bel racconto in cui gestisci un esercito / popolo, un genere poco sfruttato che affonda le sue radici nel controverso Signore Supremo! ma che ha ancora tanto da dire. Non so perch\u00e9, ma ho pensato pi\u00f9 volte al videogioco testale \"Yes, your Grace\" giocando.La citazione del padre \u00e8 la chicca in pi\u00f9 che eleva il gameplay da basico a eccellente. Le parole-chiave / note di gioco si ricordano facilmente a mente. Qualche piccolo refuso (una virgola al posto di un punto ecc.) e un'aderenza al bando non proprio assoluta nella parte in cui chiede una \"scelta nel passato che plasma il futuro\": immagino l'autore abbia puntato sulla scelta iniziale che anni dopo vincola il percorso da seguire, cosa che a ben vedere per\u00f2 \u00e8 una caratteristica tipica di ogni scelta in un librogame. Si poteva fare di pi\u00f9? Probabilmente s\u00ec.Per via di questa aderenza al bando non perfetta, non me la sento di dare al corto il massimo dei voti ma si merita comunque una valutazione molto alta.Voto finale: 8,5"
    ],
    [
        "155019",
        "GGigassi",
        "Ottimo Corto storico. Ignoro se sia effettivamente cos\u00ec attendibile e documentato come lascia intendere, ma sicuramente d\u00e0 l\u2019impressione di esserlo e per me \u00e8 uguale. Poche regole ma chiare e facili da applicare. Un plauso al sistema con cui determinare se il paragrafo di destinazione \u00e8 quello giusto. Ho inoltre apprezzato l\u2019immagine non stereotipata ma disincantata (anzi, piuttosto critica) dei Druidi.Unici difetti potrebbero essere la mancanza di azione (ma \u00e8 perfettamente bilanciato dalla tensione che si percepisce a ogni paragrafo) e il fatto cheSpoileril traditore viene abbondantemente anticipato, ma forse \u00e8 una strategia dell\u2019autore per imbrogliare i leggiocatori che si ritengono pi\u00f9 scafati. In definitiva \u00e8 proprio bello, un Corto che ho gradito molto e che \u00e8 un piacere sia da leggere che da giocare, tanto pi\u00f9 che gli \u201cenigmi\u201d sono alla mia portata: durante la prima partita non ho risolto l\u2019indovinello ma ho capito cheSpoilerl\u2019alleanza andava fatta con la popolazione pi\u00f9 vicina (la mappa non era messa l\u00ec a caso!) e che per mostrare la propria unit\u00e0 bisognava non aver silurato nessun consigliere.Inoltre il tema di quest\u2019anno \u00e8 stato azzeccato in pieno, anche se bisogna leggiocarlo almeno due volte, ottenendo sperabilmente finali diversi, per apprezzarlo fino in fondo. A tal proposito \u00e8 anche molto apprezzabile che i finali \u201csbagliati\u201d non diano indizi sugli elementi per finirlo al meglio.E nonostante finirlo al meglio richieda delle condizioni stringenti non \u00e8 un true path, genere che detesto. Ma anche se lo fosse stato in questo caso avrei apprezzato lo stesso.Inizialmente pensavo di dargli 8 e mezzo, ma poi ho colto il colpo di genio per cuiSpoilerrisolvere l\u2019indovinello non agevola affatto il leggiocatore, anzi!Quindi gli do9 (nove), se poi dovessero esserci Corti ancora pi\u00f9 belli di questo ho tutto il tempo per modificare il voto."
    ],
    [
        "155021",
        "EGO",
        "Brennomi \u00e8 piaciuto abbastanza. Buon lavoro di documentazione e di caratterizzazione, svolgimento troppo breve ma interessante. Non sono stato a sviscerare il sistema del Rischio, che presumo sia stato ben studiato in relazione a quei check dell\u2019ultimo istante che decidono a quale finale possiamo accedere. Penso che la selezione di finali sia troppo stringata rispetto ad un sistema del genere, ma del resto, metterne di pi\u00f9 non avrebbe cambiato significativamente la storia (soprattutto la Storia) e avrebbe invece appesantito il tutto.In ogni caso ho finito il Corto col finale migliore al primo tentativo, facendo attenzione a quanto viene detto (gli indizi sono introdotti nei dialoghi e nelle descrizioni in modo molto naturale, aspetto lodevole). L\u2019unica cosa che non ho ottenuto \u00e8 stata l\u2019alleanza, elemento del quale non ho compreso a fondo la logica; per il resto, sono riuscito ad azzeccare tutte le scelte migliori. E proprio qui sta il punto pi\u00f9 debole del Corto: non c\u2019\u00e8 un vero incentivo a rileggerlo, se non la curiosit\u00e0 di fare una scelta diversa soprattutto al primo paragrafo, e magari di approfondire un po\u2019 un sistema di gioco che per\u00f2 non trova modo di esprimersi come forse potrebbe.Brennoha comunque il pregio di non sembrare un\u2019\u201doccasione sprecata\u201d: quel che c\u2019\u00e8 funziona bene, nei notevoli limiti del regolamento del concorso, e la parte \u201clibro\u201d \u00e8 ottima.Voto: 7,5"
    ],
    [
        "155029",
        "F.A.S.",
        "Brenno \u00e8 un interessante corto storico ambientato in un\u2019epoca e in un luogo di solito non associati alla cultura celtica, spesso l\u2019opinione comune associa i Celti al nord Europa e trascura completamente le testimonianze storiche e archeologiche molto pi\u00f9 antiche presenti in Italia. Solo per questo Brenno meriterebbe un plauso generale. Da apprezzare anche la scelta del genere che definirei strategico gestionale, dove si devono gestire le risorse a disposizione per ottenere il massimo dal popolo su cui si governa. Il sistema di gioco \u00e8 semplice, prevede solo una variabile di cui \u00e8 facile tenere traccia, il bando \u00e8 rispettato perch\u00e9 la scelta iniziale influisce significativamente sull\u2019esito finale, la difficolt\u00e0 l\u2019ho trovata bassa, una delle due frasi che si possono citare \u00e8 ovvio utilizzarla nella stessa occasione del padre, la seconda \u00e8 un po\u2019 meno ovvio ma neanche tanto. La scelta dell\u2019alleato a me \u00e8 sembrata ovvia, era l\u2019unico che poteva sentirsi minacciato dalla guerra con i Piceni. L\u2019autore \u00e8 anche bravo a depistare perch\u00e9 risolvere l\u2019unico enigma \u00e8 penalizzante, e il dilemma del traditore serve ad indebolire la posizione del protagonista alla vigilia di un incontro importante. L\u2019autore, o gli autori, infilano tre finali differenti nel corto e alcune note storiche alla fine per chi non conoscesse la storia pi\u00f9 antica d\u2019Italia, insegnando qualcosa o facendoci vivere un\u2019epoca storica trascurata nella letteratura librogiochistica.L\u2019unico difetto \u00e8 proprio l\u2019indovinello che mi ha obbligato a prendere carta e penna per impostare un sistema di due equazioni e due incognite per risolverlo.Il giudizio \u00e8 positivo anche se mi riservo di modificarlo in meglio successivamente, dopo aver letto tutti i racconti:Voto 7"
    ],
    [
        "155042",
        "giax",
        "Un bel corto storico, del quale ho apprezzato soprattutto l'ambientazione. Lo studio che c'\u00e8 stato dietro a una ricostruzione del genere \u00e8 evidente, mi domando se fossero conoscenze che facevano gi\u00e0 parte del bagaglio culturale dell'autore/autrice o se si sia semplicemente documentato.Bella la meccanica per riutilizzare l'insegnamento di tuo padre (uno dei due), mentre quella del rischio poteva essere sostituita con delle parole chiave, come fatto nel resto del corto.Ottima l'idea di mettere percorsi alternativi per raggiungere il finale positivo (ne ho contati 4), meno quella di avere un solo finale positivo (anche se forse l'ambientazione storica non permetteva molta flessibilit\u00e0).Il prologo \u00e8 un po' troppo didascalico, con delle parti in corsivo troppo lunghe, e anche la scena del traditore poteva essere accorciata.Una chicca, invece, quella per cuiSpoileril traditore \u00e8 diverso in base alle scelte fatte (o potrebbe non esserci del tutto).Le note al termine del corto sono interessanti, ma hanno un po' il sapore di \"avrei voluto mettere anche queste cose ma non ci entravano\".Il tema \u00e8 rispettato, dato che le scelte che prendiamo durante la vicenda modificheranno la Storia come la conosciamo (a patto di raggiungere il finale positivo).In conclusione, un gran bel corto, accurato e divertente, che forse avrebbe reso meglio con qualche pagina in pi\u00f9.Voto: 8"
    ],
    [
        "155043",
        "Flay4Fight",
        "Ottimo Corto a tema storico, che ci vede nei panni del figlio di un comandante alle prese con delle decisioni strategiche in vista di possibili guerre contro il suo popolo. A differenza del primo Corto, qui i paragrafi sono pi\u00f9 lunghi, ma comunque ottimamente scritti. Si vede che l'autore ha una certa esperienza. Le decisioni prese durante la lettura, insieme ai punti-rischio, incidono sui possibili finali (io ne ho raggiunti 2) e la \"citazione del padre\" \u00e8 una sorta di potere che ci d\u00e0 modo di stravolgere un punto della storia ignorando i possibili rimandi per leggerne uno nascosto.Interessanti, infine, le note scritte in fondo al Corto che danno la possibilit\u00e0 di comprendere meglio il tema storico.Voto: 7,5"
    ],
    [
        "155048",
        "powerbob",
        "Quando ho scoperto che si trattava di un corto storico, ero partito con basse aspettative perch\u00e9 \u00e8 un genere che di solito non mi entusiasma. Eppure mi sono dovuto ricredere, perch\u00e9 malgrado tutto il risultato \u00e8 davvero buono. \u00c8 quel tipo di racconto che potrebbe persino essere usato nelle scuole per insegnare la storia agli alunni in modo pi\u00f9 divertente, inserendo qua e l\u00e0 delle nozioni che anche non volendo rimangono in mente.Noto comunque molte similitudini con il corriere di Camelot, a cui forse l'autore si \u00e8 ispirato (si vogliono ottenere favori da Librarsi, eh? XD). Fateci caso: un comandante scomparso, il protagonista che deve andare in giro in cerca di alleanze o benedizioni, una minaccia che giunge cercando di approfittare della fragilit\u00e0 del popolo...Non ho comunque condiviso alcuni aspetti del racconto, come il punteggio di rischio che in fin dei conti serve a poco (bastava una parola chiave, come gi\u00e0 consigliato da altri utenti). Cos\u00ec come non ho apprezzato cos\u00ec tanta importanza alla questione del traditore, soprattutto tenendo conto che NON SERVE risolvere il giallo, se cos\u00ec vogliamo chiamarlo. Anche l'attinenza al bando non sembra delle migliori. Ho la sensazione che si poteva fare di meglio da questo punto di vista.In ogni caso, il corto si fa leggere che \u00e8 una meraviglia. L'ho giocato pi\u00f9 volte cercando di ottenere tutti e 3 i finali (e alla fine ce l'ho fatta, rimanendone piuttosto appagato).VOTO FINALE= 7"
    ],
    [
        "155055",
        "sancio",
        "Corto a tema storico in cui si respira l'aria e le vicende di quell'epoca. L'autore si \u00e8 ben documentato ed \u00e8 piacevole e immersivo vestire i panni del giovane condottiero.Ho dovuto fare parecchi tentativi per trovare il finale migliore dei tre, quindi per me \u00e8 un gran punto a favore. Bella la cartina iniziale, molto utili al coinvolgimento e perfetta chiusura le note storiche.Il tema del bando l'ho sentito poco perch\u00e9 si riduce ad un \"sono trascorsi sei anni\" mentre nel corto precedente ad esempio, molti oggetti erano descritti diversamente a seconda se ci trovassimo nel presente o nel passato.Voto: 7"
    ],
    [
        "155059",
        "ffdesign",
        "Un corto storico? Bene! Un corto storico ucronico? Benissimo! Un corto storico ucronico sui galli senoni? benissimissimo!Brenno, come avrete capito \u00e8 un corto storico-gestionale, che attinge a piene mani al tema scelto per quest\u2019anno. L\u2019eredit\u00e0 del passato e, di conseguenza, le sue implicazioni sul futuro \u00e8 narrata dall\u2019autore con una semplice domanda: \u201cCosa sarebbe successo se il figlio di Brenno avesse sconfitto i Romani?\u201d. Il what if tanto caro a molti. Anche se lo si percepisce solo nel caso troviate il finale buono.La meccanica di gioco \u00e8 a due variabili. Abbiamo una scelta iniziale (la scelta tra due citazioni di nostro padre, Brenno the original) che decreter\u00e0 il percorso che seguiremo nella nostra partita e una serie di punti rischio che accumuleremo durante il gioco, in base alle nostre scelte. Tutto molto semplice da tenere a mente. I punti rischio, anche se, come ha fatto notare Prodo, potevano essere sostituiti da parole chiave, mi hanno comunque dato la sensazione che stessi facendo una scelta significativa, e ne ho percepito l\u2019urgenza o il pericolo che si correva a farla. Non a caso scelte rischiose portano punti rischio\u2026 ma dai.La cura dell\u2019autore nel ricostruire la storia di Brenno e del suo ipotetico erede (tutto quello che so su Brenno l'ho imparato da Attila flagello di Dio, dove il Diego nazionale lo chiamava Brennero. Come dimenticare la citazione: Cio\u00e8, tu basta che dici va vivis guizzi, e metti dentr la spada ne piatto e subito hai dopo dell'oro\u2026 bell'idea!) denota una passione per il periodo storico, passione che si evince anche dalla dettagliata appendice finale.Trovare il finale migliore vi impegner\u00e0 in pi\u00f9 di una run, dovendo riuscire a collezionare una serie di eventi che vi porteranno alla resa dei conti con i vostri stessi compagni, punto del corto in cui vi aggiudicherete almeno uno dei due finali migliori. A ogni modo, la settatura (si dice settatura?) della difficolt\u00e0 di gioco \u00e8 ottima e denota che dietro ci sia una mano sapiente. Nel caso fosse un esordiente, beh, complimenti.Ma ha anche dei difetti. Che poi proprio difetti non sono, ma ho trovato un po\u2019 troppo preponderante la parte dell\u2019intrigo a corte rispetto a quella bellica. Forse paga un po\u2019 lo spazio a disposizione, spazio che viene rubato dai tre finali molto curati.8.5"
    ],
    [
        "155064",
        "FinalFabbiX",
        "BRENNO - Voto 8Corto tecnicamente ineccepibile. Strutturato con criterio, con alle spalle una documentazione storica curata, un semina e raccogli intelligente, una serie variegata e bilanciata di elementi ludici (frase da usare al momento giusto/punteggio da equilibrare/scelte da fare sulla base di indizi nel testo).Giocato tre volte + mappatura completa, vinto al secondo colpo con un po' di fortuna.Eppure, la somma mi ha dato meno delle parti. Mi \u00e8 difficile spiegare il perch\u00e9, ma credo che questi siano i quattro motivi pi\u00f9 rilevanti:Uso di elenchi per introdurre i personaggi e le scelte pi\u00f9 importanti: l'emblema sono i paragrafi 1, per i consiglieri e 5, per le colonie.Intento didattico. Non so se e quanto fosse voluto, ma il risultato finale \u00e8 un po\u2019 fastidioso. La trama \u00e8 microscopica rispetto al mare di informazioni ricevute. Date, luoghi, nomi e altro nozionismo che in un corto non trova lo spazio per stemperarsi. Il risultato non \u00e8 un racconto storico, ma un corto sulla storia.Personalmente, l'ambientazione scelta mi annoia. La conoscevo gi\u00e0 a grandi linee, come ogni studente liceale, e il corto non mi ha dato motivi per appassionarmi e cambiare idea.Il tema viene accennato alla fine, senza essere approfondito. Ho vinto, mi sono fatto un culo cos\u00ec e il premio \u00e8 un testo che dice \"bravo hai vinto, e i romani hanno perso\". Mi sarebbe piaciuto vedere le conseguenze di tutto ci\u00f2 nel lungo periodo. Quanto sarebbe stato figo chiudere con una scena ai giorni nostri, con dei turisti che visitano dei monumenti druidici anzich\u00e9 il Colosseo, oppure un ragazzino che guarda i meme sul \"Rifondiamo l'impero dei Senoni\"?Con pi\u00f9 pagine a disposizione, tali difetti verrebbero ridimensioni. Non posso promuovere il corto a pieni voti come racconto a s\u00e9, per\u00f2 credo sia un ottimo candidato per il premio Librarsi."
    ],
    [
        "155077",
        "djmayhem",
        "Trama: Brenno, comandante dei Senoni, compie scorrerie nella penisola italica, saccheggiando Roma e occupano le Marche. Alla sua morte il figlio ne eredita il comando e deve immediatamente compiere delle scelte importanti per il futuro del suo popolo, minacciato da Piceni che intendono riconquistare i territori perduti.Attinenza al bando: Pi\u00f9 che nella struttura del gioco troviamo l\u2019attinenza al bando nella classica \u201ccolpa dei padri che ricade sui figli\u201d, Brenno ha conquistato dei territori e ora tocca a suo figlio mantenerli affrontando le minacce dei popoli confinanti. Allo stesso tempo le scelte strategiche del protagonista influiranno sul destino dei Senoni.Giocabilit\u00e0: Si tratta di un abile gioco di strategia, in cui il protagonista, gravato dal peso lasciato dal padre, deve cercare di trovare alleanze, individuare traditori ed affrontare il delegato dei Piceni che porta la minaccia di una guerra.particolarit\u00e0: A differenza dell\u2019autore che mostra di conoscere bene la storia, non ricordavo questo particolare episodio MA essendo un estimatore del cinema di genere italiano ho visto, nell'ampia filmografia peplum degli anni \u201960, il film \u201cBrenno il nemico di Roma\u201d con il mitico Gordon Mitchel, per cui ho apprezzato comunque l\u2019ambientazione cos\u00ec ben riportata dall\u2019autore.Giudizio finale: Non sono un particolare amante dei giochi di strategia militare (sia gdr che videogame) ma il corto di Brenno riesce a concentrare in pochi paragrafi diverse opportunit\u00e0 per il lettore, con un sistema di gioco semplice ma ben congeniato (il ricordare la frase di Brenno mi ha permesso di stringere alleanza con i Dori), che permette anche di leggerlo pi\u00f9 volte.Dato lo spazio ridotto questo corto sembra un bel incipit di un libro nostro, invito l\u2019autore a proseguire la scrittura dell\u2019opera per rimpolpare la nostra serie di libri gioco.voto: 8"
    ],
    [
        "155080",
        "Pirata delle Alpi",
        "Recensione di BrennoQuesto \u00e8 un interessante corto storico che sottolinea il passato celtico di alcune zone d'Italia: i Celti erano sparsi su quasi tutta l'Europa e non solo nelle isole britanniche! Ringrazio l'autore misterioso per questa lezione di Storia, che non fa mai male.L'aspetto letterario \u00e8 curato bene e ci si immedesima facilmente nei panni di questo figlio che eredita una corona difficile da portare: i nemici serpeggiano dappertutto. Quindi, un corto scritto molto bene, con pochi personaggi, ma tutti utili e credibili. Bene la ricerca sulle Marche: Seni \u00e8 l'odierna Senigallia, Cigulum \u00e8 Cingoli (\"Gingoli\" in vernacolo) e il Picchio \u00e8 anche il simbolo di TV Centro Marche!A livello ludico, tutto funziona bene e mi piace il concetto dei finali multipli a seconda delle scelte fatte in precedenza. Bene il sistema del Rischio e del giusto utilizzo delle frasi famose del padre. Per\u00f2, ci sono un po' troppe indicazioni su chi \u00e8 il Giuda (non so voi, ma mi ha rammentato \"Traversata Infernale\", sar\u00e0 voluto?) o su quando utilizzare le citazioni.pap\u00e0 ha scritto:Vae victis!\"Brenno\" c'entra con il tema di quest'anno: ogni decisione avr\u00e0 delle conseguenze per l'intero popolo dei Senoni e non solo.Amico autore, hai fatto un buon lavoro!Il mio voto \u00e88"
    ],
    [
        "155088",
        "Budellaro",
        "ho apprezzato molto il fatto che, mentre lo leggevo, avessi l'impressione che la maggior parte delle scelte fossero cruciali. Oltre a questo ho trovato la prosa molto coinvolgente al punto da farmi calare nell'atmosfera. In definitiva mi \u00e8 piaciuto. Per\u00f2 non trovo che il tema del bando sia centratovoto: 7,5"
    ],
    [
        "155096",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Corto molto elegante nella struttura(+) Meccaniche di gioco variegate(+) Stile di scrittura chiaro e funzionale alla storia narrata(+) Dettagli storici ben curati corredati con note finaliCONTRO(-) Lo spazio limitato sicuramente penalizza il corto, infatti la trama narrata \u00e8 molto limitata e non riesce a caratterizzare in pieno il protagonista con i comprimari della storia.(-) Nonostante il corto sia molto buono a mio avviso non ha caratteristiche che lo elevino all'eccellenzaIn particolare per me durante la lettura non c'\u00e8 mai stato un vero momento di climax o di particolare coinvolgimentoADERENZA Al TEMA: BuonaIl concetto di eredit\u00e0 del passato \u00e8 sicuramente presente anche se indubbiamente potrebbe essere meglio sviluppata con un po' pi\u00f9 di spazio a disposizione.POTENZIALE DI AMPLIAMENTO: Molto altoGiudizio Finale: Ho giocato il corto con molto piacere e dopo la prima sconfitta ero motivato a ritornare sui miei passi e tentare altre strategie. Purtroppo \u00e8 mancata la scintilla per una valutazione pi\u00f9 alta ma ne percepisco un alto potenziale e una gran cura nella sua stesuraVOTO 8"
    ],
    [
        "155099",
        "Periodonikes",
        "Prime impressioni: Apro il corto e la mappa (aggiunta carina e apprezzata) e il prologo mi catapultano nel corto storico che, ammetto, non \u00e8 il mio genere. Procedo con la lettura e trovo una meccanica simpatica (frase del padre) e un punteggio di rischio. Ok, direi che come regolamento ci siamo. Leggo e subito la prima scelta mi mette in crisi, corrompere i druidi? Cos\u00ec attirer\u00f2 le ire degli d\u00e8i... ma la benedizione \u00e8 essenziale per avere il sostegno del popolo. Scelgo di rinunciare alla benedizione e ottengo una parola chiave da tenere in memoria. Bene ma non benissimo, non me lo aspettavo visto che non ne parla il regolamento.SpoilerContinuo a leggere e vivo un susseguirsi di emozioni e scelte difficili da ponderare, ognuna sembra importante ma nessuna sembra casuale, c'\u00e8 sempre dietro un ragionamento. Ragionamento che evidentemente sbaglio visto che ottengo il finale 1, che penso essere il peggiore. Ho anche provato a citare mio padre con i Dori, fallendo. Alla fine del corto la voglia di rigiocarlo per trovare la strada giusta \u00e8 altissima, e questo per me \u00e8 un ottimo segno di qualit\u00e0.Aderenza al tema e narrazione: Nonostante non piaccia il tema storico e non mi intenda di Senoni e compagnia, il corto mi ha preso subito, gi\u00e0 dal prologo duale. Ho trovato la narrazione immersiva, mi sono immedesimato in Brenno jr. e mi bevevo il testo un paragrafo dopo l\u2019altro, anche alla ricerca di indizi. Non avrebbero guastato descrizioni pi\u00f9 accurate o maggior cura nella prosa, ma a mio parere con lo spazio limitato del bando il lavoro narrativo \u00e8 ben fatto. Inoltre, a mio avviso il corto \u00e8 attinente al bando al cento per cento:Spoilerun corto storico dove le nostre scelte portano o meno a cambiare la storia, con un due finali ucronici e uno realistico. Ottimo lavoro!Come ho letto il corto e gameplay: Da cellulare, steso nel letto prima di dormire. Mi sono detto \u201cFaccio una partita e basta\u201d ma dopo la sconfitta non ho resistito e ne ho fatta una seconda, per vedere come andava a finire. Ammetto che la struttura del corto mi ha esaltato.SpoilerIn 14 pagine scarse (una abbondante \u00e8 dedicata a mappa e note storiche) e 54 paragrafi siamo messi di fronte non solo a scelte che portano a conseguenze nel breve e nel lungo termine, tutte sensate e con indizi sparsi nella parte narrativa per risolverle nel modo giusto, ma addirittura a un sistema di \u201ckarma\u201d ben nascosto con il nome di Rischio che porta ognuno dei nostri tre a volerci tradire! Il tutto con una coerenza e accuratezza nei rimandi spaventosa. In pi\u00f9, abbiamo anche un ulteriore \u201cpotere speciale\u201d, ovvero la frase del padre (anzi, le DUE frasi, determinate dalla scelta nel prologo) da usare con saggezza al momento giusto.L\u2019eredit\u00e0 del corto (o altrimenti detto, cosa mi ha lasciato dopo la lettura): Meraviglia, stupore, gioia. Chi ha scritto il corto ha messo in queste quindici pagine un grande impegno che va premiato.Giudizio finale: Candidato alla vittoria???EDIT dopo aver letto le altre recensioniIndovinello:SpoilerNelle tre run ho sempre schivato l'indovinello perch\u00e9 avevo capito, dal prologo, che la scelta giusta era non risolverlo. Durante poi la mappatura, mi \u00e8 capitato di leggerlo e dopo aver provato qualche volta a mente, mi \u00e8 venuto spontaneo prendere carta e penna. Poi ho realizzato che stavo andando contro le regole del bando. Considerando che non \u00e8 un enigma bloccante in nessun modo e, anzi, risolvere l'enigma ti penalizza, potrebbe essere un peccato veniale. Ma mi rimane il dubbio: se era una parte marginale del corto e addirittura penalizzante, perch\u00e9 non inserire un enigma pi\u00f9 banale per non rischiare la penalit\u00e0 da attinenza al bando? Spero che chi ha scritto il corto risponder\u00e0 a questo quesito, anche a fine concorso. Per il momento, per quanto detto sopra, non mi sento di penalizzare troppo il resto dell'ottimo lavoro, quindi aggiunger\u00f2 solo un \"???\" nella valutazione. XD"
    ],
    [
        "155106",
        "mark phoenix 79",
        "molto bello questo corto a tema storico.mi ha decisamente convinto mi \u00e8 piaciuto tanto, ma proprio tanto.\u00e8 piacevole sia la parte di lettura che quella ludica.il corto \u00e8 molto ben costruito con diverse strade al suo interno, enigma risolvibile e la chicca della mappa.promosso a pieni votivoto 8"
    ],
    [
        "155109",
        "Adriano",
        "Ammetto che i corto con troppi dialoghi non mi hanno mai appassionato, e qui ce ne sono tanti.In generale il corto non \u00e8 male: contiene diversi approfondimenti, segno che comunque l\u2019autore/autrice ha lavorato molto nella costruzione del suo racconto, e questo mi sembra un aspetto positivo.Gli aspetti ludici delle scelte sembrano ben calibrati per dare un minimo di sfida: per esempio, durante la scelta dell\u2019alleanza con i Dori il testo d\u00e0 al lettore un\u2019informazione utile per compiere la successiva scelta, e in questo l\u2019autore/autrice ha fatto un buon lavoro perch\u00e9 non ci si trova a cospetto di un \u201ctrial & error\u201d, ma le scelte richiedono un minimo di ragionamento.Di fondo, comunque, ci sono un paio di cose che non mi hanno convinto:1)\u00a0 alcuni aspetti del regolamento: il discorso di aggiungere o sottrarre 10 in concomitanza di alcuni paragrafi secondo me ha una falla, e cio\u00e8 che il riconoscimento del paragrafo di uscita si basa sulla stessa frase in entrambi i frangenti. Se mi trovo in una o nell\u2019altra circostanza, finire in uno dei due paragrafi che iniziano con \u201cCiti tuo padre\u201d \u00e8 veramente lo stesso?2)\u00a0 i passaggi a senso unico: la giocabilit\u00e0 non \u00e8 ai minimi storici, per\u00f2 \u00e8 abbastanza bassa, nel senso che dopo aver capito le dinamiche di alcuni passaggi (es: benedizione, alleanze), ottenerle \u00e8 semplice, fare le scelte corrette diventa semplice. Ma questo, appunto, \u201cappiattisce\u201d troppo le partite successive secondo me.Sono rimasto per\u00f2 stupito del fatto che, quando il corto sembrava ingranare, un escalation improvvisa di paragrafi ha portato , in due scelte, alla conclusione.Le letture successive hanno evidenziato una seconda parte del corto forse un po\u2019 troppo frettolosa, secondo me le ottime premesse convincono il lettore ad aspettarsi una parte finale molto strategica (a me, almeno, ha dato questa impressione), ma poi la seconda parte implode sulla prima (se non ho un\u2019alleanza, spesso termina tutto, il che rende \u201cmeccanica\u201d la scelta delle alleanze); se hai accusato uno dei tuoi consiglieri, i Piceni ti reputano instabile e si arriva alla fine con molto (troppo) amaro in bocca.Insomma, mi ero immaginato tutta una parte strategica e politica che per\u00f2 non c\u2019\u00e8, e sicuramente il poco spazio a disposizione ha portato l\u2019autore/autrice a chiudere frettolosamente le sezioni finali.Peccato perch\u00e9 l\u2019immedesimazione c\u2019\u00e8, la storia prende molto e sebbene ci siano tantissimi dialoghi si lascia leggere con piacere.Voto: 7."
    ],
    [
        "155111",
        "2p2z",
        "Si tratta di un corto fatto bene come struttura, ma a me personalmente non ha fatto impazzire. L'ho trovato al contrario abbastanza noioso, sia nei contenuti che nello svolgimento. Vengono date troppe informazioni che io personalmente non ho avuto il tempo di assimilare: i personaggi e i fatti aleggiano sullo sfondo privi di concretezza, semplici nomi che faticano a restare impressi nella memoria e nulla di pi\u00f9. In particolare i personaggi non sono ben caratterizzati, anzi a volte su di loro vengono date informazioni contrastanti rispetto a quelle date in precedenza: Epona, per esempio, viene descritta prima come migliore stratega, poi come donna guerriero (e perch\u00e9 invece non \"guerriera\"?).Probabilmente il corto \u00e8 stato penalizzato dallo spazio e la caratterizzazione dei personaggi ne \u00e8 uscita notevolmente sacrificata, ma la mia impressione \u00e8 che anche lo stile narrativo manchi di quel colorito che invece avrebbe potuto conquistarmi e farmi appassionare alla storia. Ho giocato in maniera molto meccanica, senza un reale trasporto, e questa cosa mi \u00e8 dispiaciuta assai.Il sistema dei fattori di rischio viene sfruttato poco, ma intuisco che gli autori abbiano voluto dare un assaggio, forse in prospettiva di un lavoro pi\u00f9 lungo dove sicuramente avrebbe un utilizzo maggiore. Mi \u00e8 piaciuta in parte l'idea che sia il fattore di rischio a determinare se hai indovinato quale consigliere accusare, ma questo purtroppo determina l'impossibilit\u00e0 di inserire degli indizi che aiutino chi legge a stabilire se incriminare un consigliere piuttosto che un altro, e questo \u00e8 stato parecchio insoddisfacente (per una persona che ama mettere alla prova le proprie capacit\u00e0 investigative).Insomma, riconosco il potenziale del corto, ma giocarlo non mi ha dato quella soddisfazione che speravo da una storia promettente come questa.Do 6, con riserva."
    ],
    [
        "155114",
        "FinalFabbiX",
        "STOP!Votazioni chiuse!"
    ],
    [
        "155545",
        "FinalFabbiX",
        "Inoltro una serie di chiarimenti inviati da chi ha scritto il corto:Tento di chiarire alcuni dubbi:TEMA. Nel bando si parla di ucronie, cos\u00ec ho usato il corto storico per dare a chi legge la possibilit\u00e0 di modificare la Storia facendo le scelte giuste. A mio avviso, l'importante era che l'impatto non fosse marginale: se si raggiunge il finale 3, i Romani verranno sconfitti prima della nascita dell'Impero Romano (le prime due note finali si riferiscono proprio a questo), con conseguenze inimmaginabili per il nostro presente. Inoltre, ho inserito anche una scelta nel prologo che avrebbe modificato il resto del corto, in modo che non solo si avesse una modifica sulla Storia come la conosciamo (passato-presente), ma anche un impatto sulla storia del protagonista (ragazzino-adulto).PUNTI RISCHIO. Il bando richiedeva di non prendere appunti, ma il mio corto necessitava di diverse parole chiave (fino a 10). Temendo che qualcuno potesse trovare difficolt\u00e0 a memorizzarle (soprattutto nelle run successive alla prima, dove \u00e8 pi\u00f9 facile confondersi), ne ho sostituite alcune con i punti rischio, che non richiedono memoria (usando le dita, come specificato nel bando). Lo scopo era di alleggerire il lavoro del lettore, che poteva cos\u00ec concentrarsi sui ragionamenti pi\u00f9 che sul tenere a mente qualcosa.2p2z ha scritto:Epona, per esempio, viene descritta prima come migliore stratega, poi come donna guerriero (e perch\u00e9 invece non \"guerriera\"?)I Senoni erano divisi in caste, la principale era quella dei guerrieri, che racchiudeva tutti coloro che avevano a che fare con la guerra, compresi gli strateghi e il comandante assoluto.La casta dei guerrieri era composta quasi esclusivamente da uomini. Il termine donna guerriero serve per sottolineare questa cosa, dato che il punto di vista \u00e8 di un membro della casta dei guerrieri. Oggi le cose sono diverse (a volte non cos\u00ec tanto, purtroppo), ma nel corto ho tentato di restituire il modo di pensare di un Senone di 2500 anni fa (spero di non aver offeso nessuno!).2p2z ha scritto:l'impossibilit\u00e0 di inserire degli indizi che aiutino chi legge a stabilire se incriminare un consigliere piuttosto che un altro, e questo \u00e8 stato parecchio insoddisfacente (per una persona che ama mettere alla prova le proprie capacit\u00e0 investigative)Gli indizi ci sono, puoi chiedere aiuto sul forum, i giudici hanno le soluzioni.Pirata delle Alpi ha scritto:Per\u00f2, ci sono un po' troppe indicazioni su chi \u00e8 il GiudaGGigassi ha scritto:il traditore viene abbondantemente anticipatoCi sono due potenziali traditori: probabilmente nelle vostre run avete agito in modo da attivarne uno ma non l'altro.EGO ha scritto:L\u2019unica cosa che non ho ottenuto \u00e8 stata l\u2019alleanza, elemento del quale non ho compreso a fondo la logicaEGO ha scritto:non c\u2019\u00e8 un vero incentivo a rileggerlo, se non la curiosit\u00e0 di fare una scelta diversa soprattutto al primo paragrafoForse le due cose sono collegate!F.A.S. ha scritto:L\u2019unico difetto \u00e8 proprio l\u2019indovinello che mi ha obbligato a prendere carta e penna per impostare un sistema di due equazioni e due incognite per risolverloPeriodonikes ha scritto:perch\u00e9 non inserire un enigma pi\u00f9 banale per non rischiare la penalit\u00e0 da attinenza al bando?Ammetto che avrei potuto inserirne uno pi\u00f9 semplice, ma l'indovinello non richiede per forza carta e penna. Il risultato va moltiplicato per 5 e non pu\u00f2 essere dispari (\u00e8 il doppio di un altro numero), quindi gli unici valori validi sono 2, 4, 6, 8 e 10. Basta provarli uno alla volta (x+2 deve essere il doppio di x-2)."
    ],
    [
        "155628",
        "2p2z",
        "FinalFabbiX ha scritto:Inoltro una serie di chiarimenti inviati da chi ha scritto il corto:2p2z ha scritto:Epona, per esempio, viene descritta prima come migliore stratega, poi come donna guerriero (e perch\u00e9 invece non \"guerriera\"?)I Senoni erano divisi in caste, la principale era quella dei guerrieri, che racchiudeva tutti coloro che avevano a che fare con la guerra, compresi gli strateghi e il comandante assoluto.La casta dei guerrieri era composta quasi esclusivamente da uomini. Il termine donna guerriero serve per sottolineare questa cosa, dato che il punto di vista \u00e8 di un membro della casta dei guerrieri. Oggi le cose sono diverse (a volte non cos\u00ec tanto, purtroppo), ma nel corto ho tentato di restituire il modo di pensare di un Senone di 2500 anni fa (spero di non aver offeso nessuno!).Ti ringrazio per il chiarimento. Assolutamente, non hai offeso nessuno (per lo meno me) mi \u00e8 venuto da chiedere semplicemente perch\u00e9 nei librigame si incontrano spesso queste formule (donna guerriero, guardia donna... vediUsurpatore!) e volevo assicurarmi che fosse una scelta intenzionale e non automatica.FinalFabbiX ha scritto:2p2z ha scritto:l'impossibilit\u00e0 di inserire degli indizi che aiutino chi legge a stabilire se incriminare un consigliere piuttosto che un altro, e questo \u00e8 stato parecchio insoddisfacente (per una persona che ama mettere alla prova le proprie capacit\u00e0 investigative)Gli indizi ci sono, puoi chiedere aiuto sul forum, i giudici hanno le soluzioni.Ora forse ricordo male (del resto \u00e8 passata qualche settimana), ma correggimi se sbaglio: il colpevole non cambia a seconda dei punti rischio? Mi pare che se erano pari era uno e se erano dispari era l'altro. Almeno cos\u00ec mi era sembrato dai vari tentativi che ho fatto. Comunque non volevo intenderla come nota di demerito (anzi, \u00e8 un'ottima tecnica per simulare una svolta data dal caso senza ricorrere ai dadi, molto ben congegnata), dicevo soltanto che per quanto riguarda la mia esperienza di lettura avrei preferito una soluzione pi\u00f9 ragionata. Ma con il senno di poi mi rendo conto che lo spaesamento che ho provato rievoca probabilmente quello del personaggio protagonista.Molto probabilmente rivaluter\u00f2 il mio voto finale nell'ultima settimana."
    ],
    [
        "155742",
        "FinalFabbiX",
        "Risposta:Ah, ma qui c'\u00e8 un equivoco! Ora capisco il motivo della tua critica iniziale...In realt\u00e0 la distinzione fra pari e dispari non ha nulla a che fare con il caso. Dietro c'\u00e8 un piccolo escamotage matematico (che ho rub... preso in prest... \u00e8 un omaggio a Cupe Vampe di Zakimos e GGigassi!).Senza scendere nei dettagli, se nel paragrafo 37 il rischio \u00e8 dispari, io SO con certezza che tu sei passata in un certo paragrafo dove hai pestato i piedi a un consigliere, che non \u00e8 quello che tu hai incarcerato. Quindi, mi dispiace, ma ti attende una coltellataSe, al contrario, il rischio \u00e8 pari, allora sei passata in un altro paragrafo, dove hai pestato i piedi a un altro consigliere che \u00e8 esattamente quello che tu hai incarcerato. Quindi, complimenti, ti attende l'epilogo migliore (che ovviamente ti attende anche se il rischio \u00e8 zero, ovvero se non hai pestato i piedi a nessuno).Vorrei precisare che la complessit\u00e0 dello stratagemma \u00e8 interamente a carico dell'autore: il lettore deve solo guardare quante dita ha alzato e andare al paragrafo corrispondente."
    ],
    [
        "155871",
        "Zakimos",
        "Avevo mancato completamente la risposta dell'autore non pi\u00f9 misterioso, non posso che essere onorato per la citazione di Cupe Vampe, tra l'altro vinto al concorso dell'anno precedente!E a tal proposito segnalo a Giax che non avevo colto il motivo per cui il corto era aderente al concorso. Mancanza mia, a cui ho posto rimedio durante la settimana alzando il voto di conseguenza. E anche stavolta Giacomo punta al primo posto: gli auguro di farcela, perch\u00e9 Brenno col senno di poi \u00e8 stato uno dei racconti migliori, forse penalizzato dal calendario d'uscita."
    ],
    [
        "155874",
        "giax",
        "Grazie davvero dell'apprezzamento. Non credo di avere chance, ma mai dire mai."
    ],
    [
        "155930",
        "Zakimos",
        "giax ha scritto:Grazie davvero dell'apprezzamento. Non credo di avere chance, ma mai dire mai.Cos'\u00e8 che dicevi? XDPi\u00f9 vittoria di questa non so cosa c'\u00e8! Complimenti per la meritatissima pubblicazione!"
    ],
    [
        "155940",
        "giax",
        "No, in effetti ancora non ci credo!"
    ]
]