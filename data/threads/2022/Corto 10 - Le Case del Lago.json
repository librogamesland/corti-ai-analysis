[
    [
        "155373",
        "FinalFabbiX",
        "VOTAZIONI #5(fino a domenica 13)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155377",
        "GGigassi",
        "Molto simpatico. Ho trovato qualche errorinoSpoiler\"unA attimo\", possiamo trovare il cadavere del rider anche se non l'avevamo chiamato, oltre al fatto che non ci sono i link. Non sar\u00e0 da podio ma si fa leggere con piacere, \u00e8 anche scritto piuttosto bene."
    ],
    [
        "155382",
        "Prodo",
        "Mi da l'idea che l'autore di questo corto sia uno scrittore che non ha grande esperienza di librogame o narrativi interattiva. Questo perch\u00e9 ho trovato l'introduzione ben scritta e divertente, in grado di unire atmosfera carica di premesse orrorifiche (l'apocalisse zombie \u00e8 approcciata molto bene e la consapevolezza del protagonista cresce con i giusti ritmi) ad alcune trovate ironiche (il cavalier Mariuolo mi ha fatto ghignare, molto divertente e un filo craxiano), e l'atmosfera del racconto resa adeguatamente: la sensazione di isolamento nella mega villa mentre il mondo intorno va allo sfacelo \u00e8 tangibile e aiuta a immedesimarsi alquanto (e mi ha ricordato diary of the dead del grande Romero che \u00e8 gi\u00e0 un bene).A questa intrigante premessa tuttavia non fa seguito un racconto all'altezza e principalmente per problematiche strutturali legate alla sua natura interattiva. Faccio di seguito un breve elenco di quello che secondo me non va ne Le Case del Lago:1) Ci sono tantissime ripetizioni, tanti \"sembra\", \"sorta\", \"pare\", \"cerchi\", \"riesci a\", tanti giri di parole \"orpellici\" che appesantiscono la narrazione senza una reale utilit\u00e0. Secondo me l'opera andava riletta meglio e sistemata con qualche ulteriore sforbiciata.2) La parte introduttiva, come gi\u00e0 detto, \u00e8 molto curata e l'escalation da sbornia post festa a lotta per la sopravvivenza \u00e8 la parte migliore dell'opera. Purtroppo al preambolo curato non fa da contrappeso un altrettanto valido sviluppo della storia. Ho l'impressione che l'autore si sia fatto sorpendere dalla carenza di spazio e sia stato costretto a sviluppare la vicenda e chiuderla frettolosamente per non sforare. Anche l'unico finale \"positivo\" presente appare un po' fiacco e sbrigativo e conferma di tale sensazione.3) In un racconto di soli 30 paragrafi ci sono almeno tre falsi bivi. Tre scelte cio\u00e8 in cui optare tra A e B porta comunque a una sola evoluzione (se scegliamo A per dire finiamo comunque per ritrovarci in B ). \u00c8 un errore classico quando si scrivono LG, ma qui si ripropone troppo spesso considerata la brevit\u00e0 dell'opera.4) Ci sono alcuni errori di consecutio. Faccio un esempio: al paragrafo 18, dopo aver visto lo zombie fuori casa tramite il videocitofono vado a cercare un'arma in salotto e me lo ritrovo, senza che si capisca come, dentro il soggiorno pronto a saltarmi addosso.5) Ci sono un paio di passaggi in cui veniamo rimandati di paragrafo in paragrafo senza possibilit\u00e0 di scelta fino a raggiungere una istant death. Anche qui l'idea di fondo \u00e8 quella di cui spra, che l'autore si sia accorto improvvisamente di aver esaurito lo spazio a disposizione e sia stato costretto a chiudere rapidamente le diramazioni per non andare oltre i limiti stabiliti dal bando.Autore misterioso non te la prendere, ma il tuo lavoro \u00e8 quello che, personalmente, mi \u00e8 piaciuto meno fino a questo punto del concorso. Hai messo in luce buone doti narrativi e di ambientazione, nonch\u00e9 un'apprezzabile ironia di fondo e per questo giudico sufficiente il tuo sforzo: non mi sento per\u00f2 di assegnargli un giudizio pi\u00f9 alto. Le basi comunque ci sono: se vorrai affinare la tua conoscenza del genere secondo me in futuri concorsi potresti salire moltissimo di livello.Voto Finale di Prodo: 6."
    ],
    [
        "155383",
        "Zakimos",
        "Gli abbinamenti a volte fanno tanto: questa settimana un corto ha il record di \"cerchi di...\" e \"riesci a...\" in concorso, mentre l'altro non ne ha neanche uno. Mi prendo comunque del tempo per valutare entrambi i corti per ci\u00f2 che sono, senza paragonarli."
    ],
    [
        "155389",
        "sancio",
        "Questo corto \u00e8 incentrato sulla classica fuga dagli Zombie, quindi non molto originale. Lunghissima introduzione a muro di parole e con molte ripetizioni (\"tuo padre\", \"quartiere\", \"terreno\"), che affliggeranno anche il resto dell'opera. Ci sono inoltre frequenti imprecisioni ed errori come \"stile imperiale\" anzich\u00e9 \"stile impero\" e \"gli dici di smettersela\".Anche la punteggiatura \u00e8 molto migliorabile, come certe situazioni illogiche tipo ai par. 7 (dove guardo dal monitor all'esterno senza aprire la porta) e il seguente 18, (dove mi trovo senza spiegazioni il nemico dentro casa).Il comparto \"game\" \u00e8 affidato interamente ai bivi, purtroppo ci sono poche variabili, un paio di ID e un finale positivo.Sull'aderenza al tema non ci siamo. Non ho trovato niente a riguardo.Voto: 4"
    ],
    [
        "155390",
        "djmayhem",
        "sancio ha scritto:Sull'aderenza al tema non ci siamo. Non ho trovato niente a riguardo.Voto: 4io ho supposto che l'eredita del passato che si ripercuote siano le azioni del padre (speculazione, edificazione sul solito terreno di sepoltura, ecc) che ora si ripercuotono sul protagonista, non vedo altrimenti."
    ],
    [
        "155391",
        "sancio",
        "djmayhem ha scritto:sancio ha scritto:Sull'aderenza al tema non ci siamo. Non ho trovato niente a riguardo.Voto: 4io ho supposto che l'eredita del passato che si ripercuote siano le azioni del padre (speculazione, edificazione sul solito terreno di sepoltura, ecc) che ora si ripercuotono sul protagonista, non vedo altrimenti.Pu\u00f2 essere.. anche se molto tirata per i capelli."
    ],
    [
        "155392",
        "EGO",
        "Un Corto simpatico, per quanto ingenuo. L\u2019autore ha avuto buon senso a non volersi impelagare in un sistema di gioco, optando per la formula \u201cScegli la tua avventura\u201d, che gi\u00e0 cos\u00ec non \u00e8 scevra da errori di continuity: trovo il rider morto anche se non ho ordinato niente, mi trovo lo zombi in casa sebbene non abbia aperto la porta. E il testo ha numerose incongruenze, come la torcia del cellulare che muore e poi si riattiva per esigenze di trama, o il personaggio che si risveglia \u201cdopo mezzogiorno\u201d ma improvvisamente si sta facendo notte. Il fatto che ci siano molti bivi senza vera uscita potrebbe essere un escamotage da principiante, ma \u00e8 coerente con lo spirito del Corto e a me sembra legittimo. Almeno non ti illudi per ore di essertela scampata come nella Casa Infernale e libri simili.Lo stile di scrittura non \u00e8 impeccabile: ci sono diversi refusi e parecchie ripetizioni. Inoltre la punteggiatura \u00e8 incerta e alcuni paragrafi prendono pi\u00f9 spazio del dovuto. L\u2019introduzione, per\u00f2, \u00e8 proprio simpatica e mette subito di buon umore, facendo perdonare all\u2019opera qualche magagna.Voto: 6.5"
    ],
    [
        "155395",
        "GGigassi",
        "Un Corto veramente molto simpatico, che nasce come omaggio alla commedia all\u2019italiana (non mi spingo a illudermi che sia anche un omaggio al mioIl Palazzinaro) ma diventa presto, e prevedibilmente, un horror con zombi. Tra l\u2019altro, non so se \u00e8 una cosa che ho provato solo io, trovo che l\u2019innesto di un elemento horror in un contesto quotidiano se non proprio ridanciano come questo sortisca un effetto molto pi\u00f9 spaventoso che leggere una storia dichiaratamente horror.Lo stile di scrittura per me \u00e8 perfetto, semplice e misurato ma efficacissimo nell\u2019evocare la tensione. L\u2019introduzione dura oltre due pagine ma va gi\u00f9 che \u00e8 un piacere. Al di l\u00e0 di qualche raro refuso come \u201cunA attimo\u201d e il corpo \u201cesamine\u201d del rider, l\u2019unica cosa che non mi ha convinto molto sono state le descrizioni degli zombi, che gi\u00e0 alla prima leggiocata mi sono sembrate ripetitive e banali, e oltretutto i mostri vengono descritti come scheletri con pochi \"tessuti\" addosso ma poi si scopre che hanno un po' di carne, possono sorridere, ecc.C\u2019\u00e8 purtroppo un problema strutturale grave, quando possiamo prendere la bicicletta del rider anche se prima non l\u2019avevamo chiamato, e la cosa si riverbera sull\u2019unico finale positivo possibile, che quindi d\u00e0 l\u2019impressione di essere stato raggiunto in maniera disonesta. Incoerenze di questo tipo ce ne sono anche altre, ad esempio la batteria del cellulare che \u00e8 gi\u00e0 esaurita al 6 ma poi si esaurisce di nuovo all\u201911!Il tema \u00e8 centrato (io l\u2019ho interpretato come le scelte criminali del padre che ricadono su di noi) ma l\u2019assenza di link multimediali \u00e8 seccante. S\u00ec, s\u00ec, non era un obbligo del bando, ma non lo era nemmeno inserire delle illustrazioni che per\u00f2 stando ai giudizi di altri utenti hanno determinato un innalzamento dei voti di altri Corti, quindi io mi sento giustificato nel tenerne conto nel mio giudizio. Inoltre lo spazio tra i numeri dei paragrafi e il testo sottostante, per quanto mi trasmetta un senso di \u201conest\u00e0\u201d (ecco, vedete, non rubo spazio al testo per farci stare il Corto ma anzi ne spreco un po\u2019) mi fa anche pensare che l\u2019autore avrebbe potuto inserire qualche paragrafo in pi\u00f9 incrementando la vitalit\u00e0 del Corto, che comunque \u00e8 gi\u00e0 alta, e magari inserire un indizio su come finirlo sopravvivendo, cosa che \u00e8 interamente dettata dal caso, o almeno io non ho capito la logica sottesa. Forse l\u2019idea \u00e8 cheSpoilerdopo essere stato uno scapestrato che viveva in modo \u201cantiorario\u201d accettare il rigore di una vita \u201coraria\u201d ti pu\u00f2 salvare?Avrei voluto dargli di pi\u00f9, ma tenendo conto di tutti i difetti che gli ho riscontrato non vado oltre6,5 (sei e mezzo)e probabilmente sono stato un po\u2019 generoso.Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme."
    ],
    [
        "155396",
        "djmayhem",
        "GGigassi ha scritto:Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme.Vecchia storia. In originale scrivono Zombie, in italiano alcuni distributori hanno lasciato sia Zombie che Zombi (es. Day of the Dead di Romero \u00e8 \"Il giorno degli Zombi\"), Ma i film italiani di Fulci sono editi come Zombi 2 e Zombi 3. Per cui valgono entrambi."
    ],
    [
        "155398",
        "GGigassi",
        "djmayhem ha scritto:GGigassi ha scritto:Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme.Vecchia storia. In originale scrivono Zombie, in italiano alcuni distributori hanno lasciato sia Zombie che Zombi (es. Day of the Dead di Romero \u00e8 \"Il giorno degli Zombi\"), Ma i film italiani di Fulci sono editi come Zombi 2 e Zombi 3. Per cui valgono entrambi.A me sa di forzatura anglofila, come shock invece del corretto choc. Ma l'importante \u00e8 che al plurale non si scriva \"zombies\" in definitiva."
    ],
    [
        "155403",
        "FinalFabbiX",
        "GGigassi ha scritto:Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme.Mi spingo a dire di pi\u00f9: allo stato attuale, la forma corretta \u00e8 \"zombie\".Fra le nuove generazioni \"zombi\" \u00e8 desueto, o, quantomeno, questo \u00e8 ci\u00f2 che pensa la totalit\u00e0 dei miei amici."
    ],
    [
        "155404",
        "GGigassi",
        "FinalFabbiX ha scritto:GGigassi ha scritto:Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme.Mi spingo a dire di pi\u00f9: allo stato attuale, la forma corretta \u00e8 \"zombie\".Fra le nuove generazioni \"zombi\" \u00e8 desueto, o, quantomeno, questo \u00e8 ci\u00f2 che pensa la totalit\u00e0 dei miei amici.Fottute nuove generazioni"
    ],
    [
        "155405",
        "djmayhem",
        "GGigassi ha scritto:FinalFabbiX ha scritto:GGigassi ha scritto:Ah, credo che in italiano si debba scrivere zombi, non \u201czombie\u201d, anche se il correttore automatico accetta tutte e due le forme.Mi spingo a dire di pi\u00f9: allo stato attuale, la forma corretta \u00e8 \"zombie\".Fra le nuove generazioni \"zombi\" \u00e8 desueto, o, quantomeno, questo \u00e8 ci\u00f2 che pensa la totalit\u00e0 dei miei amici.Fottute nuove generazionipurtroppo negli ultimi anni gli zombie sono stati sdoganati (come i vampiri) ad appannaggio dei teenager. Ho viste le mie nipotine guardare una serie di filmetti Disney (non ricordo il nome) dove gli zombie sono assolutamente normali, se non che sono pallidi e hanno i capelli verdi (!)... e ovviamente scoppia l'amore tra la cheerleader e il ragazzotto zombie...le mie nipoti hanno 6 e 8 anni...e guardano gli zombie...ai tempi degli zombie di Romero erano tutti schifati, ora..."
    ],
    [
        "155408",
        "djmayhem",
        "Trama: Piersilvio Berlusc\u2026 no, il figlio di un facoltoso imprenditore eredita, insieme all\u2019enorme fortuna del padre, una villa in un quartiere residenziale costruito su un vecchio cimitero (stavolta per\u00f2 non indiano), come in film horror anni \u201980 ci troviamo assediati da zombi famelici.Attinenza al bando: In questo corto direi che le scelte del passato che influiscono nel presente sono quelle del padre, con le quali il figlio si trova ad avere a che fare.Giocabilit\u00e0: Ci troviamo in una semplice storia a bivi, le cui scelte che determinano il percorso non lasciano molto spazio di riflessione al lettore, spesso il vivere o morire \u00e8 dato da un 50/50 (es.aspetto o affronto lo zombie?) senza alcun indizio, anche solo accennato, che possa farci fare la scelta pi\u00f9 oculata. Ho individuato fondamentalmente due linee narrative che divergono gi\u00e0 dal primo paragrafo (ordino da mangiare o vado al take away), per cui almeno \u00e8 possibile rileggerlo.particolarit\u00e0: Nessuna in particolare se non la tipica atmosfera da film horror di serie B (come citato anche dall\u2019autore).Giudizio finale: Un corto senza infamia e senza lode, una lettura scorrevole che per\u00f2 a volte diventa frustrante per quelle scelte che non danno ampio spazio a ragionamenti di sorta, un po\u2019 come il buon Rupert il selvaggio e i suoi bivi insulsi (vai a sinistra o a destra? vai a sinistra muori, vai a destra e trovi l'oro.).Rimane sempre la domanda, come accade spesso con i film horror di zombie anni \u201980, perch\u00e9 i morti viventi decidono di uscire dalla tomba proprio la sera in cui andiamo alla villa e non, ad esempio, quando \u00e8 stato costruito il quartiere o sono arrivati i primi abitanti.Romero si era inventato il passaggio della cometa, Fulci non si \u00e8 mai posto il problema.voto6.5"
    ],
    [
        "155411",
        "ffdesign",
        "LE CASE DEL LAGOCi troviamo davanti a un corto che ricorda un po\u2019 quei film a doppio passo come Dal tramonto all\u2019alba. Te la metto gi\u00f9 tranquilla, con una intro lunghetta dal sapore della commedia all\u2019italiana anni 80, per poi catapultarti in un\u2019ambientazione alla Romero, dove gli zombie\u2026 sono tutti, ma proprio tutti, scarnificati e con le mani scheletriche. No davvero, l\u2019autore/autrice deve avere un feticismo con la scarnificazione e le mani scheletriche.Siamo il figlio del cavalier Dott. Ing. Sigismondo Francesco Maria Mariuolo, gran farabut, gran ladr di gran croc, figlio di putt. Lup Man! Il papi ci lascia una casa lussuosissima con un letto a baldacchino in legno, attorniato da carte da parati stile liberty e lussuosi arazzi\u2026 no davvero. Ma che \u00e8? Na cripta? Io in quella casa ci andavo a dormire col cacchio!A parte gli scherzi. Non me ne voglia l\u2019autore/autrice, cerco sempre di fare il cretino nelle recensioni (e la cosa mi riesce benissimo).La storia scorre, lo stile \u00e8 serrato e con qualche accorgimento sarebbe stato anche piacevole da leggere.Ma ha anche dei difetti. Purtroppo il testo \u00e8 assurdamente, spiacevolmente, sconsideratamente zeppo di avverbi. Al paragrafo 17 ne ho contati 4 in 8 righe (velocemente, violentemente, inutilmente, rapidamente), tutto condito da uno scarnificato e una mano scheletrica (tanto per non farci mancare nulla).Un altro difetto preponderante \u00e8 l\u2019uso continuo di aggettivi possessivi. Lo sappiamo che le mani sono le tue, perch\u00e9 ripetercelo.La meccanica. Mi sono ritrovato davanti alcuni paragrafi (il 14 e il 16) in cui, a prescindere da quale scelta tu faccia, finirai sempre sullo stesso percorso che\u2026 tan tan tan\u2026 porta a due istant death!Ho notato qualche incongruenza con il rider che, pur non avendolo mai chiamato, me lo ritrovo morto davanti casa. Che scostumato, con tutti i posti dove andare a morire proprio davanti la mia cripta, bha!C\u2019\u00e8 qualche ripetizione di troppo, come nei paragrafi 13, 18, 23 in cui ci viene ripetuto lo stesso testo. Quel \u201ccome hai visto fare nei peggiori film di serie B\u201d doveva farci riflettere.Per finire, l\u2019epilogo e del tutto lasciato al caso. Andare in senso orario o antiorario \u00e8 una scelta a testa e croce. Mi chiedo, perch\u00e9 non lasciare un indizio nell\u2019intro? In fondo nel finale lo dici \u201ctuo padre ti voleva bene e ti aveva dato un buon consiglio.\u201d Quel consiglio che rende il corto a tema, dando quel senso dolce amaro degli errori dei padri che si ripercuotono sui figli.In sostanza, caro autore/autrice, un solo consiglio. Togli tutti gli avverbi, tutti gli aggettivi, varia le descrizioni degli zombie e sistema quegli imbuti a doppia ID. Vedrai che il tuo corto sar\u00e0 tutta un\u2019altra cosa. E tu dirai\u2026 e m\u2019hai detto c\u2026Voto 5,5"
    ],
    [
        "155415",
        "giax",
        "Un corto da b-movie, con una premessa interessante ma una realizzazione non all'altezza.L'introduzione \u00e8 ben pensata anche se troppo lunga, vista la lunghezza limitata dettata dal concorso. Credo che chi ha scritto il corto si sia trovato alla fine a dover tagliare alcune scene/scelte per poter rientrare nei limiti.La scrittura andrebbe migliorata: la punteggiatura \u00e8 spesso assente, ci sono alcune ripetizioni e refusi, e le descrizioni, anche se evocative, andrebbero riviste.Anche la trama soffre di qualche problema, dato che alcune scene sono incoerenti fra loro, ma il vero peccato di questo corto, a mio parere, \u00e8 la scelta finale tra orario e antiorario. La prima regola da seguire per scrivere un librogame: le scelte devono avere una giustificazione, soprattutto se possono condurre alla morte del protagonista. Cos\u00ec, invece, \u00e8 come lanciare una monetina.La storia per\u00f2 si fa leggere, soprattutto grazie all'introduzione che ci mette sui giusti binari emotivi, di un corto che evoca i b-movie. Sono convinto che ritroveremo l'autore/autrice il prossimo anno, con un corto dall'introduzione pi\u00f9 stringata e uno sviluppo pi\u00f9 curato.In conclusione, per me il corto meriterebbe la sufficienza, ma visto che trovo il tema davvero poco centrato, devo togliere mezzo punto.Voto: 5,5"
    ],
    [
        "155420",
        "Pirata delle Alpi",
        "Recensione di Le case del LagoQuesto corto \u00e8 ispirato alla grande tradizione horror degli anni '80.Bene l'introduzione che permette al lettore di immedesimarsi nel protagonista, con qualche nota satirica.La storia in s\u00e9 non \u00e8 molto originale, ma ci sta sempre per un racconto breve, divertente e che si gioca senza troppi problemi.Ahim\u00e8 ci sono dei problemi: la scrittura avrebbe bisogno di un po' di editing, mancano alcuni elementi ludici come codici, enigmi e questo tipo di cose. Purtroppo, la \"villa imperiale\" non \u00e8 sfruttata bene: si parla di pochissime stanza e anche se Andrea fosse in un bilocale, non avrebbe cambiato nulla. Dal punto di vista della storia, non si capisce perch\u00e9 gli zombi si sveglino solo quando il protagonista \u00e8 da solo: qualcuno avr\u00e0 costruito le case e c'\u00e8 stata una festa prima (con tanto di succosi cervelli). Altro punto dolente: il senso orario e antiorario da seguire. So che i LG degli anni '80 erano pieni di queste scelte stupide, ma dobbiamo evitare gli errori del passato e in questo caso un indizio nell'introduzione sarebbe stato il benvenuto.Credo che questo corto sia attinente al tema del Bando: la scelta (sbagliata) del padre ha delle conseguenza sul presente.Nonostante ci\u00f2, mi \u00e8 piaciuta la descrizione degli zombi e le ID. Credo che l'autore dovrebbe rielaborare questo piccolo suo universo per farne un vero LG, sarei molto contento di una versione lunga di questo corto!Il mio voto \u00e87"
    ],
    [
        "155422",
        "Pirata delle Alpi",
        "djmayhem ha scritto:le mie nipoti hanno 6 e 8 anni...e guardano gli zombie...ai tempi degli zombie di Romero erano tutti schifati, ora...Io zombo, tu zombi, egli zomba!"
    ],
    [
        "155423",
        "Budellaro",
        "al netto di alcuni errori grossolani (tipo quello dello zombi/zombie che ti ritrovi in casa nonostante non gli avessi aperto, che hanno notato tutti e che mi ha dato abbastanza fastidio) ho trovato comunque il corto piacevole. Quel senso di urgenza di fight or flight secondo me \u00e8 reso bene e rende il corto giocabile\u00a0 e divertente.Gli do un bel7Pirata delle Alpi ha scritto:Io zombo, tu zombi, egli zomba!ahahah"
    ],
    [
        "155427",
        "djmayhem",
        "Pirata delle Alpi ha scritto:djmayhem ha scritto:le mie nipoti hanno 6 e 8 anni...e guardano gli zombie...ai tempi degli zombie di Romero erano tutti schifati, ora...Io zombo, tu zombi, egli zomba!quello s\u00ec che era vero trash"
    ],
    [
        "155430",
        "F.A.S.",
        "Reduce da Fear the Walking Dead e pronto a guardare Walking Dead World Beyond, mi accingo a leggere Le Case del Lago. Il prologo \u00e8 spassoso, con citazioni craxiane e un classica ambientazione da film dell\u2019orrore, una villa costruita su un terreno di sepoltura, mentre il viziato e ricco protagonista non riesce ad attirare le mie simpatie e non scommetterei mai sulla sua sopravvivenza. Purtroppo con queste premesse mi sarei aspettato di pi\u00f9, infatti il racconto presenta incongruenze, oggetti che non dovrebbero esserci, zombi che appaiono improvvisamente, telefoni scarichi che per\u00f2 funzionano ancora, mentre la prosa \u00e8 rovinata da qualche errore di troppo, sintomo di una mancata rilettura. La parte ludica \u00e8 abbastanza sviluppata anche se ci sono finti bivi che ci rimettono sulla corretta via, con vari finali negativi, e un paio di vie per arrivare al finale positivo, anche se l\u2019alta mortalit\u00e0 \u00e8 una cosa normale in un racconto dove devi sopravvivere agli zombi.Il regolamento \u00e8 inesistente e non ci sono valori da ricordare.Il tema del concorso \u00e8 centrato di poco, a mio avviso, le scelte del passato sono quelle del padre, costruire su un terreno di sepoltura, e quelle del figlio, andare sempre contro al padre anche contro le volont\u00e0 testamentarie.Il mio voto \u00e86."
    ],
    [
        "155432",
        "Zakimos",
        "Rispetto ad altri corti probabilmente scritti da esordienti questo ha il pregio di centrare chiaramente cosa sia un gamebook: questa \u00e8 una storia che, diversamente da altre che abbiamo letto, non pu\u00f2 funzionare se non a bivi, il che \u00e8 un pregio. Purtroppo \u00e8 anche l'unico merito del corto, che non brilla sotto nessun altro aspetto.Se chi ha scritto queste pagine ha voluto mettersi alla prova con un primo tentativo di stesura a bivi, il risultato \u00e8 positivo e il test pu\u00f2 dirsi superato. Da adesso in poi per\u00f2 dovr\u00e0 concentrarsi sia sull'elaborare un albero dei bivi convincente, sia soprattutto sul migliorare la parte narrativa, riducendo avverbi, ripetizioni e curando la scorrevolezza dei testi.Tema non rispettato, cosa che limita giocoforza il voto a un6d'incoraggiamento."
    ],
    [
        "155436",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Prologo divertente e setting che potrebbe che introduce adeguatamente un racconto \"survival spaghetti horror\"(+) Narrato in modo chiaro una run si legge molto rapidamente.(+) Il nome del padre ci riporta a tempi lontani in cui sembriamo avere nostalgia dei problemi di allora....CONTRO(-) Lo stile di scrittura non \u00e8 impeccabile(-) C'\u00e8 una quantit\u00e0 enorme di ripetizioni tra i vari paragrafi (nella descrizione degli zombi soprattutto), capisco che siano necessari per la struttura scelta ma \u00e8 anche vero che appesantiscono le run consecutive(-) Piccola svista che porta ad incotrare il povero rider pure se non lo si \u00e8 chiamato!ADERENZA Al TEMA: Appena SufficienteNon posso dire che il tema non sia rispettato del tutto, ma a mio avviso lo \u00e8 in modo marginale. E' vero che quello che si sta vivendo sono le conseguenze delle speculazioni edilizie paterne, ma \u00e8 anche vero che mentre si scappa dagli zombi non ci si pensa pi\u00f9 di tanto e si perde questo concettoPOTENZIALE DI AMPLIAMENTO: Il corto \u00e8 probabilmente della lunghezza adeguata, sempre che non si voglia trattare il \"dopo la fuga\"Giudizio Finale: Il corto \u00e8 simpatico, diverte, intrattiene ma non brilla per originalit\u00e0 e stile.VOTO 6"
    ],
    [
        "155439",
        "FinalFabbiX",
        "LE CASE DEL LAGO - VOTO 5A mio parere, questo \u00e8 uno dei corti pi\u00f9 deboli dell'anno:- la trama \u00e8 una seria concetenata di clich\u00e9, a partire del figlio fighetto, al cimitero indiano, al fattorino zombie- l'intreccio si sviluppa solo ed esclusivamente nell'introduzione. Il resto del corto non manda avanti la storia di una virgola, si tratta di un semplice gioco escape con un finale poco incisivo e nessun colpo di scena- ci sono punti scricchiolanti nella costruzione del racconto, con scelte che sono inutili perch\u00e9 ti rimandano immediatamente alla stessa conclusione- il protagonista \u00e8 odiabile, tanto che a un certo punto ho iniziato a tifare per gli zombie. Di solito, \u00e8 sconsigliato usare un protagonista antipatico, a meno che non ci sia un'ottima ragione dietro- ma soprattutto, il racconto \u00e8 didascalico e insiste fino alla nausea su alcuni concetti. Non si limita, ad esempio, a dire \"tuo padre \u00e8 un ricco politico pezzo di merda\", ma approfondisce per filo e per segno ogni singolo motivo per cui \u00e8 un pezzo di merda. E i motivi sono esattamente quelli che tutti si aspetterebbe dallo stereotipo, senza mai uscire dal sentiero.- come gi\u00e0 fatto notare da molti altri, la scrittura ha problemi di ripetizioni.- non ci siamo con il temaCi sono anche dei lati positivi. Il pi\u00f9 importante \u00e8 che il gioco in s\u00e9 non \u00e8 male, e il \"dungeon\" si legge abbastanza rapidamente senza risultare pesante. Non basta per\u00f2 per la sufficienza, soprattutto in un'edizione che faceva della narrativa la sua missione. Mi chiedo se un altro anno, implementando un regolamento pi\u00f9 complesso, ne sarebbe uscito fuori un racconto migliore."
    ],
    [
        "155441",
        "Adriano",
        "Le case del lago \u00e8 un corto tutto sommato carino: immedesimarsi nel protagonista non \u00e8 difficile, un minimo senso di tensione si percepisce e il ritmo delle azioni non \u00e8 male, ma purtroppo ci sono anche dei problemi.L\u2019intro \u00e8 senza dubbio interessante, ma oltre a esser un po\u2019 troppo prolissa per i miei gusti mi d\u00e0 l\u2019idea di una lunga chiacchierata volta a girare intorno alla questione invece che prenderla di petto: in tutta la prima pagina non avrei mai pensato si potesse trattare di una storia a base zombie, ma anzi l\u2019avevo presa come una storia di tipo moderno, (il che, tra parentesi, non mi aveva colpito positivamente).Forzatura a parte (per quale motivo un padre mi vieta cos\u00ec una cosa in un testamento e non mi lascia una nota a parte, per spiegarmi con esattezza le ragioni delle sue raccomandazioni??), secondo me sarebbe stato meglio condensare l\u2019intro in una pagina e tenere la seconda per un minimo di regolamento che potesse dare al corto un aspetto maggiormente ludico (aspetto che invece nel corto manca completamente).I paragrafi lunghi e discorsivi avrebbero potuto in parte ospitare qualche check, qualche prova fisica a base di abilit\u00e0, oppure qualche parametro ludico relativo a quello che incontriamo durante la fuga (es: bicicletta), invece purtroppo non c\u2019\u00e8 traccia di tutto questo ed \u00e8 un peccato, perch\u00e9 un minimo di aleatoriet\u00e0 e/o intervento del lettore su ci\u00f2 che ci circonda avrebbe reso il racconto molto pi\u00f9 interessante.Se ci aggiungiamo la scelta di bivi come quelli del paragrafo 25 (che senza darci indizi di alcun tipo ci fa scegliere tra il 28, che porta improvvisamente alla fine positiva del corto, e il 29, che invece porta ad un altrettanto rapida instant death), direi che qualcosa nella struttura del corto vada rivista.Anche dal punto di vista narrativo ci sono cose da rivedere: i paragrafi potevano essere snelliti dalla quantit\u00e0 di avverbi e aggettivi, ci sono alcuni errori che forse non sono stati corretti per una questione di tempo.Nel complesso il corto d\u00e0 l\u2019impressione di una storia costruita per qualcosa di pi\u00f9 ampio, che \u00e8 stato compresso per rientrare nei vincoli previsti dal bando.Le idee non sono male, ma non me ne voglia l\u2019autore/autrice se l\u2019esecuzione ha tanti margini di miglioramento. Ultimo appunto: mancano i link ipertestuali.Per me \u00e86."
    ],
    [
        "155446",
        "mark phoenix 79",
        "corto tutto sommato carino ma con qualche ingenuit\u00e0 legata alla struttura dei paragrafinon saprei dire se \u00e8 stata scritto da un autore che ha gi\u00e0 fatto altri lavori oppure nononostante la storia carina manca un po ti attinenza al temavoto 6"
    ],
    [
        "155449",
        "FinalFabbiX",
        "FINE VOTAZIONI!"
    ],
    [
        "155475",
        "Periodonikes",
        "Posto con colpevole ritardo la mia recensione, sperando di fare cosa gradita per lo meno a chi ha scritto il corto.Prime impressioni: Una lunghissima introduzione e non capisco dove il corto voglia andare a parare, la cosa mi colpisce come la completa assenza del regolamento. Inizio a leggere e devo procurarmi da mangiare\u2026 Mmm boh ordino a domicilio per stare comodo\u2026 Non capisco molto bene il mio obiettivo.SpoilerInsomma arriva il fattorino e ah- graffi sulla porta. Inizio a capire. Per sicurezza meglio non aprire, e dal videocitofono ricevo versi gutturali\u2026 e ovviamente vado a dargli una bella lezione. Ok \u00e8 ufficiale: zombi! Schivo e lo colpisco con l\u2019attizzatoio, ma non funziona e fuggo in cucina. Figurati se mi intrappolo al piano di sopra! Idem per la scelta dopo, chiudermi in cantina non mi sembra la soluzione migliore. Ah, ci devo andare comunque, ma solo per uscire. C\u2019\u00e8 il corpo di un ragazzo ma caro mio col cavolo che controllo se sei vivo, prendo la bicicletta e chi si \u00e8 visto si \u00e8 visto. Arrivo al lago e devo scegliere come aggirarlo\u2026 Mah, scelgo orario e vissero tutti felici e contenti, che il Papi in realt\u00e0 mi voleva bene.(?)Aderenza al tema e narrazione: L\u2019aderenza al tema \u00e8 un po\u2019 tirata per i capelli,Spoilermi pare che ci sia solo perch\u00e9 la comparsa degli zombie \u00e8 data dalla scelta di nostro padre di eludere la legge per costruire sopra un cimitero. Lo stile di scrittura non mi fa impazzire. Ci sono molte ripetizioni, avverbi, e incoerenze narrative tra una run e l\u2019altra. Mi sorge una domanda: \u00e8 giusto cambiare la situazione descritta se \u00e8 una run diversa? Nel senso: se scendo in cantina scopro che la luce \u00e8 saltata, ma nella run dove rimango di sopra e uso il videocitofono questa cosa non accade. Oppure il corpo nel giardino: se ho aperto la porta al rider, il corpo \u00e8 di un ragazzo generico, ma nella run dove scendo in cantina \u00e8 il corpo del rider\u2026 Quindi a seconda della run il rider viene zombificato o meno\u2026 Uno spunto senza dubbio interessante su cui lavorare.Come ho letto il corto e gameplay: Al pc, in pausa. L\u2019impostazione SLATA senza parole da tenere mente o dita della mano da usare si presta molto bene a essere giocato con leggerezza. Il corto \u00e8 ben ramificato e, considerando le ID come finali alternativi, offre una discreta rigiocabilit\u00e0. Il problema \u00e8 che non lascia molta voglia di rigiocarlo.SpoilerNon so se \u00e8 colpa del fatto che ho ottenuto il finale buono subito (che poi ho scoperto essere l\u2019unico), ma mi \u00e8 pesato fare anche solo una seconda run, probabilmente dovuta anche allo stile di scrittura. Seppur ben ramificato, la storia non cambia pi\u00f9 di tanto; si possono distinguere due filoni principali: ordinare cibo da asporto e combattere con il rider zombificato, oppure scendere in cantina ed evitare uno zombi generico per fuggire dal garage. Le altre diramazioni a volte sono finte scelte (ovvero che ti riportano alla scelta che non hai fatto, tipo 11->15->20, 16->21->22, 14->23->19) altre sono un modo pi\u00f9 o meno breve di raggiungere lo stesso finale (divorato dallo zombie) solo in luoghi diversi. Per mio gusto personale avrei preferito una diramazione maggiore in termini di trama, ovvero ci\u00f2 che rende gli SLATA davvero divertenti da giocare: due partite creano storie diverse partendo dallo stesso incipit! Ultima nota: le scelte mi sono sembrate tutte abbastanza logiche, tant\u2019\u00e8 che ho \u201cvinto\u201d il corto alla prima run usando un po\u2019 la zucca, ma la scelta completamente aleatoria finale, dove all\u2019ultima scelta ho il 50% di vincere e il 50% di morire senza alcun indizio mi ha spiazzato. Come mai questa scelta di design?L\u2019eredit\u00e0 del corto (o altrimenti detto, cosa mi ha lasciato dopo la lettura): Dopo la prima lettura leggera e spensierata, il corto mi ha lasciato un po\u2019 di stanca nelle letture successive.Giudizio finale: E\u2019 una buona base per partire, spero che chi ha scritto il corto lavori sul suo stile e ci riprovi!"
    ]
]