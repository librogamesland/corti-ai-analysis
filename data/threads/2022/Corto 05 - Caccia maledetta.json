[
    [
        "155117",
        "FinalFabbiX",
        "VOTAZIONI #2(fino a domenica 20)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155121",
        "Prodo",
        "Purtroppo non ci siamo. Non perch\u00e9 il corto sia scritto male o non ci sia un'idea intrigante di fondo, anzi da questo punto di vista mi ha soddisfatto. La trovata della societ\u00e0 basata sui gemelli non per sangue ma per una sorta di atavica affinit\u00e0 mi ha convinto e leggendo l'introduzione mi sono anche abbastanza esaltato: mi aspettavo un corto-game serrato, sulle tracce di fuggiaschi imprendibili, con tanti colpi di scena e una struttura intricata e ben narrata. Di tutte queste cose ho ritrovato solo l'ultima: l'autore sa scrivere molto bene, il suo stile \u00e8 avvincente, i personaggi ben caratterizzati e ha saputo ideare anche tre differenti epiloghi non scontati e che, seppur una certa amarezza di fondo li permei tutti, danno anche da pensare e rimangono impressi.Al netto di questi pregi e dell'indubbia capacit\u00e0 dell'autore di scrivere bene e di coinvolgere il lettore, il lavoro per\u00f2 ha di fatto un grosso difetto di fondo: non \u00e8 per nulla interattivo. Nelle 15 pagine proposte e nei 25 paragrafi realizzati c'\u00e8 un solo bivio, circa a met\u00e0 che crea due diverse diramazioni dell'avventura. Oltre a questo troviamo un secondo bivio in una delle due diramazioni che porta a un istant death (quindi in realt\u00e0 la scelta possibile se si vuole continuare a leggere \u00e8 una sola) e una scelta finale che propone due differenti epiloghi, uno molto amaro e l'altro con un briciolo di speranza in pi\u00f9. Tutto questo solo nella seconda diramazione: la prima prosegue di rimando in rimando fino alla conclusione, senza altre possibilit\u00e0 di influire sulla vicenda.Presumo che l'autore sia inesperto e si approcci per la prima volta al genere adesso, almeno come creatore di storie a bivi: lo reputo pertanto acerbo e la sua inesperienza si \u00e8 riflessa sul risultato finale, che \u00e8 lontano dai vertici a cui il concorso ci ha abituato.Puntualizzo che Caccia Maledetta alla luce delle ottime doti narrative messe in mostra e della buona idea di fondo merita comunque la sufficienza: ma secondo me \u00e8 troppo semplice e troppo poco interattivo per poter competere alla vittoria finale. Nulla di male comunque: il concorso serve anche per affinare la propria tecnica, e qui le basi ci sono tutte l'autore l'ha dimostrato. Con un po' di esperienza in pi\u00f9 gi\u00e0 l'anno prossimo potr\u00e0 tirare fuori un lavoro da podio.Voto finale di Prodo: 6"
    ],
    [
        "155128",
        "Zakimos",
        "05 - CACCIA MALEDETTALa domanda che vorrei porre a chi ha scritto questo corto \u00e8: perch\u00e9 non hai avuto abbastanza coraggio? Mi spiego meglio. \u00c8 evidente che questo corto sia \"interattivo\" per modo di dire: c'\u00e8 un solo bivio in tutto il racconto, ma in realt\u00e0 questo non \u00e8 il vero problema. Dopotutto non esiste un \"numero di bivi minimo\" per potersi parlare di narrativa non lineare. Tante Storie per Giocare di Gianni Rodari non era a bivi, aveva solo delle diramazioni finali, ma ha pi\u00f9 carattere interattivo di tante opere che si fregiano del nome \"librogame\". Quindi s\u00ec, io mi arrischio a dire che esista un senso anche per un romanzo che ha UN UNICO snodo narrativo a met\u00e0, in cui il lettore decide come proseguir\u00e0 la storia in qualit\u00e0 di regista, e non protagonista, ma solo nel momento in cui quello snodo \u00e8 cruciale.Tuttavia chi ha scritto il corto ha peccato di prudenza e ha diviso i due tronconi lineari del libro in paragrafi, una scelta incomprensibile e inutile, non volendo andare fino in fondo alla scelta di realizzare un'unica storia che si biforca in due. Paradossalmente, avrei apprezzato di pi\u00f9 quella scelta: un racconto standard che si divide a met\u00e0 a un certo punto, quattro paragrafi e basta ma narrati con tutti i crismi di un romanzo breve. Perch\u00e9 - e mi ripeto dopo il giudizio a Rodney Road - la strada che abbiamo di fronte come medium \u00e8 sempre quella: continuare a impersonare i \"fratellini deboli\" di giochi da tavolo, videogiochi e giochi di ruolo, oppure cercare l'ibridazione con i romanzi, con quel tipo di narrativa che vende molto di pi\u00f9 dei librogame pur essendo a livello qualitativo comparabile, se non peggiore.Non avendo chi ha scritto creduto davvero nella sua provocazione, non posso a mia volta premiarla. Se invece non si \u00e8 trattato di una provocazione, ma di semplice non conoscenza del medium, mi chiedo il senso di partecipare a un concorso per qualcosa di cui si ignora la struttura basilare. In entrambi i casi, il voto dev'essere inevitabilmente negativo, anche per la forma (meglio \u00c8 di E', le caporali al posto delle virgolette e la punteggiatura nei dialoghi non \u00e8 costante).Voto: 5"
    ],
    [
        "155134",
        "Budellaro",
        "oltre a quello che han fatto notare i commenti che mi han preceduto sulla scarsa o nulla interattivit\u00e0, devo anche puntualizzare che purtroppo mi sembra che il corto non abbia nemmeno molto centrato il tema del bando, o perlomeno io non ne ho colto il nesso.Ciononostante sono d'accordo con Prodo quando dice che l'autore SA scrivere. O perlomeno posso dire che il suo stile di scrittura appaga sicuramente i miei gusti. La storia \u00e8 coinvolgente e a me \u00e8 piaciuta molto.Se dovessi giudicare solo quest'aspetto il voto sarebbe sicuramente positivo ma per i motivi precedentemente spiegati dovrei dare un voto negativo.Scelgo di non votare e mi permetto, invece, di dare umilmente un consiglio all'autore: prova a riprendere questo stesso racconto e prova, quasi a ogni paragrafo, a immaginare una scelta e poi sviluppare ciascuna di quelle scelte. Secondo me hai tra le mani la traccia di un ottimo libro-game. Poi, perch\u00e8 no, non essendoci nemmeno pi\u00f9 il vincolo di non dover usare i dadi, potresti anche inserirci un semplice regolamento che permetta al protagonista di combattere coi dadi. Mi piacerebbe giocare a un libro-game cos\u00ec ben scritto"
    ],
    [
        "155144",
        "GGigassi",
        "Dunque\u2026 mentre lo leggevo ho pensato a uno scherzo, cio\u00e8 a un racconto che semplicemente non era scritto di seguito ma veniva scomposto in paragrafi tanto per far vedere che non era lineare e fingere di essere un raccontogame. Poi ho pensato che non poteva essere cos\u00ec e che probabilmente c\u2019erano degli indizi nel testo per muoversi di paragrafo in paragrafo, solo che non riuscivo a trovarli! Appena al 18 ho trovato un riferimento a \u201cdue\u201d cose (non ricordo cosa) e ho pensato di saltare al 20. Avrebbe pure potuto starci, ma ho preferito procedere con la lettura sequenziale. Nel frattempo ho finalmente trovato un bivio! Purtroppo \u00e8 stato l\u2019unico e da l\u00ec sono arrivato all\u2019inevitabile conclusione. Avevo confidato che quel \u201c3\u201d scritto in cifra e non in lettere al paragrafo 5 fosse un\u2019indicazione segreta e invece niente.Rileggiocandolo e selezionando l\u2019altra diramazione la situazione cambia, ma non di molto: oltre a un bivio che porta a una instant death c\u2019\u00e8 solo un\u2019ultima decisione finale. Per me \u00e8 troppo poco per poterla definire letteratura interattiva. Manca sia la sfida per potersi conquistare il diritto di andare avanti in una lettura seppur lineare (ad esempio con enigmi o rimandi nascosti) sia il gusto di vedere cosa sarebbe successo \u201cse avessi fatto una scelta diversa\u201d. Quest\u2019ultimo elemento \u00e8 ovviamente presente, ma si esaurisce in una manciata di letture senza alcuna possibilit\u00e0 di scoprire retroscena nascosti, qualora ne fosse rimasta la curiosit\u00e0 al leggiocatore. Ho anche verificato se non mi fossi perso qualcosa per strada ma in effetti in tutte e tre le letture non mortali i paragrafi vengono usati tutti. Va per\u00f2 detto che questa penuria di scelte le carica di una grande importanza, si ha veramente l\u2019impressione che una decisione piuttosto che un\u2019altra porti a delle conseguenze drasticamente diverse, che \u00e8 proprio quello che succede. Tema centrato in pieno, quindi.Se l\u2019aspetto ludico \u00e8 carente, anzi quasi assente, dal punto di vista letterario mi sembra che siamo di fronte a un\u2019ambientazione abbastanza suggestiva e originale. Non sono per\u00f2 un esperto di letteratura fantasy e quindi non mi sbilancio, comunque a me \u00e8 piaciuto abbastanza. Certe scelte lessicali non mi hanno per\u00f2 convinto, come anche il fatto che si citi una capigliatura \u201calla mohicana\u201d in un contesto in cui i mohicani con ogni probabilit\u00e0 non esistono: \u00e8 vero che cos\u00ec il leggiocatore si fa subito un\u2019immagine mentale del personaggio, ma il riferimento al mondo reale mette in prospettiva quello fantastico togliendogli un po\u2019 di consistenza, si perde la \u201cmagia\u201d di questo universo fantasy. Anche il nome del falco da questo punto di vista non mi sembra azzeccatissimo. Inoltre la punteggiatura a volte zoppica e \u201cKrilion\u201d mi sembra un termine pi\u00f9 adatto alla fantascienza che al fantasy.Penso che l\u2019autore abbia del buon materiale per scrivere un romanzo o confezionare un gioco di ruolo, ma il Corto a stento si pu\u00f2 definire tale. Il mio voto \u00e85 (cinque)."
    ],
    [
        "155157",
        "F.A.S.",
        "Caccia Maledetta \u00e8 un racconto poco interattivo, senza regolamento o enigmi, l\u2019ambientazione \u00e8 ben sviluppata e ricorda certa letteratura etno-antropologica, \u00e8 scritto in maniera avvincente, ad ogni cambio di paragrafo corrisponde un cambio di scenario, il ritmo \u00e8 serrato, le sfide poste al protagonista sono tante e varie, dagli animali preistorici ai guerrieri dal nome troppo fantascientifico, dalle insidie del fiume all\u2019infingardia dei mercanti, da cacciatore a preda.Se \u00e8 vero che non c\u2019\u00e8 un numero minimo di bivi per definire un racconto interattivo e ne basterebbe anche uno solo, \u00e8 pur vero che questo deve essere determinante e creare due linee narrative, o almeno due finali, realmente differenti come avveniva nei precursori del genere. Questo non avviene in Caccia Maledetta dove i due finali sono abbastanza simili e malinconici.Inoltre il racconto non \u00e8 aderente al bando perch\u00e9 le scelte sono nel presente e non si capisce quali influenza abbiano, magari, sul futuro. Sarebbe bastato all\u2019autore ambientare i finali nel futuro e mostrare come le scelte svolte nel racconto abbiano influito su di esso.Scritto questo, l\u2019autore avrebbe dovuto avere pi\u00f9 coraggio nel differenziare le storie o i finali, e magari avrebbe dovuto leggere meglio il bando.Il voto finale non pu\u00f2 che tenere conto di queste considerazioni e questo non toglie che mi piacerebbe leggere una versione riveduta e ampliata del racconto in un delle due direzioni opposte prospettate dai recensori: o sviluppando una pi\u00f9 ampia parte ludica, oppure trasformandolo in un romanzo interattivo dove la parte narrativa prevale su quella ludica: voto4."
    ],
    [
        "155160",
        "EGO",
        "Un autore alle prime armi, evidentemente. Ma c\u2019\u00e8 del potenziale. Lo stile \u00e8 buono, seppur con certe ingenuit\u00e0; c\u2019\u00e8 da lavorare sulla punteggiatura (meno virgole, pi\u00f9 pause) e sui dialoghi (anche questi con troppe virgole, tra le altre cose).Indubbiamente non c\u2019\u00e8 da prendere appunti o da consultare fonti esterne, ma\u2026 non c\u2019\u00e8 molto da fare in generale: ci sono 4 bivi in tutto, di cui uno conduce a una morte istantanea, e il resto \u00e8 una lunga sequenza narrativa come nel Joe Dever dei tempi meno creativi. Insomma, l\u2019autore aveva una storia in testa e ha voluto presentarla: ha fatto bene a mettersi in gioco. Peccato che abbia fatto giocare poco i lettori!Non un Corto che possa competere per la vittoria, ma la compiutezza formale dell\u2019opera \u00e8 senz\u2019altro incoraggiante per l\u2019autore. Serve un po\u2019 pi\u00f9 di audacia e di creativit\u00e0, e c\u2019\u00e8 la stoffa per arrivare lontano.Voto: 6"
    ],
    [
        "155161",
        "GGigassi",
        "EGO ha scritto:c\u2019\u00e8 da lavorare sulla punteggiatura (meno virgole, pi\u00f9 pause)io invece di virgole ne avrei messe di pi\u00f9, pensa un po'"
    ],
    [
        "155188",
        "ffdesign",
        "CACCIA MALEDETTAAllora vediamo. Una trib\u00f9 con religione politeistica in cui le sacerdotesse dedicano la loro vita al culto. Una tradizione antica che lega i guerrieri, in maniera indissolubile, a un loro compagno, rendendoli gemelli nel bene e nel male, nella gioia e nel dolore. Un vero e proprio matrimonio\u2026 ma senza consumonio! Ce n'\u00e8 di carne al fuoco in questa intro per farmi annuire con la testa, incrociare le dita delle mani e farle scrocchiare. Si va a caccia!Parto con la prima run. Quattro paragrafi di narrato, tutto sommato non male. Vabb\u00e8, un'intro lunghetta in cui l'autore/autrice vuole farci entrare nella sua storia. Una storia che, \u00e8 chiaro, gli piace narrare. Poi, la luce! Un bivio. Vuoi seguire la figura sul sentiero? Cavolo, certo che la voglio seguire. Ecco, ed \u00e8 proprio quello che faccio, perch\u00e9 da quel momento potr\u00f2 solo seguire lo scrittore/scrittrice che mi racconter\u00e0 una storia per ben 10 paragrafi di seguito per poi arrivare a un finale\u2026 tragico.In questo corto (non game) si nota, pi\u00f9 che negli altri, la grande voglia dell'autore/autrice di raccontarci la sua storia (la sua partita a D&D, come si suol dire nell'ambiente). L'ho percepita forte, e se fosse stato un concorso di corti letterari, l'avrei anche apprezzata. Solo che questo \u00e8 un concorso di corti-game e, come giudice, devo valutare una serie di cose. Una di queste \u00e8 la variet\u00e0 di scelte proposte e qui, con soli due snodi di trama, \u00e8 del tutto assente. Peccato, mi dico, perch\u00e9 la storia c'era (a tratti banalotta, come quando incontri la puzzola e perdi due ore a fare impacchi perch\u00e9 intossicato. La puzzola puzza, ma non intossica nessuno. Almeno quelle vere, quelle fantasy non saprei. Ma poi, che ha un superliquidator sta puzzola? O quando trovi una zattera e finisce nelle cascate. Ma guarda te questi sbadati che lasciano le zattere incustodite. Ma vabb\u00e8, ci sta eh! A me piacciono queste cose: \"stiamo andando verso un'altissima cascata. Piena di massi appuntiti? \u00c8 un classico. E andiamo!\". O magari quella in cui veniamo descritti come due super guerrieri, i migliori della trib\u00f9, e poi in un dialogo mi ritrovo i due ganzi a dire: \"Grazie per avermi curato dalla puzzola, siamo proprio due imbranati.\" Ma ero Schwarzenegger e ora mi ritrovo Danny De Vito? No, amico/a mio/a, questo proprio no. Non puoi farmi uscire dal personaggio cos\u00ec, neanche in un romanzo). Mi da l'idea che non l'hai saputa/voluta inserire nel contesto di un concorso di corti-game. Peccato.Ma ha anche dei difetti.\u00a0 Non voglio sedermi in cattedra. Non ne sono capace e non mi piace farlo, ma mi chiedo perch\u00e9 tu non abbia pensato a giustificare il testo, perch\u00e9 tutto allineato a sinistra? (e non \u00e8 l'unico in concorso). Perch\u00e9 usare E' quando c'\u00e8 \u00c8? Perch\u00e9 unire i dialoghi? (ok, per questioni spazio\u2026 ma giustificando il testo lo avresti guadagnato.) Questo mi fa pensare a un primo tentativo, un esordiente che si lancia in questo mondo. Bravissimo/a, continua cos\u00ec e non badare troppo alle mie farneticazioni, gli direi! Ci siamo passati tutti e non saranno certo queste cose a farmi pensare male del tuo corto.Il tema del concorso. Anche qui mi trovo in difficolt\u00e0. Viviamo un'avventura nel presente (presente inerente alla trama). Concludiamo l'avventura nel presente. Punto. Dov'\u00e8 l'eredit\u00e0 del passato? L'unico momento in cui si pu\u00f2 tirarla per i capelli \u00e8: \"gli incubi ti perseguiteranno per sempre.\" FINE. Mhhh\u2026 un po' deboluccio come \"L'eredit\u00e0 del passato che bla bla bla\u2026\"In sostanza, apprezzo tanto l'impegno di questo autore/autrice che di sicuro ha avuto il coraggio di provarci e, se la vediamo nell'ottica di volerci far vivere la sua avventura, ci \u00e8 riuscito, ma se devo valutare un corto game, devo usare i mezzi a disposizione per un corto game. Se fai il giudice di una gara di 100m e ti si presenta uno con il giavellotto\u2026 be\u2026Per questo motivo non posso dare pi\u00f9 di 4"
    ],
    [
        "155190",
        "sancio",
        "Questo corto si gioca la sua parte game solo sui bivi. Purtroppo ci sono pochi paragrafi a sostenere questo compito (18 su 25 totali sono monouscita, tolti altri 4 che sono epiloghi.. rimane ben poco), per giunta sono anche belli lunghi!Narrativamente si capisce che c'\u00e8 una certa perizia e inventiva, anche se capitano ripetizioni evitabili e frasi costruite male come \"Shack accorre e scaccia l\u2019animale, prende la sua borraccia e ti lava la faccia\" o incongruenze tipo \"inseguendo il tuo migliore amico per spezzargli la vita e i sogni\" dopo che ci \u00e8 stato detto di recuperarlo vivo o morto. Era pi\u00f9 logico \"..la vita o i sogni\". Fino a ingenuit\u00e0 (che mi hanno fatto sorridere, ma non credo fosse l'intento dell'autore) del tipo \u201cUhm, non mi piace, Bol. Lo senti questo rumore? Il fiume \u00e8 in discesa.\u201dI finali sono ad alto tasso emotivo ma anche qui c'\u00e8 un incoerenza con l'inizio e l'obbiettivo della missione :\"Raggiungi i due traditori e portali qui per la cerimonia di purificazione, vivi o morti\"Spoilerriportarli vivi nel finale non passa in mente a nessunoL'attinenenza al tema bisogna cercarla con il lanternino, forse riguarda l'incontro di anni prima con la mercante?In conclusione \u00e8 con dispiacere che considero insufficiente questo corto perch\u00e9 ho intravisto durante lettura, una penna promettente.Voto: 4,5"
    ],
    [
        "155191",
        "FinalFabbiX",
        "CACCIA MALEDETTA - Voto 2\u00c8 un bel racconto? Un brutto racconto? Possiamo discuterne. C'\u00e8 un problema, per\u00f2: non \u00e8 un racconto a bivi. C'\u00e8 una sola vera scelta (quella finale) + due scelte a met\u00e0 fra l'inutile e l'arbitrario. E anche l\u2019unica scelta presente non offre un dilemma morale come avviene ad esempio nell\u2019incredibile Cryan di Cristiano Brignola. La presenza di paragrafi separati inutilmente sottolinea ancora di pi\u00f9 quanto l\u2019assenza di scelte sia un problema e non una scelta consapevole.Ci tengo a essere chiaro: in anni di concorso sono arrivati chili di spazzatura cos\u00ec brutti che fanno sembrare questo Guerra e Pace. Per\u00f2 erano racconti a bivi. Si pu\u00f2 scegliere di chiudere gli occhi o attribuire un peso a tutto ci\u00f2, ma a me non sembra corretto nei confronti degli altri concorrenti. Mi spiace ovviamente per l\u2019autore, mi rendo conto che \u00e8 una batosta, per\u00f2 onestamente per me questo racconto dovrebbe essere nella classifica dopo tutti gli altri corti che hanno degli effettivi bivi.Vuoi farmi un racconto con una sola scelta? Fighissimo, ci sto. Io stesso ho proposto un racconto che era addirittura senza scelte. Per\u00f2, citando Truzzi, \"affermazioni straordinarie richiedono prove straordinarie\" e in questo corto non \u00e8 cos\u00ec. Ribadisco: ho letto di peggio, anche in questo concorso. Non \u00e8 il pi\u00f9 brutto dei racconti, ma, come racconto a bivi, \u00e8 inclassificabile ed essendo io costretto a dare un voto, mi sento di posizionarlo in fondo alla classifica.Sono certo che se l'autore ripartecipar\u00e0 negli anni seguenti risolvendo questo problema, potr\u00e0 tranquillamente puntare alla vittoria."
    ],
    [
        "155194",
        "djmayhem",
        "Trama: Il barbaro Bol viene obbligato dalla sua trib\u00f9\u00a0 ad andare alla ricerca del fratello fuggito con la sacerdotessa, pena la morte.Attinenza al bando: Eh\u2026 caro autore, ma lo hai letto? Il fratello che scappa con la bella del paese e tu devi andare ad acchiapparlo non \u00e8 proprio attinente, anche se alla fine scegli (tu nel senso di autore visto che a me lettore non \u00e8 data opzione) di aiutarlo e cos\u00ec essere bandito dalla comunit\u00e0.Giocabilit\u00e0: Praticamente nessuna, a parte due o tre paragrafi, il resto non ha bivi. Anche lo scontro finale \u00e8 narrato e non c\u2019\u00e8 alcuna possibile di interazione.particolarit\u00e0\u00a0 \u00a0 -Giudizio finale: Caccia Maledetta non pu\u00f2 considerarsi in concorso, non essendo n\u00e9 attinente al bando di gara e nemmeno un racconto-gioco. L'unica consolazione, amico autore, \u00e8 che potresti vincere l'ambito Cucchiaio di Legno e, a differenza della nostra nazionale di rugby, vinceresti almeno un LibroNostro cui trarre ispirazione. Non demordere. Qui dentro \u00e8 pieno di gente che all'inizio scriveva schifezze (tipo Dj Mayhem) e che continua a scriverne (sempre Dj Mayhem).voto\u00a0 \u00a0 Non giudicabile (ma visto che un voto bisogna darlo per la classifica, facciamo 5)."
    ],
    [
        "155195",
        "giax",
        "Purtroppo il corto \u00e8 chiaramente fuori concorso, data l'assoluta mancanza di bivi. Non solo per il numero, ma anche per la qualit\u00e0 degli stessi: in un romanzo interattivo con poche scelte, quei pochi bivi devono essere decisivi, determinanti. Non \u00e8 questo il caso, dove gli eventi pi\u00f9 importanti avvengono senza che il lettore possa fare nulla.Nel caso di un'istant death, ovvero una scelta che conduce alla morte, devono essere dati degli indizi al lettore per fare la scelta giusta.Anche il tema non \u00e8 centrato. Non c''\u00e8 un passato e un futuro, se non la sensazione di aver vissuto un evento che ci segner\u00e0 per il resto della vita. Troppo poco.Tra l'altro, la sfortuna ha voluto che l'autore/autrice del corto scegliesse un'ambientazione fantasy, che nel mondo dei librigame si sposa bene con un tipo di struttura che \u00e8 l'esatto opposto di quella scelta in questo caso: combattimenti, regole, dadi, punti vita, ferite, ecc. Per un romanzo interattivo con poche scelte, avrei scelto qualunque altro genere tranne questo.La costruzione del mondo \u00e8 buona, la storia invece \u00e8 un po' telefonata, piacevoli gli epiloghi.Devo per forza di cose dare un voto negativo. Spero che ci\u00f2 possa essere uno sprone per l'autore/autrice per tentare di migliorarsi e tornare il prossimo anno con un corto coi fiocchi.Voto: 5"
    ],
    [
        "155203",
        "Pirata delle Alpi",
        "Recensione di Caccia maledettaQuesto Corto \u00e8 l'opera di una persona alle prime armi con la letteratura interattiva, ma che ha qualche talento per la scrittura. Premetto che il mio giudizio non sar\u00e0 dei migliori e il voto non sar\u00e0 alto: prego l'autore di non avercela con me.La trama non \u00e8 male: mi piace quest'ambientazione antica, con qualche tratto preistorico alla Jean Auel che mi fa immaginare un mondo in bilico fra due epoche. Bene le descrizioni brevi dei popoli e delle loro societ\u00e0 che permettono al lettore di entrare in questo mondo. I personaggi sono pochi e ben caratterizzati, se ne seguono le vicende che non hanno niente da invidiare ai romanzi d'avventura: mi \u00e8 piaciuta la gita in zattera, per esempio.Ahim\u00e8, nonostante un'ambientazione interessante, questo racconto ha varie pecche. Il suo problema principale \u00e8 l'assenza quasi totale di bivi: amico autore, scommetterei una banconota da 3 Euro che ti sei ispirato ad alcuni librogame targati \"anni '80\" nel quale le scelte sono a volte molto poche e che tutti considerano questi libri come dei \"classici\". Ma ormai siamo nel 2022 e la letteratura interattiva ha fatto passi in avanti, per fortuna: ogni LG pubblicato ha subito un beta-test (e so di cosa parlo) e nessuno vorrebbe un libro con un true path stretto o quasi senza scelte. Quindi, sono convinto che l'avventura di Bol sarebbe stata pi\u00f9 coinvolgente se avessi lasciato pi\u00f9 spazio alle scelte del lettore. Per quanto riguarda la sintassi e alcune scelte di stile, credo che gli altri utenti abbiano ragione.Inoltre, temo che la tua opera non rispetti il bando di quest'anno: se non vado errato, il tema era \"le scelte lontane\": il fatto che Shenti sia incinta non \u00e8 una scelta che lei e Rami hanno fatto molto tempo prima dell'inizio dell'avventura, al massimo sar\u00e0 di pochi mesi o qualche settimana (poi, come facevano per capire di essere in dolce attesa all'epoca, prima delle ecografie e del crescere del pancione?) e non va bene.Quindi, nonostante un'ambientazione interessante e delle capacit\u00e0 di scrittura buone, ma da migliorare, \"Caccia maledetta\" \u00e8 un corto che non ha saputo imporsi per le sue lacune a livello ludico e interattivo. Amico autore, fa' tesoro dei consigli degli utenti del forum e torna l'anno prossimo perch\u00e9 sono convinto che potresti scrivere un'opera con i fiocchi!Il mio voto \u00e85, ma spero poter darti di pi\u00f9 l'anno prossimo."
    ],
    [
        "155207",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Un buon approccio al worldbuilding(+) Stile di scrittura piacevole e finali ben definiti ed emotiviCONTRO(-) Difficilmente pu\u00f2 essere considerato un racconto a bivi(-) Nonostante la cura nel worldbuilding non viene quasi per nulla approcciati nel racconto in se.Ad esempio sarebbe stato possibile eliminare qualche sequenza action in favore di una maggiore introspezione dei personaggiADERENZA Al TEMA: Non sufficientePurtroppo \u00e8 vero che le scelte del racconto porteranno a scenari ben distinti per il protagonista tuttavia non c'\u00e8 una reale descrizione di ci\u00f2 che avverr\u00e0 e come si evolveranno i personaggi nei possibili finali.Tutto \u00e8 cos\u00ec demandato all'immaginazione del lettore.POTENZIALE DI AMPLIAMENTO: Si potrebbe ampliare l'opera inserendo un po' di bivi e conseguenti ramificazione, approfondendo il mondo e i personaggi.Giudizio Finale: Purtroppo non posso dare la sufficenza a un opera che non rientra a pieno nella narrativa a bivi e che non rispetta pienamente il bando del concorso.Le potenzialit\u00e0 ci sono e sono certo che in futuro l'autore potr\u00e0 proporre opere pi\u00f9 strutturate.VOTO 5"
    ],
    [
        "155209",
        "Flay4Fight",
        "Davvero un peccato che questo racconto non sia stato sfruttato in maniera pi\u00f9 incisiva per quanto riguarda il comparto \"game\": ci sono davvero pochi bivi, quasi si contano sulle dita di una mano. E non c'\u00e8 traccia di un - anche scarno ma non certo superfluo - regolamento. Bello lo stile di scrittura, avvincente la caccia; la ricerca dei \"traditori\" della trib\u00f9. Shark \u00e8 stato ben caratterizzato tanto da immaginarlo nella mia testa mentre leggevo. Giusto sottolinearlo, ho letto tutta la storia e mi \u00e8 piaciuta, non banale, scorrevole. Ma si pu\u00f2 parlare di leggere, non di giocare perch\u00e9 i bivi di Caccia maledetta sono veramente rari e portano solo alla continuazione di un buon mini-racconto, ma non corto-game.Il mio voto: 5,5"
    ],
    [
        "155212",
        "Adriano",
        "Mi dispiace dover dare un voto basso a questo racconto: probabilmente l\u2019autore/autrice \u00e8 alla prima partecipazione. Per quanto la storia sia scritta bene, le ambientazioni siano molto variegate e gli argomenti trattati siano molteplici, definirlo un racconto a bivi \u00e8 davvero difficile: in 25 paragrafi, ci sono 4 paragrafi di conclusione e 3 bivi (e non tutti generano ramificazioni in maniera adeguata), davvero troppo poco.Alla mia prima lettura, le scelte che ho fatto mi hanno fatto concludere il racconto con un solo bivio, tanto che alla fine ero quasi convinto di aver letto un mini-romanzo pi\u00f9 che un racconto a bivi.La rigiocabilit\u00e0, oltretutto, per me si \u00e8 limitata ad una seconda lettura in cui, al primo bivio, l\u2019altra scelta ha portato ad un\u2019altra conclusione dopo dei paragrafi concatenati, senza nessun altra scelta, n\u00e9 aspetto ludico.Peccato, perch\u00e9 le capacit\u00e0 di scrittura non mancano.Ultima, piccola considerazione: il fatto che il testo non sia stato impostato come \"giustificato\" mi pu\u00f2 far pensare ad un'impaginazione fatta in fretta, per\u00f2 certo oltre i contenuti anche l'occhi vuole la sua parte.Spero che l'autore/autrice prenda queste considerazioni come spunti per scrivere qualcosa di pi\u00f9 interattivo, perch\u00e8 ripeto la scrittura \u00e8 buona.Voto: 5"
    ],
    [
        "155215",
        "mark phoenix 79",
        "Corto AcerboL\u2019autore ha scelto di usare una tipologia \u201cSLTA\u201d che ci sta alla grande ma mancano ritmo e soprattutto le scelte, fino al\u00a0 3\u00b0 paragrafo non si pu\u00f2 scegliere, e fin li sarebbe mal di poco, il problema \u00e8 che quella \u00e8 una delle ultime possibilit\u00e0 di dare la nostra impronta alla storiaPeccato l\u2019idea di base era molto buonaVoto 5"
    ],
    [
        "155216",
        "Periodonikes",
        "Prime impressioni: Iniziamo la lettura e il tema mi intriga. Sono appassionato di fantasy e qui sembra esserci un buon world-building. Finiamo il prologo e veniamo chiamati dai Saggi, continuiamo al 24.SpoilerPoi partiamo al 6. Cominciamo la caccia al 12. E finalmente una scelta! La figura misteriosa forse ha informazioni su Rami e Shenti. Proprio cos\u00ec! Andiamo al 14. Poi al 18. Poi all\u201911. [\u2026] Poi al 7. Fine.Aderenza al tema e narrazione: Non mi sento cos\u00ec competente da dire se il corto \u00e8 scritto bene o male, ma, se chi ha scritto il corto me lo permette, voglio solo dare un piccolo consiglio di stile su una cosa che io considero molto importante. Nei libri, soprattutto nei librigame, per garantire a chi legge di immederimarsi nel protagonista bisogna mantenere il suo punto di vista, senza mostrare cose che lui non pu\u00f2 vedere/sapere/sentire ecc\u2026 Porto due esempi.Spoiler\u201cShack si sente ancora osservato, ma qui dovrebbe essere strano il contrario.\u201d Come fai tu, Bol, a sapere che Shanti si sente osservato? Lo dice? Allora faglielo dire. Lo noti dai suoi comportamenti? Descrivili.\u201csei paonazzo, stai avendo una reazione allergica.\u201d Posto che sai di essere allergico al veleno delle puzzole, perch\u00e9 dire che sei paonazzo? Come fai a vederti in faccia?\u00a0 Potresti approfittare per descrivere quello che sente e prova Bol, come la gola che si chiude, la fatica a respirare, gli occhi che bruciano o il dolore al viso.Come ho letto il corto e gameplay: Sul divano insieme alla morosa, da cellulare.SpoilerLe scelte sono poche e solo una dirama la storia in modo consistente, mentre un\u2019altra porta a una ID. L\u2019ultima \u00e8 quella che ho apprezzato di pi\u00f9, perch\u00e9 porta a una scelta difficile e sofferta per il protagonista, che era un po\u2019 quello che mi aspettavo da una premessa simile. Se tutte le scelte fossero cos\u00ec, sarebbe un corto molto pi\u00f9 bello. E se di scelte ce ne fossero non tre ma quindici, con tante strade da seguire che incuriosiscono chi legge a fare anche una terza o una quarta partita, sarebbe un candidato alla vittoria!L\u2019eredit\u00e0 del corto (o altrimenti detto, cosa mi ha lasciato dopo la lettura): Mi ha lasciato la curiosit\u00e0 su questo mondo basato sui gemelli, e su tutte quelle cose accennate e non approfondite nel corto!Giudizio finale: Per questo concorso, non sento di darti la sufficienza. Ma spero davvero di leggere qualcosa di tuo anche l\u2019anno prossimo!"
    ],
    [
        "155219",
        "FinalFabbiX",
        "Votazioni chiuse!"
    ]
]