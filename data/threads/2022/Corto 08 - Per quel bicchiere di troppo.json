[
    [
        "155305",
        "FinalFabbiX",
        "VOTAZIONI #4(fino a domenica 6)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155310",
        "Periodonikes",
        "Prima run appena fatta, mi sono innamorato! Domani lo sviscero per bene."
    ],
    [
        "155314",
        "Prodo",
        "Molto divertente. A cominciare dallo stile narrativo che nel ritmo serrato e nell'ironia di fondo mi ricorda un po' quello tipico di Ggigassi (anche se il racconto secondo me non \u00e8 di Ggigassi) e questo \u00e8 gi\u00e0 un ottimo punto di partenza. Mi \u00e8 piaciuto il citazionismo, che parte dal titolo molto Sergio Leone, passa per i classici film western che hanno fatto la storia e arriva fino a Fabrizio de Andr\u00e9 (a un certo punto salta fuori addirittura il suonatore Jones!). E, considerando il taglio dell'opera, mi ha convinto anche la connotazione \"Scegli la tua avventura\" per cui si \u00e8 optato: una classico racconto a bivi senza troppi fronzoli, con una trama interessante e con un ritmo che coinvolge. L'unica regola esistente \u00e8 quella dei tre bicchieri: non esagerare troppo nel bere ci consente di effettuare in una stessa run pi\u00f9 tentativi di raggiungere l'epilogo migliore, quello in cui salviamo Thomas Edison e regaliamo al mondo il dono della luce elettrica. Ma \u00e8 soddisfacente talvolta anche fallire, si pu\u00f2 addirittura creare una realt\u00e0 ucronica alternativa in cui la lampadina non esiste.Paradossalmente questa unica licenza \"regolamentare\" \u00e8 la parte del\u00a0 corto che mi ha convinto meno: in primo luogo perch\u00e9, a parte la fase iniziale in cui ci viene detto a chiare lettere e quella finale in cui ci viene offerto di rigiocare al prezzo di una bevuta, non \u00e8 cristallino quando dobbiamo o non dobbiamo aggiungere un bicchiere alla nostra conta personale. Secondariamente perch\u00e9 tutto sommato l'escamotage \u00e8 ridondante: considerando la brevit\u00e0 del corto in un paio di run si riesce piuttosto facilmente a conquistare l'epilogo migliore e forse tutto sommato non inserire la possibilit\u00e0 di \"continuare\" avrebbe giovato alla rigiocabilit\u00e0, fattore che costituisce sempre un valore aggunto quando si parla di opere brevi.Il peccato \u00e8 comunque veniale: Per quel bicchiere di troppo mi ha convinto. \u00c8 un valido lavoro, oltretutto impreziosito da contributi grafici assolutamente godibili. Si tratta della dimostrazione, una volta di pi\u00f9, che per sfornare un buon racconto non occorre essere originali a tutti i costi o inventare strane evoluzioni strutturali: se la storia \u00e8 ben scritta, bilanciata e avvincente si pu\u00f2 concorrere per la vittoria anche senza essere dei virtuosi tecnicisti. Una lezione che noi appassionati ed esperti di vecchia data ogni tanto tendiamo a dimenticare. Questo lavoro finisce per me nel lotto di quelli che si contendono il podio: mi riservo nella settimana conclusiva di modifica dei voti di stilare una classifica pi\u00f9 precisa.Voto finale di Prodo: 8."
    ],
    [
        "155316",
        "Periodonikes",
        "08 \u2013 Per quel bicchiere di troppoPrime impressioni: Apro il pdf gi\u00e0 a mezzanotte di domenica sera, non riuscendo a prendere sonno. Regolamento facile e parto subito. Da vecchio, racconto la mia storia e bevo 1 bicchiere.SpoilerInsomma sono il vicesceriffo a Santa Fe, cammino per la strada principale e sento una rissa al saloon! Facciamo vedere chi comanda! Ma rimedio solo un giorno dal segaossa e torno al presente. Nuovo bicchiere, nuovo giro nel passato. Questa volta non mi faccio distrarre e raggiungo una mia vecchia conoscenza che segnala l'attacco alla diligenza, devo muovermi subito! Prendo la scorciatoia ma rallento il passo per non rischiare. Arrivo alla sparatoia dove i miei colleghi sono messi male. Due di loro muoiono e, anche se fermiamo i banditi, non riusciamo a salvare nessuno, nemmeno un ragazzo di nome Thomas Edison. No aspetta, non dirmi che... torno nel presente e il testo rivela che ci sono le lanterne! Mindblast! Nell'intro non si faceva menzione dell'elettricit\u00e0! Wow. WOW. Sblocco anche l'achivement Mondo Ucronico. Vai con un altro bicchiere e un altro giro nel passato. Questa volta vado subito dallo sceriffo, magari rimedio un fucile. \u00c8 proprio cos\u00ec, ma quando ci avvisano dell'attacco alla diligenza rimango indietro per sellare Diablo, e quando arrivo la situazione \u00e8 critica. Ma grazie al fucile riesco a salvare non solo un mio compagno, ma anche il ragazzo Edison! Con che goduria sono tornato nel presente e ho letto la presenza dell'elettricit\u00e0! Doppia ricompensa l'achievement Luce e la bellissima immagine di me da giovane! Fine.Aderenza al tema e narrazione: Questa volta voglio partire dal tema, perch\u00e9 a mio avviso \u00e8 centrato in pieno.SpoilerIl cuore del corto \u00e8 senza dubbio l\u2019attacco alla diligenza e, in base a come va a finire (conseguentemente alle scelte fatte nella parte prima) possiamo sbloccare finali diversi che cambiano il corso della storia. Promosso! Lo stile di scrittura \u00e8 scorrevole, ma come al solito mi permetto di dare qualche consiglio a chi ha scritto il corto: fai attenzione alle ripetizioni e non abusare degli avverbi! Inoltre, se vogliamo guardare al capello, avrei preferito la parte da giovane in prima persona e al passato, visto che \u00e8 raccontata proprio dal John Morton.Menzione d'onore per le splendide immagini.Come ho letto il corto e gameplay: Da cellulare, nel letto. Non riuscivo a prendere sonno e quando sono usciti i nuovi corti ne ho approfittato.SpoilerL\u2019idea dei bicchieri come \u201cvite\u201d per ripetere l\u2019avventura nel passato \u00e8 geniale nella sua semplicit\u00e0, per poter vivere pi\u00f9 volte la storia e cercare il finale migliore gi\u00e0 alla prima run. Vorrei chiedere a chi ha scritto il corto come mai non ha sfruttato questo ottimo espediente anche al par.28, che a tutti gli effetti rimane l\u2019unica ID del corto. Inoltre mi ha fatto storcere il naso la storia del fucile che, insieme al tempo per i compagni, \u00e8 ottimo come discriminante tra finale positivo o meno. Mi \u00e8 dispiaciuto non vederne l\u2019utilizzo anche nella scelta della capanna al par.7 che, a conti fatti, \u00e8 un bivio nullo: sia che irrompi ad armi spianate, sia che attendi la notte, il risultato \u00e8 lo stesso. Personalmente, avrei messo che entrare con il fucile portava al successo. Come anche tutta la storia della banca: carino come percorso alternativo ma non ti porta a niente. Inoltre \u00e8 certamente facile ricordarsi di aver preso o meno il fucile, ma era formalmente pi\u00f9 corretto scrivere, nel paragrafo in cui lo prendi, di memorizzare l\u2019evento o una parola chiave.L\u2019eredit\u00e0 del corto (o altrimenti detto, cosa mi ha lasciato dopo la lettura): La prima lettura mi ha entusiasmato grazie al colpo di scenaSpoilerucronico.Entusiasmo che si \u00e8 un pelo smorzato nelle successive run.Giudizio finale: Ottimo corto ma non lo vedo sul podio."
    ],
    [
        "155317",
        "GGigassi",
        "Finito con un risultato... illuminante (eh eh) mi ha entusiasmato, e io non aprrezzo nemmeno il western.Poi per\u00f2 rileggiocandolo ho notato che non \u00e8 che si possa poi fare molto di diverso, e dei bicchieri del regolamento manco l'ombraDevo sviscerarlo con maggior calma."
    ],
    [
        "155326",
        "giax",
        "Corto basico ma divertente.Davvero carina l'idea del loop governato dai bicchieri bevuti dal protagonista che deve raccontare una storia, anche se non \u00e8 ben chiaro a che titolo, bevendo un nuovo bicchiere, sia possibile modificarla. Avrei sfruttato il paragrafo 3 (il vero snodo del loop) per dare qualche spiegazione, magari lamentando la memoria difettosa e di poterla schiarire con un altro goccetto.Non sono un amante dei librigame con sole scelte, che mi sembrano sempre delle occasioni perse. Anche se il bando di quest'anno invogliava corti di questo tipo, altri autori hanno gi\u00e0 dimostrato come si potessero introdurre meccaniche particolari.In questo caso, poi, siamo di fronte a un semplice Trial and Error. Si fa una scelta sbagliata, si ricomincia e si fa un'altra scelta che, visto l'errore precedente, deve essere quella corretta. Non ho mai avuto la sensazione, posto davanti a una scelta, di poter applicare un ragionamento per capire quale fosse quella giusta. Anche a posteriori, non ho trovato indizi o simili.Va detto che la struttura del loop si associa perfettamente a quella del Trial and Error, e infatti il racconto scorre benissimo, e anche di fronte agli errori siamo pi\u00f9 che motivati a ricominciare per trovare il finale migliore. In particolare, viene trasmessa molto bene l'urgenza di dover arrivare prima che sia troppo tardi.Gran merito \u00e8 della scrittura, scorrevole, e dei dettagli tipici dell'ambientazione western che sono dislocati con abilit\u00e0 e senza forzature.Bella la trovata di inserire Edison, che visse in America proprio in quegli anni.In generale, quindi, nonostante gli evidenti limiti (anche rispetto ai gusti personali), il corto \u00e8 divertente e meriterebbe un buon voto. Voto che per\u00f2 mi sento di dover abbassare a causa di due errori, a mio parere, abbastanza gravi. Il primo \u00e8 strutturale: dal paragrafo 26 c'\u00e8 una serie di scelte finte, che ci condurranno a prescindere al finale di consolazione, qualunque decisione prenderemo. Il secondo \u00e8 narrativo: al paragrafo 17 abbiamo una lunga e tranquilla conversazione con l'oste del saloon, peccato che nel paragrafo precedente sia appena scattata una rissa che coinvolge una decina di persone.Voto: 6.5Nota: Abbasso Edison, W Tesla!https://www.nationalgeographic.com/hist \u2026 ectric-age"
    ],
    [
        "155327",
        "GGigassi",
        "Il primo impatto con questo Corto \u00e8 stato entusiasmante: il vecchierello del West che racconta la sua esperienza, che inizialmente pensavo si rifacesse alla storia di Pat Garrett e Billy the Kid e alla sfida all\u2019OK Corral. Lo leggioco la prima volta e arrivo al finale che intuisco essere il migliore. Ottimo, ma a posteriori mi accorgo che le scelte che ci ha offerto l\u2019autore erano abbastanza telefonate. Cio\u00e8, se ci sono arrivato pure io\u2026 Qualcosa non mi torna, per\u00f2: non ho beccato manco un bicchiere mentre le regole (e anche il titolo) pongono l\u2019accento su questo aspetto.Lo rileggioco aspettandomi diramazioni inaspettate, situazioni sorprendenti e invece scopro che gira e rigira possiamo fare pi\u00f9 o meno sempre e solo quelle cose, con poche variabili e quasi indipendentemente dalle scelte che faremo. E alla fine la meccanica dei bicchieri (che non \u00e8 un \u201ccontatore\u201d contro di noi ma una scialuppa di salvataggio) sembra essere proprio debole, visto che per beccarne pi\u00f9 di tre e finire al 33 bisogna proprio mettersi d\u2019impegno! Al 17 non si becca un bicchiere, giusto? \u00c8 solo un elemento del ricordo, vero?Stilisticamente non c\u2019\u00e8 nulla da eccepire, l\u2019autore usa un linguaggio diretto e senza fronzoli che si adatta molto bene al western e si fa capire benissimo. Non sono sicuro che la pistola colt vada per forza scritta con la maiuscola, noto invece che anche qui le interpellazioni sono scritte senza virgola (\u201cgrazieVIRGOLAsocio\u201d, \u201cHolaVIRGOLABob\u201d\u2026). Ah, e in italiano si dice \u201cehi\u201d, non \u201chey\u201d. Inoltre, come gi\u00e0 rilevato, trattandosi di un ricordo ci sarebbe stata meglio una narrazione al passato.In definitiva il fatto di aver risolto la trama al primo colpo mi ha smorzato l\u2019entusiasmo e nelle leggiocate successive non ho trovato sorprese o sfide tali da giustificare un secondo sguardo al Corto. Certo, ci sono gli achievement, ma una volta che ho beccato il migliore non mi interessano poi molto gli altri, che nel caso di TU SEI LA LEGGE sembra essere stato appiccicato quasi a forza. Probabilmente mi sarei goduto di pi\u00f9 questo Corto se il livello di sfida fosse stato pi\u00f9 alto, ad esempio con scelte apparentemente irrazionali che portano alla vittoria o con qualche meccanismo per creare l\u2019alea, ma mi rendo conto che nel secondo caso sarebbe stato difficile inventarsi qualcosa nei limiti del bando.Detto questo, non voglio penalizzare il Corto a causa della mia esperienza. Inoltre di pregi ne ha parecchi, a cominciare dal fatto che il tema del bando \u00e8 stato centrato in pieno. Come dicevo, lo stile di scrittura \u00e8 piacevole e scorre bene (ma rifacendosi a un immaginario conosciutissimo come quello western l\u2019autore \u00e8 stato senz\u2019altro facilitato), in pi\u00f9 trasmette la sensazione di avere un ampio ventaglio di scelte, anche se poi \u00e8 una cosa un po\u2019 illusoria. La cornice, pur non originalissima, \u00e8 molto simpatica mentre originale (e immagino storicamente verificata) \u00e8 la trovata su cui si basa lo snodo finale. In definitiva gli do7,5 (sette e mezzo)."
    ],
    [
        "155328",
        "FinalFabbiX",
        "GGigassi ha scritto:(e immagino storicamente verificata)Qualcuno pu\u00f2 confermare? Perch\u00e9 io ho cercato online ma ho trovato zero. Anzi, ci sono elementi che non tornano."
    ],
    [
        "155329",
        "ffdesign",
        "PER QUEL BICCHIERE DI TROPPO\u201cSi conclude cos\u00ec una tipica giornata di John Morton, anziano beone figlio di buona donna.\u201dQuesto corto ci fa rivivere la classica ambientazione Western dove frasi del tipo \u201cogni giorno che Dio manda in terra\u201d o \u201cquesta gola va bagnata\u201d te le leggi con la voce del vecchietto dei film di Trinit\u00e0 e chi non lo fa \u00e8 un Mescal!A una prima impressione la meccanica si presenta semplice ed elegante. Ogni bicchiere di torcibudella che mandiamo gi\u00f9 non fa altro che aumentare il tasso alcolico di quell\u2019anziano beone figlio di buona donna di John Morton. Sento gi\u00e0 la pressione.Pressione che per\u00f2 non percepisco nel gioco. Forse ho visto troppi film Western per farmi fregare. Vuoi entrare nel saloon? Ma non ci penso proprio. Lasciamo che se le diano di santa ragione e poi raccattiamo i cadaveri. Vuoi prendere il fucile e rischiare che i tuoi pard ti lascino indietro? Ma certo che s\u00ec. Da che mondo \u00e8 mondo quando un uomo con la pistola incontra un uomo con il fucile, l\u2019uomo con la pistola \u00e8 un uomo morto. Vabb\u00e8, la faccio breve. Prima run, finale migliore. Salvo Thomas e\u2026 Luce fu!Alla fine il povero beone Morton torner\u00e0 a casa con la gola secca.Quella che mi \u00e8 mancata \u00e8 stata la sfida. S\u00ec, volendo si pu\u00f2 rigiocare per trovare i vari finali, ma una volta capito che si corre su un unico binario non \u00e8 soddisfacente come la prima volta.Ho notato molte scelte nulle, come il gironzolare senza senso alla banca (sarebbe stato meglio mettere delle conseguenze concrete a quel perdere tempo, conseguenze che comunque non avrebbero precluso la possibilit\u00e0 di arrivare a un finale buono, invece ti portano a quello neutro senza passare dal VIA) o anche la rissa al saloon, o il seguire i banditi.La scrittura \u00e8 pulita e di immediata comprensione, con qualche riferimento a film famosi e con un ritmo e timbro adatto a quello che l\u2019autore/autrice vuole farci rivivere.In fin dei conti un corto godibile che fa il suo sporco lavoro!Voto 7"
    ],
    [
        "155336",
        "sancio",
        "Il personaggio principale \u00e8 ben tratteggiato e molto simpatico, come la situazione iniziale e l'impostazione del racconto.Prosa ottima, avvincente, scorrevole e coerente con il ritmo dei fatti della storia.Molti \"a capo\" costano per\u00f2 spazio prezioso.Non molte alternative n\u00e9 enigmi o complicazioni di gioco, si esplora tutto facilmente in poco tempo.Ci sono dei pregevoli disegni riempitivi che valorizzano l'opera.In definitiva un lavoro esteticamente ineccepibile, come pure la fruizione. Resta un senso di insoddisfazione per chi cerca qualcosa di mediamente o pi\u00f9 impegnativo.Aderenza al tema e regolamento: okVoto: 6,5"
    ],
    [
        "155337",
        "giax",
        "FinalFabbiX ha scritto:GGigassi ha scritto:(e immagino storicamente verificata)Qualcuno pu\u00f2 confermare? Perch\u00e9 io ho cercato online ma ho trovato zero. Anzi, ci sono elementi che non tornano.Non ci avevo fatto caso, mi ero limitato a controllare nazione e periodo storico. Diciamo che la presenza di Edison a Santa Fe \u00e8 sospetta, avendo vissuto sempre nel Nord-Est dell'America (Michigan, Canada e New Jersey). Sulla giovane et\u00e0, non possiamo sapere quando abbia cominciato a fare esperimenti sulle lampadine. Sicuramente la sua versione finale non usava fili di rame."
    ],
    [
        "155338",
        "djmayhem",
        "Trama: Ambientazione western ben descritta, con linguaggio tipico dei film/fumetti;Attinenza al bando: il vecchio protagonista racconta un episodio\u00a0 del passato che, a seconda delle nostre scelte, influisce in una certa maniera con il presente. L\u2019idea \u00e8 buona anche se alla fine \u00e8 solo una linea narrativa che influisce davvero con il presente/futuro.Giocabilit\u00e0: Storia a bivi senza un regolamento vero e proprio, tutto \u00e8 dato dalle scelte del lettore. In una storia western \u00e8 ovviamente un grosso limite, in quanto le sparatorie non possono essere decise dal lancio di dadi. Una volta giunti al finale \u00e8 possibile ricominciare da capo con un\u2019altra storia, anche se\u00a0 sarebbe possibile raccontare la stessa con alcune differenze.particolarit\u00e0: Non ho ravvisato particolarit\u00e0 di sorta, anche se mi \u00e8 piaciuto molto il linguaggio utilizzato che rievoca il clima del vecchio west (e con me si sfonda una porta aperta). Molto belle le illustrazioni.Giudizio finale: Racconto semplice e ben narrato, non vi sono artefizi ludici, innovazioni o idee particolari ma nella sua semplicit\u00e0 scorre bene dall\u2019inizio alla fine, e questo non \u00e8 sempre scontato.voto\u00a0 \u00a0 6.5 (ma mi riservo di rivederlo a fine concorso)"
    ],
    [
        "155340",
        "Budellaro",
        "io gli do un bell'8Mi sto rendendo conto, nel dare i miei giudizi, che sono tutti abbastanza di pancia. Vedo altri utenti che scorporano il loro giudizio in sezioni , valutando scrittura, interattivit\u00e0, livello di sfida eccetera eccetera. Io non ne sono capace e le spiegazioni delle mie votazioni sono forse un po' infantili: o mi piace o non mi piace.E questo mi piace.Per\u00f2 \u00e8 come quando guardi un film: quando ti prende e non riesci a staccarti dallo schermo e alla fine sono passate due ore senza che te ne accorga, non hai bisogno di spiegare PERCHE' ti \u00e8 piaciuto.Ma se dovessi proprio dirlo, direi che, in questo caso, la parte narrativa mi ha catturato e i clich\u00e8 sono tutti indovinati e simpaticissimi.In alcuni tratti mi ha ricordato \"Django\" ma vedo che l'autore ha appena scritto prima di me quindi direi che non \u00e8 lui l'autore misterioso. Di contro son d'accordo proprio con quello che dice lui sui duelli: in un western duelli coi dadi ci stavano eccome! Per\u00f2 purtroppo il bando lo vietava espressamente quindi direi che non si pu\u00f2 dare la colpa di questo all'autore.infine quoto Giax per dare una mia impressione riguardo a quel che ha detto:giax ha scritto:Voto che per\u00f2 mi sento di dover abbassare a causa di due errori, a mio parere, abbastanza gravi. [ ... ] . Il secondo \u00e8 narrativo: al paragrafo 17 abbiamo una lunga e tranquilla conversazione con l'oste del saloon, peccato che nel paragrafo precedente sia appena scattata una rissa che coinvolge una decina di persone.Buffo, io non l'ho visto come un errore ma come una scena comica assolutamente voluta. Mi sono immaginato il tipico spaghetti western in cui un bud spencer o un terence hill impassibili chiacchierano delle loro faccende incuranti della rissa che si sta svolgendo alle loro spalle"
    ],
    [
        "155344",
        "FinalFabbiX",
        "PER UN BICCHIERE DI TROPPO - Voto 7Un buon corto, con un protagonista tangibile e ben delineato, e uno stile di scrittura pieno di riferimenti a elementi concreti, a particolari precisi e ai cinque sensi. La storia \u00e8 semplice ma efficace, chiara e senza alcuna contraddizione o errore di continuit\u00e0. Il racconto riesce a sfruttare tutto il fascino del Western senza per\u00f2 essere stucchevole, grazie al colpo di scena finale, che \u00e8 una boccata di aria fresca in un genere solitamente stantio. L\u2019ambientazione funziona bene proprio perch\u00e9 si affida ad archetipi potenti (il vecchio ubriaco raccontastorie/ il vecchio west/ la vita che porta luce e oscurit\u00e0).Da profano, mi \u00e8 piaciuto tanto lo stile \u201cspigoloso\u201d ed evocativo delle illustrazioni, ma non ho gradito i soggetti scelti, a mio parere un po\u2019 anonimi. In un corto con elementi cos\u00ec specifici e riconoscibili, delle immagini generiche rischiano di sembrare \u201cricicloni\u201d, indipendentemente che lo siano o meno.Per\u00f2, nonostante i pregi, secondo me il corto non \u00e8 fra i migliori dell'anno.1) L'unica vera meccanica di gioco presente \u00e8 una tragedia. Che faccio dopo tre bicchieri, brucio il corto? Non credo, posso comunque ricominciare: ma allora che senso ha contarli? E perch\u00e9 c\u2019\u00e8 un finale (par. 28) in cui non posso bere? Oltretutto, mi viene chiesto di bere dopo aver visto le lanterne, rompendo il patto narrativo.2) La struttura del corto ha problemini. Paragrafi accorpabili, diramazioni inutili, oggetti che non sono necessari. Sono comunque problemi trascurabili in un grafo che \u00e8 complesso e ben studiato. Segnalo che manca anche qualche accortezza della scrittura moderna: ad esempio, sono presenti molti avverbi in -mente. Anche qui, niente di grave.3) Mi rendo conto che non vuole essere un corto storico: online non ho trovato niente su un attacco a Edison, deduco sia un evento inventato, vi chiedo di smentirmi in caso contrario. Ma in ogni caso, un minimo di coerenza storica non mi avrebbe fatto schifo. La diatriba Tesla/Edison \u00e8 ormai nella cultura popolare: lo studente medio sa che anche eliminando Edison, la lampadina sarebbe stata inventata lo stesso. Non torna, inoltre, l\u2019et\u00e0 di Edison (nel corto ha 20+ anni) con la sua sordit\u00e0 (nel corto ci sente, mentre dovrebbe essere sordo dai 16) e il fatto che abbia in tasca delle proto lampadine (che invent\u00f2 a 32).Anche io mi riservo di modificare il voto nella settimana conclusiva."
    ],
    [
        "155345",
        "giax",
        "Budellaro ha scritto:Mi sto rendendo conto, nel dare i miei giudizi, che sono tutti abbastanza di pancia.E che problema c'\u00e8? L'importante \u00e8 che il voto sia sentito. Io mi lancio in analisi pi\u00f9 che altro per dare dei consigli (non richiesti) all'autore in caso leggesse la recensione. Ma non sono una giustificazione per il voto. Se il corto ti \u00e8 piaciuto, a prescindere dalle motivazioni, \u00e8 sacrosanto dargli un voto alto!Budellaro ha scritto:infine quoto Giax per dare una mia impressione riguardo a quel che ha detto:giax ha scritto:Voto che per\u00f2 mi sento di dover abbassare a causa di due errori, a mio parere, abbastanza gravi. [ ... ] . Il secondo \u00e8 narrativo: al paragrafo 17 abbiamo una lunga e tranquilla conversazione con l'oste del saloon, peccato che nel paragrafo precedente sia appena scattata una rissa che coinvolge una decina di persone.Buffo, io non l'ho visto come un errore ma come una scena comica assolutamente voluta. Mi sono immaginato il tipico spaghetti western in cui un bud spencer o un terence hill impassibili chiacchierano delle loro faccende incuranti della rissa che si sta svolgendo alle loro spalleGuarda, volevo proprio citarli ma poi ho lasciato perdere perch\u00e8 il pezzo stava diventando troppo lungo. Quel paragrafo aveva tutte le potenzialit\u00e0 per ricalcare una scena del genere, e sarebbe potuta essere divertentissima. Ma, nei film ad esempio, mentre Bud e Terence parlano tranquillamente, intorno a loro volano bicchieri, si schiantano sedie e tavoli, le persone gli finiscono addosso e loro devono allontanarli. Loro con la massima naturalezza, ma l'ambiente intorno \u00e8 chiaramente caotico.In questo paragrafo non viene descritto nulla, ci sono solo loro due che parlano. Se non ci fosse una rissa, la descrizione sarebbe identica.Immaginati una qualunque scena di Bud Spencer e Terence Hill, e mentre loro parlano tu non vedi mai nulla della rissa, come se non esistesse. Farebbe ridere?"
    ],
    [
        "155346",
        "djmayhem",
        "giax ha scritto:Guarda, volevo proprio citarli ma poi ho lasciato perdere perch\u00e8 il pezzo stava diventando troppo lungo. Quel paragrafo aveva tutte le potenzialit\u00e0 per ricalcare una scena del genere, e sarebbe potuta essere divertentissima. Ma, nei film ad esempio, mentre Bud e Terence parlano tranquillamente, intorno a loro volano bicchieri, si schiantano sedie e tavoli, le persone gli finiscono addosso e loro devono allontanarli. Loro con la massima naturalezza, ma l'ambiente intorno \u00e8 chiaramente caotico.In questo paragrafo non viene descritto nulla, ci sono solo loro due che parlano. Se non ci fosse una rissa, la descrizione sarebbe identica.Immaginati una qualunque scena di Bud Spencer e Terence Hill, e mentre loro parlano tu non vedi mai nulla della rissa, come se non esistesse. Farebbe ridere?La scena \u00e8 quella di Altrimenti ci arrabbiamo \"Facciamo birra e salsiccia?\"https://youtu.be/MeSjL85fDm0"
    ],
    [
        "155347",
        "Zakimos",
        "Un corto che non sbaglia quasi niente - di importante - e che presenta un gameplay standard, una storia standard e il cui unico guizzo particolare \u00e8 dato dal fatto che si tratti di un racconto che pu\u00f2 essere \"resettato\", con la scusa della scarsa memoria del narratore. Anche questo dettaglio, per\u00f2, resta un po' fine a se stesso e non \u00e8 integrato al 100% nella narrazione (anche io come altri avrei visto bene una prima persona passata).Anche per quanto riguarda l'attinenza al tema si \u00e8 svolto un lavoro buono - buonissimo per gli standard del concorso finora - ma che deve sfruttare l'ucronia e la semplificazione per funzionare. Insomma, non mi stupisce che le opinioni su questo corto siano abbastanza divise, con gli esperti che l'hanno trovato gradevole ma senza guizzi e i neofiti che l'hanno trovato eccezionale.Tra i due gruppi credo che abbia pi\u00f9 ragione il secondo, perch\u00e9 anche se nel Concorso dei Corti storicamente sono le opere pi\u00f9 sperimentali a essere apprezzate col grande pubblico \u00e8 la semplicit\u00e0 a vincere e questo corto ci dimostra pi\u00f9 che mai che \"less is more\". Pertanto complimenti a chi ha scritto il corto, che mi sento di premiare con un bel voto pur facendo parte io del primo gruppo.Voto: 8,5."
    ],
    [
        "155349",
        "Pirata delle Alpi",
        "Recensione di Per qualche bicchiere di troppoQuanto mi mancava un racconto-game a tema western! Credo che l'ultimo che abbia letto era \u201cRe morto\u201d nel 2015.La storia \u00e8 molto divertente e pensata bene: ci sono varie scelte possibili che permettono di accedere a vari ricordi e mi \u00e8 piaciuto molto il \u201cfattore alcool\u201d che pu\u00f2 cambiare la storia. Credo che l'autore sia un vero appassionato di western o di Storia dell'America: i riferimenti a film o a dei personaggi storici sono numerosi (lo sceriffo Pat di questo corto \u00e8 in realt\u00e0 Pat Jarrett, quello che ha fermato Billy the Kid?) e l'ambientazione \u00e8 credibile se uno voglia giocare sui vari luoghi comuni del genere.Questo corto ha una buona durata di vita e si pu\u00f2 andare a zonzo in questo West un po' caricaturale e scanzonato esplorando varie vie senza mai annoiarsi troppo. Bene la regola dei bicchieri bevuti che influenzano tutta la storia.Purtroppo, nonostante la gradevole prosa dell'autore misterioso, il testo ha qualche falla: nel paragrafo 25, si parla di \u201cfare un rapporto allo sceriffo\u201d\u2026 ma quale rapporto? dato che l'avventura inizia da qui! La proposta di andare dallo sceriffo pu\u00f2 essere inserita pi\u00f9 in l\u00e0, quando si hanno pi\u00f9 informazioni, ma non al paragrafo di partenza!Non credo che questo corto sia attinente al tema del bando, perch\u00e9 le sorti di Edison (e del mondo) non sono determinate da scelte in un passato lontano.Non ho capito l'utilit\u00e0 degli achievement: di solito permettono di sbloccare nuovi paragrafi o dei bonus specifici (come in \u201cHong Kong Hustle\u201d), ma in questo corto, non servono a nulla! Ok, il povero Thomas Edison \u00e8 morto e ci sar\u00e0 un \u201cmondo ucronico\u201d e dopo? Niente, si riprende dal 25 o dal 33. Credo che l'autore avrebbe dovuto inserire qualcosa per dare senso a questi achievement.Per concludere, posso dire che nonostante qualche pecca, questo corto \u00e8 un buon viaggio nei clich\u00e9 del western e una gradevole passeggiata per gli amanti del genere. Quindi, il mio voto \u00e86.5perch\u00e9 mi sono divertito e che sono cresciuto guardando i film di Leone e la vecchia serie \u201cWild Wild West\u201d."
    ],
    [
        "155351",
        "Flay4Fight",
        "Corto simpaticissimo, ben scritto e con tanti rimandi che cambiano i possibili finali dando loro un senso in base alle azioni compiute. Funziona tutto e la gioco-lettura \u00e8 piacevole. Ottima l'idea della \"deadline\" costituita dai bicchieri bevuti dal nostro cantastorie, e degli achievements da sbloccare. Si raggiungono tutti dopo qualche run, nulla di difficile. L'inseguimento e la caccia dei rapinatori \u00e8 la scena centrale del Corto, quella che meriterebbe pi\u00f9 attenzione senza distrarsi negli eventi secondari (la rissa, la ronda...). L'autore \u00e8 stato abile nel presentare le scelte giuste al momento giusto. Ho apprezzato molto anche le ottime mini-illustrazioni che spezzano di tanto in tanto la lettura. Davvero un ottimo lavoro.Il mio voto: 8"
    ],
    [
        "155353",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Lettora scorrevole con stile perfettamente in liena con l'ambientazione. (Certo qualche clich\u00e8 ma ci sta!)(+) Corto con struttura semplice ma ottimamente realizzato(+) Le illustrazioni ben fatte danno ulteriore evidenza della cura messa nel cortoCONTRO(-) La meccanica dei bicchieri, seppure simpatica, poteva essere implementata in modo pi\u00f9 efficace(-) Alcuni rimandi sempre uguali anche se il tempo passa (paragrafo 13) e che rendono i bivi della banca piuttosto inutili(-) Ho \"vinto\" alla prima run, questo \u00e8 successo leggendo i commenti anche a molte altre persone. Questo rende il corto forse un po' troppo semplice e si rischia di perdere interesse a rigiocarloADERENZA Al TEMA: Molto BuonaTema rispettato. Insieme al corto \"A un passo dalla sabbbia\" mi paiono i due corti pi\u00f9 aderenti al tema di quest'anno.Anche in questo caso non mi sbilancio a dare valutazione \"Ottima\" in quanto si vedeno le conseguenze solo nei paragrafi finali. Ripeto va benissimo cos\u00ec per\u00f2 nel momento in cui realizzi l'influenza delle scelte passate il corto finisce.POTENZIALE DI AMPLIAMENTO: Il corto \u00e8 autocontenuto ed perfetto come durata, si potrebbe sicuramente aggiungere qualche immagine e curare un pochino di pi\u00f9 alcuni passaggi ma non andrei comunque oltre le 20 pagine.Giudizio Finale: Un ottimo lavoro che fa percepire l'attenzione dell'autore per rendere il corto facilmente fruibile e piacevole alla lettura.Tema ben implementato. Con alcuni accorgimenti poteva avere anche una valutazione superiore.VOTO 8"
    ],
    [
        "155359",
        "giax",
        "djmayhem ha scritto:La scena \u00e8 quella di Altrimenti ci arrabbiamo \"Facciamo birra e salsiccia?\"https://youtu.be/MeSjL85fDm0Capolavoro!"
    ],
    [
        "155365",
        "EGO",
        "Un Corto semplice, e questo \u00e8 il suo pregio maggiore: non sta a guardare al dettaglio storico, racconta una storia quasi da fumetto e ci riesce abbastanza bene.La scrittura sarebbe buona se l\u2019autore usasse un po\u2019 di punteggiatura in pi\u00f9: ma qui \u00e8 tutto virgole, virgole, virgole, tanto che a volte il punto manca pure a fine periodo prima dei dialoghi.Un po\u2019 assurdo il fatto che il percorso \u201cmigliore\u201d, quello con meno possibilit\u00e0 di sbagliare, sia quello dove andiamo subito dallo sceriffo. Deve essersene accorto anche l\u2019autore, e per evitare di rendere il Corto un true path con svolta decisiva gi\u00e0 al primo bivio, ha modificato arbitrariamente il peso temporale del fucile, che in un percorso fa perdere tempo, mentre in un altro ci induce a prendere la scorciatoia, our di offrirci una chance di vincere anche se abbiamo deciso di cazzeggiare in citt\u00e0. Apprezzabile, ma rivela un\u2019incertezza di fondo sulla solidit\u00e0 strutturale del racconto.La meccanica dei bicchieri \u00e8 un simpatico \u201criprovaci senza passare dal via\u201d, per\u00f2 \u00e8 un po\u2019 confusa e non si adatta molto bene al resto: se raggiungo un certo finale non posso ritentare, come mai negli altri invece s\u00ec?Discreto, non da podio.Voto: 6.5"
    ],
    [
        "155366",
        "mark phoenix 79",
        "Corto stile scegli la tua avventura con ambientazione westerncorto attinente al bando perch\u00e8 a seconda delle scelte fatte influisce il presenteNel complesso un corto semplice con narrazione chiara e meccaniche di gioco che tornanoalzo il mio voto per le belle illustrazionivoto\u00a0 7"
    ],
    [
        "155368",
        "2p2z",
        "Anticipo il voto e scrivo la recensione appena ho un minuto: 9,5."
    ],
    [
        "155371",
        "Adriano",
        "Un corto divertente che si fa leggere con piacere, che ha nella sua scorrevolezza e nelle citazioni gli aspetti migliori, ma un malus nella quasi assenza di aspetti ludici. Mi sarebbe piaciuto che il \"bere bicchieri\" fosse stata una possibilit\u00e0 di scelta \"libera\" nei vari punti del corto, e che la quantit\u00e0 di bicchieri bevuti cambiasse la storia in molti pi\u00f9 frangenti. Invece il bere diventa una cosa passiva, ed \u00e8 un peccato.Bella comunque l'ambientazione, ed \u00e8 convincente anche la narrativa.Anche per questo corto, mi scuso per la brevit\u00e0 del commento....Voto: 6,5"
    ],
    [
        "155374",
        "FinalFabbiX",
        "Votazioni chiuse!"
    ],
    [
        "155400",
        "2p2z",
        "Un corto ben bilanciato e originale. Giocarlo \u00e8 rigiocarlo \u00e8 stato davvero piacevole e divertente. Forse \u00e8 la prima volta che leggo qualcosa di cui mi piace ogni singolo paragrafo e ogni possibile diramazione della storia. Ho apprezzato in maniera particolare l'utilizzo di termini comepards,corral,postiglione, nonch\u00e9 i toponimi: tutte cose che ti catapultano direttamente nel mondo di Tex. Bellissimo il colpo di scena finale con le lanterne, che fa di questo corto forse quello che pi\u00f9 di tutti finora ha centrato il tema del concorso.Spero che Librarsi lo scelga per la pubblicazione, secondo me ha tutte le carte in regola per andare in stampa (illustrazioni comprese!).Non ho riscontrato errori n\u00e9 particolari criticit\u00e0, le uniche cose su cui mi sento di fare un appunto sono le seguenti:1) all'inizio ho pensato che dovessi tenere conto di tutti i bicchieri bevuti anche durante il racconto, quindi quando ho fatto entrare il personaggio nel saloon e ho ordinato da bere ho tenuto a mente un bicchiere in pi\u00f9.2) Quando parliamo con il suonatore Jones (belline le citazioni, by the way), abbiamo la possibilit\u00e0 di prendere il primo cavallo che passa e galoppare verso sud. Il problema \u00e8 che se questa \u00e8 la prima volta che giochiamo, non sappiamo che siamo senza il fucile, essendo questa un'informazione che ci viene fornita solo quando passiamo dall'ufficio dello sceriffo; quindi io per esempio pensavo di averlo appresso, anche se effettivamente all'inizio della storia dice solo che ho la colt alla cintola... insomma, si rischia di sbagliare in buona fede. Magari si potrebbe correggere con \"se hai preso il fucile\" al par. 5, per far venire quanto meno il dubbio a chi legge.A parte queste stupidaggini, complimenti, complimenti, complimenti agli autori di questo corto!"
    ],
    [
        "155425",
        "Budellaro",
        "giax ha scritto:Guarda, volevo proprio citarli ma poi ho lasciato perdere perch\u00e8 il pezzo stava diventando troppo lungo. Quel paragrafo aveva tutte le potenzialit\u00e0 per ricalcare una scena del genere, e sarebbe potuta essere divertentissima. Ma, nei film ad esempio, mentre Bud e Terence parlano tranquillamente, intorno a loro volano bicchieri, si schiantano sedie e tavoli, le persone gli finiscono addosso e loro devono allontanarli. Loro con la massima naturalezza, ma l'ambiente intorno \u00e8 chiaramente caotico.In questo paragrafo non viene descritto nulla, ci sono solo loro due che parlano. Se non ci fosse una rissa, la descrizione sarebbe identica.Immaginati una qualunque scena di Bud Spencer e Terence Hill, e mentre loro parlano tu non vedi mai nulla della rissa, come se non esistesse. Farebbe ridere?in effetti ripensandoci al netto di questa tua osservazione devo dire che hai ragione. Diciamo che la\u00a0 mia fantasia ha tappato i buchi e mi ha fatto percepire la scena in un certo modo2p2z ha scritto:1) all'inizio ho pensato che dovessi tenere conto di tutti i bicchieri bevuti anche durante il racconto, quindi quando ho fatto entrare il personaggio nel saloon e ho ordinato da bere ho tenuto a mente un bicchiere in pi\u00f9.io all'inizio pensavo di dover tener conto anche di quelli che bevevo io mentre lo leggevo e ho perso il contodjmayhem ha scritto:La scena \u00e8 quella di Altrimenti ci arrabbiamo \"Facciamo birra e salsiccia?\"https://youtu.be/MeSjL85fDm0ora, a malincuore, ti rovino il week end:https://www.quotidiano.net/magazine/alt \u2026 -1.7417477"
    ],
    [
        "155426",
        "djmayhem",
        "Budellaro ha scritto:ora, a malincuore, ti rovino il week end:https://www.quotidiano.net/magazine/alt \u2026 -1.7417477ci ha gi\u00e0 pensato un amico... lasciamo perdere va... \u00e8 come fare il remake di Trinit\u00e0... non ha alcun senso... senza contare il sacrilegio"
    ],
    [
        "155503",
        "F.A.S.",
        "Per quel bicchiere di troppo \u00e8 un racconto di genere western con una struttura da SLTA. Anch\u2019io mi immagino da anziano, come il protagonista, avventore abituale di un bar malfamato pronto a raccontare storie per un bicchiere di torcibudella. Detto questo, il racconto \u00e8 divertente, con le giuste citazioni cinematografiche, mentre il linguaggio riproduce modi di dire presi dai film di genere.Il regolamento prevede solo una variabile, il numero di bicchieri bevuti, usata come le vite in un videogioco per continuare a giocare malgrado l\u2019esito negativo. Se l\u2019idea \u00e8 buona, \u00e8 stata per\u00f2 calibrata male rendendo il racconto troppo facile, tre tentativi sono fin troppi per raggiungere il finale migliore. Questo riduce la rigiocabilit\u00e0 del corto perch\u00e9 dopo tre tentativi resta ben poco ancora da scoprire nei pochi bivi rimasti e soprattutto non \u00e8 rilevante ai fini della storia. Inoltre l\u2019autore ha inserito degli achievement che non hanno alcuna utilit\u00e0, sarebbe bastato aggiungere una tabella valutativa alla fine per valorizzarli o integrarli al meccanismo dei bicchieri: se hai bevuto n bicchieri e hai l\u2019achievement y allora vai al.\u00a0 Magari ampliando la trama e le scelte possibili, questa meccanica potrebbe essere valorizzata a dovere.Il corto \u00e8 attinente al bando perch\u00e9 le scelte prese dal protagonista nel passato possono modificare il presente in senso ucronico, un\u2019altra idea brillante dell\u2019autore di questo racconto.L\u2019unica cosa che non ho capito \u00e8 il nesso logico tra il soprannome di Jones il trombettiere, con il fatto che beve come una spugna, insomma, me lo sarei aspettato se fosse stato un \u201clegumitariano\u201d, altrimenti \u201cspugna\u201d o \u201cbottiglia vuota\u201d mi sembravano pi\u00f9 appropriati.Il voto lo esprimer\u00f2 nella settimana di recupero."
    ]
]