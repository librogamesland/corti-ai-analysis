[
    [
        "154991",
        "FinalFabbiX",
        "VOTAZIONI #1(fino a domenica 13)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "154995",
        "Zakimos",
        "Mi confermate che questo corto ha un solo finale? Ci sono rimasto malissimo"
    ],
    [
        "154999",
        "FinalFabbiX",
        "Zakimos ha scritto:Ci sono rimasto malissimoAh s\u00ec? Ti dir\u00f2, io non ci sono rimasto malissimo perch\u00e9 l'avevo annusata abbastanza in fretta. C'\u00e8 un passaggio che lo fa presagire:SpoilerIl momento in cui siamo noi a togliere l'anello al quadro nel passato. \u00c8 la prova definitiva che tutto \u00e8 un loop alla \"Dark\".Confermo che c'\u00e8 un solo finale e un solo modo per arrivarci."
    ],
    [
        "155001",
        "Zakimos",
        "Dooooh. Beh, ci sta con l'atmosfera dark del corto. Un'altra cosa che non ho capito \u00e8Spoilerche fine fa l'uccellino visto che alla fine parliamo col fuoco"
    ],
    [
        "155003",
        "Prodo",
        "Un corto che mi ricorda alcune avventure grafiche dark horror e questo depone bene perch\u00e9 adoro questo particolare genere. La componente narrativa contribuisce ad aumentare l'immedesimazione perch\u00e9, sebbene la maggior parte dei paragrafi sia molto corta, quando l'autore (o autrice? mi sembra ci sia una mano femminile dietro il corto, lo stile mi fa pensare a una donna) indulge in descrizioni e precisazioni lo fa molto bene.Mi \u00e8 piaciuta molto anche la tecnica di gioco adottata, quella della combinazione tra codici numerici che identificano gli oggetti presenti. Fa molto Monkey Island, anche se pu\u00f2 spingere pi\u00f9 di un lettore, se dovesse rimanere incastrato, a tentare il classico \"combino tutto con tutto e vediamo dove arrivo\". \u00c8 un approccio comunque che trovo adattissimo a un corto, mentre lo vedrei meno bene in un librogame vero e proprio.Al contrario di Marco il finale mi ha piacevolmente sorpreso: se devo trovargli un difetto sta nel fatto che \u00e8 poco approfondito. Questo perlatro \u00e8 un difetto di tutto il libro: vengono introdtti un sacco di elementi narrativi, promesse tante evoluzioni di trama, ma da un certo in poi tutto diventa tanto frettoloso, e una buona parte dei temi introdotti a inizio racconto si perdono. Mi da l'impressione che l'autore/autrice non sia espertissima di libri interattivi, almeno dal lato della scrittura, e si sia trovata oltre met\u00e0 opera con il problema di doverla chiudere in uno spazio risicato, quello residuo. Da qui la frettolosit\u00e0 finale.Altro difetto: se si vuole implementare un sistema di combinazione di codici bisogna essere chiarissimi, nei paragrafi in cui questo avviene, sul fatto che si \u00e8 arrivati l\u00ec perch\u00e9 si sono messi insieme A e B. Questo non sempre accade: in un paio di passaggi mi sono chiesto se stessi compiendo l'azione giusta perch\u00e9 tutto rimane molto vago, e se ne ha la conferma solo una volta raggiunto l'epilogo ed esplorate le diramazioni. Che peraltro, \u00e8 bene sottolinearlo, quasi non esistono: l'interattivit\u00e0 dell'opera sta tutta nel combinare tra loro gli oggetti e risolvere il puzzle che contraddistingue la casa della fattucchiera. Non esistono variazioni sul tema e l'epilogo \u00e8 unico. Questo potrebbe infastidire qualche lettore, ma credo che chi entrer\u00e0 nel mood di Tempo Stregato finir\u00e0 per apprezzarne il taglio e non ne sar\u00e0 disturbato.Complessivamente comunque \u00e8 un buon lavoro: secondo me non lotter\u00e0 per la vittoria finale, ma merita sicuramente\u00a0 un buon voto e l'incoraggiamento a chi l'ha ideato, perch\u00e9 la strada imboccata \u00e8 quella giusta per sfornare prodotti pi\u00f9 maturi e di alto livello.VOTO FINALE DI PRODO: 7"
    ],
    [
        "155007",
        "djmayhem",
        "Zakimos ha scritto:Mi confermate che questo corto ha un solo finale? Ci sono rimasto malissimoNon dirlo a me, pensavo fosse una instant death e continuavo a rigiocare..."
    ],
    [
        "155008",
        "Zakimos",
        "Questo corto ha molti punti di forza e qualche debolezza legata pi\u00f9 che altro al genere di appartenenza (escape book - o \"cortoescape\"? O \"avventura grafica su carta\"). Abbiamo gi\u00e0 visto corti simili nelle precedenti edizioni ed \u00e8 un genere che si presta alla brevit\u00e0 del concorso, anche se porta con s\u00e9 alcuni limiti intrinseci. L'atmosfera \u00e8 interessante e la qualit\u00e0 degli enigmi pi\u00f9 che valida: quasi tutti hanno indizi per capire cosa bisogna fare, unire gli oggetti \u00e8 semplice e scoprire i vari esiti d\u00e0 una buona soddisfazione.Insomma, nulla da obiettare sulla struttura, se stessimo parlando di un'avventura grafica il giudizio sarebbe esclusivamente positivo. In formato carta emergono i classici problemi di questo genere: non ci sono scelte che esulino dal decidere cosa combinare, si possono visitare tutti i paragrafi senza limiti (il che rende inutile decidere che domande porre), non c'\u00e8 un sistema anti-loop che renda i testi sempre coerenti; ma sono discorsi che valgono per tutti gli escape book in commercio, anche per quelli pi\u00f9 blasonati.In ottica di concorso, per\u00f2, il corto \u00e8 penalizzato dal fatto che non rispetta il bando nella parte in cui invita il lettore a giocare senza prendere appunti: \u00e8 impossibile tenere a mente tutte le parole-chiave e relativi numeri. Inoltre, una riga o un simbolo di check all'arrivo dopo la combinazione di due oggetti sarebbe stata gradita, perch\u00e9 pi\u00f9 volte mi sono chiesto se una determinata combinazione fosse davvero valida. Le scelte del passato che hanno incidenza sul futuro sono implementate col viaggio nel tempo, in particolare con un certo enigma del latte che mi ha ricordato non poco Day of the Tentacle: ci pu\u00f2 stare.Concludo con un giudizio sulla forma, che \u00e8 eccellente. C'\u00e8 un'ottima penna sotto e mi piacerebbe vedere i testi espansi per farla emergere meglio. Curiosamente per\u00f2 il corto non \u00e8 in giustificato.Per le sue caratteristiche complessive l'opera si meriterebbe un 8 abbondante, ma il fatto che non rispetti minimamente un requisito del bando mi costringe ad abbassare di molto il voto. Chi ha scritto questo corto pertanto sappia che il giudizio relativamente basso \u00e8 legato solo a quello, in ottica di concorso. In realt\u00e0 ho apprezzato moltissimo questo corto-escape.Voto finale: 6,5"
    ],
    [
        "155009",
        "FinalFabbiX",
        "Spezzo una lancia gigantesca a favore del corto:Zakimos ha scritto:\u00e8 impossibile tenere a mente tutte le parole-chiave e relativi numeriHai ragione al 100%. Per\u00f2 ci\u00f2 che descrivi non \u00e8 necessario per completare il corto. Io l'ho giocato con questa strategia:- quando trovavo un oggetto, evitavo di memorizzare il numero, mi ricordi solo come trovarlo- visto un oggetto nuovo, memorizzavo il numero e tornavo indietro (si pu\u00f2 sempre fare) a vedere che numero aveva quello vecchio.In questo modo, basta avere in mente 1 massimo 2 numeri alla volta.Con questa tattica, sono riuscito a finirlo da cellulare senza scrivere una parola.\u00c8 stato comunque complicato, ma non impossibile.Non credo sia voluto, ma questo aggiunge un ulteriore livello di realismo al corto: nella realt\u00e0, nessuno si porterebbe mai dietro 1000000000 oggetti. Appena ne vedi uno nuovo, torni a quello vecchio e li combini."
    ],
    [
        "155013",
        "Budellaro",
        "il paragrafo 1, che ti catapulta immediatamente nella favola dark, \u00e8 assolutamente coinvolgente e scritto veramente bene. Ero emozionato fin dall'inizio e avevo grandi aspettative. Purtroppo per\u00f2 il regolamento (a mio parere troppo complicato) e la struttura a loop (non nelle mie corde) hanno creato un blocco che non sono riuscito a superare. Sarei per un voto basso ma mi riservo di rileggerlo per dargli un'altra possibilit\u00e0"
    ],
    [
        "155014",
        "F.A.S.",
        "Il corto ricorda nella struttura e nella meccanica i videogiochi esplorativi dove raccogli oggetti e li combini per interagire con i personaggi e ottenere informazioni per proseguire. Dopo averlo giocato completamente, Tempo stregato mi ha lasciato entusiasta, l\u2019esplorazione \u00e8 stata avvincente, ben costruita l\u2019ambientazione fiabesca con oggetti magici parlanti, gli enigmi sono stati semplici da risolvere e le plausibili combinazioni di oggetti non sono state neanche tutte necessarie per terminarlo. Un plauso all\u2019autore che ha previsto anche possibili combinazioni a cui non avevo nemmeno pensato. Detto questo, Tempo stregato potrebbe essere un dieci per la progettazione e l\u2019ambientazione, sorretti da una scrittura scorrevole e sempre avvincente, l\u2019unico appunto linguistico che mi sento di muovere \u00e8 nel paragrafo 1 dove si passa da bosco a foresta improvvisamente: la differenza tra i due non \u00e8 solo nella dimensione, ma nel fatto che il primo \u00e8 curato dall\u2019uomo mentre la seconda \u00e8 assolutamente naturale, quindi il passaggio dalle due dimensioni, pur coerente con la storia perch\u00e9 le streghe vivono nelle foreste, doveva essere descritto pi\u00f9 gradualmente. Comunque non \u00e8 certo penalizzante.Arriviamo ai per\u00f2: la storia presenta un\u2019unica soluzione e un unico finale (a meno che non fosse invisibile) dopo un\u2019esplorazione libera e questo penalizza la durata del racconto, giocato una volta perch\u00e9 il lettore dovrebbe rigiocarlo? L\u2019autore o gli autori non hanno nemmeno sfruttato l\u2019unica occasione di mettere una instant death meritata quando una scelta palesemente stupida la avrebbe giustificata, ma si sono limitati a dire al lettore che forse \u00e8 meglio di no. Poi ho trovato molto artificioso l\u2019uccellino iniziale che sembra sapere cos\u00ec tanto per\u00f2 poi non si pu\u00f2 pi\u00f9 interagire con lui e non ci d\u00e0 ulteriori consigli.Attinenza al bando: Per prima cosa se non lo avessi stampato e non avessi preso appunti, ci avrei messo una vita a terminarlo. Secondo, le scelte del passato influiscono sul presente? Direi di no, a prescindere dalle mie azioni arrivo all\u2019unico finale presente, quindi le azioni del passato sono irrilevanti in questo corto teleologico, in cui ci dirigiamo inesorabilmente e indipendentemente dalle nostre azioni, alla fine gi\u00e0 scritta.Il voto finale non pu\u00f2 che essere insufficiente a causa della mancata attinenza al bando, se gli autori lo avessero ampliato aggiungendo un solo altro finale condizionato, ad esempio, alla scelta di cosa servire al micio/flagizioso famiglio, il corto sarebbe potuto salire sul mio podio finale.Voto finale, a malincuore, 5"
    ],
    [
        "155015",
        "sancio",
        "Molto piacevole e impegnativo questo primo corto, ma si pu\u00f2 arrivare all'epilogo senza risolvere l'enigma dell'incisione\u00a0 Tempusedaxrerum sullo specchio?"
    ],
    [
        "155016",
        "giax",
        "L'enigma dello specchio serve in un momento ben preciso, anche io mi ero bloccato e ho pensato di doverlo risolvere, quando invece mi mancava una combinazione di oggetti."
    ],
    [
        "155017",
        "djmayhem",
        "no, per risolverlo ha necessit\u00e0 di una parola chiave che devi trovare, \u00e8 tutto consequenziale"
    ],
    [
        "155018",
        "Flay4Fight",
        "Si parte con il botto con questo Corto. Siamo nel mio campo: giocabilit\u00e0 in primo piano e testi e storia - seppur importanti - da sfondo. I paragrafi sono infatti abbastanza striminziti, anche se alcuni estremamente coinvolgenti, e la ricerca di parole chiave collegate ad oggetti da \"combinare\" per risolvere gli enigmi \u00e8 studiata in modo da essere il fulcro di Tempo Stregato.Atmosfera e inquietudine la fanno da padrone. Siamo in un cottage dove la stregoneria \u00e8 ovunque, dallo specchio al camino, all'uccellino parlante (che pare scomparire dopo poco). Non abbiamo tempo: dobbiamo distruggere il contratto demoniaco della fattucchiera prima che questa torni. Ma, come spesso succede, le sorprese sono dietro l'angolo.Mi \u00e8 particolarmente piaciuto il fatto di dover combinare gli oggetti per risolvere enigmi, cosa che come gi\u00e0 sottolineato pu\u00f2 rimandare alle vecchie (ma sempreverdi) Avventure Grafiche. Non \u00e8 per\u00f2 facile ricordarsi i rimandi degli oggetti e ho dovuto ricorrere a carta e penna per segnarmeli. Molto ben scritta anche se a paragrafi brevi, ma che si concentrano sul succo della storia. Finale brutale, forse un finale alternativo ci sarebbe stato bene, giusto per dare al lettore qualcosa in pi\u00f9.Voto: 7"
    ],
    [
        "155022",
        "EGO",
        "Tempo stregato\u00e8 un buon Corto, con qualche ingenuit\u00e0. La trama \u00e8 accattivante, ma la stringatezza di\u00a0 molti paragrafi, lo stile altalenante (talvolta elementare e \u201cfiabesco\u201d, talvolta invece pi\u00f9 ricercato del necessario) e alcuni svarioni (che fine fa l\u2019uccelletto dell\u2019introduzione?) tolgono solidit\u00e0 alla parte \u201clibro\u201d dell\u2019opera.Il \u201cgame\u201d \u00e8 ben pensato, ma la realizzazione \u00e8 imperfetta. E\u2019 molto facile, sbagliando la \u201csomma\u201d di due indizi, finire in un paragrafo che non dovremmo leggere, rovinando quindi la sorpresa e l\u2019elemento sfida. Il problema \u00e8 che le parole chiave hanno lo stesso numero del paragrafo in cui le troviamo: quindi se al 9 trovo l\u2019elemento x, esso ha il numero 9; sommandolo all\u2019elemento y al paragrafo 6, finisco al 15, ma magari il 15 \u00e8 un altro paragrafo che troverei molto pi\u00f9 avanti nello svolgimento del puzzle, e lo leggo prima del previsto. Se invece le parole chiave avessero avuto numeri diversi, e le loro somme fossero state descritte in paragrafi completamente separati da quelli narrativi, sarebbe stato meglio. Ma \u00e8 chiaro che il sistema utilizzato voleva venire incontro alla necessit\u00e0 di non prendere appunti - cosa, ahim\u00e8, comunque ben difficile da realizzare. Non ricordavo neppure che le regole del concorso avessero questa clausola, perci\u00f2 ho preso subito carta e matita, e anche cos\u00ec non \u00e8 stato facilissimo trovare il bandolo della matassa.Il gioco, infatti, \u00e8 discretamente intricato, con enigmi non immediati che ricordano la classica avventura grafica computerizzata. Come nei videogiochi in questione, \u00e8 spontaneo \u201cforzare\u201d il gioco andando a casaccio e sommando senza logica i numeri di tutte le parole chiave trovate (non aiuta il fatto che la fanciulla abbia TRE soluzioni diverse per ci\u00f2 che chiede, ma una sola \u00e8 quella che porta avanti la storia). Il ritmo \u00e8 un po\u2019 incerto, con una parte iniziale di esplorazione e raccolta di parole chiave e un successivo \u201crush\u201d in cui concateniamo uno dietro l\u2019altro gli indizi raccolti, in un crescendo di situazioni drammatiche che sfociano in un finale che davvero non mi aspettavo, specialmente perch\u00e9 il tono generale della storia fa inizialmente pensare che sia stata scritta per una bambina, come gi\u00e0 certi Corti di anni recenti.Mi \u00e8 difficile decidere quanto peso dare al fatto che l\u2019opera sarebbe formalmente fuori concorso: mi sembra molto improbabile che il lettore possa risolvere tutto senza prendere appunti, a meno di non avere una memoria formidabile o di tornare continuamente indietro a rivedere i numeri delle parole chiave, appesantendo moltissimo il flusso del gioco. Mi sembra corretto togliere mezzo punto, un po\u2019 a malincuore, perch\u00e9 l\u2019idea di fondo, nonostante le ingenuit\u00e0 dello svolgimento, \u00e8 molto buona.Voto: 6,5"
    ],
    [
        "155023",
        "sancio",
        "F.A.S. ha scritto:le scelte del passato influiscono sul presente? Direi di no, a prescindere dalle mie azioni arrivo all\u2019unico finale presente, quindi le azioni del passato sono irrilevanti in questo corto teleologico, in cui ci dirigiamo inesorabilmente e indipendentemente dalle nostre azioni, alla fine gi\u00e0 scritta.Io invece l'ho vista cos\u00ec: se sbagli le scelte nel passato non arrivi al finale. Pu\u00f2 essere un finale alternativo anche se immaginario. Rimanere intrappolati a vagare nella casa della strega."
    ],
    [
        "155027",
        "FinalFabbiX",
        "sancio ha scritto:F.A.S. ha scritto:le scelte del passato influiscono sul presente? Direi di no, a prescindere dalle mie azioni arrivo all\u2019unico finale presente, quindi le azioni del passato sono irrilevanti in questo corto teleologico, in cui ci dirigiamo inesorabilmente e indipendentemente dalle nostre azioni, alla fine gi\u00e0 scritta.Io invece l'ho vista cos\u00ec: se sbagli le scelte nel passato non arrivi al finale. Pu\u00f2 essere un finale alternativo anche se immaginario. Rimanere intrappolati a vagare nella casa della strega.Anche io l'ho interpretata cos\u00ec"
    ],
    [
        "155039",
        "sancio",
        "Racconto che inizia quasi come una favola, tigendosi di toni scuri man mano che si legge.L'autore sacrifica le parti descrittive e dialoghi riducendoli all'essenziale, in favore di un maggior numero di snodi, possibilit\u00e0, insomma gioco.Si pu\u00f2 andare e tornare quanto si vuole tra i paragrafi, in una modalit\u00e0 di gioco \"a mappa\". Sar\u00e0 necessario anche raccogliere e combinare giustamente (molti) oggetti per poter proseguire.La difficolt\u00e0 \u00e8 medio alta e ci sono anche un paio di disegni da interpretare.Mi sono piaciute molto alcune situazioni come il fuoco senziente che avendo quasi esaurito il combustibile, si lamenta di aver fame e cercher\u00e0 di agguantarci, e molte altre che ricordano opere di pi\u00f9 celebri autori come Carroll.Potendo viaggiare indietro nel tempo attraverso lo specchio, l'attinenenza al tema \u00e8 a mio avviso rispettata. Anche se il finale \u00e8 unico ci si pu\u00f2 immaginare che scelte sbagliate nel passato ci portino ad un secondo finale sottinteso cio\u00e8 rimanere intrappolati a vagare nella casa della strega. Molto meno invece la regola del \"fruibile senza appunti\".Un difetto pu\u00f2 essere per alcuni la frustrazione provocata dal girare a vuoto per troppo tempo tra le solite locazioni e per chi non ama i true path, la via obbligata per risolverlo senza percorsi alternativi anche pur brevi.Tutto sommato un ottimo lavoro che stimola, impegna e diverte. E per i pi\u00f9 grandi, provoca certamente anche un pizzico di nostalgia tanto ricorda le avventure testuali dei vecchi home computer.Voto 7"
    ],
    [
        "155040",
        "FinalFabbiX",
        "Mi stupisce molto che fra tutte le possibili ispirazioni, nessuno abbia fatto il pi\u00f9 ovvio: Little Nightmares 2(Protagonista bambina/favola cupa/strega/loop)."
    ],
    [
        "155041",
        "giax",
        "Un gran bel corto, caratterizzato dal movimento libero e dalla possibilit\u00e0 di combinare due oggetti tra loro.Una modalit\u00e0 del genere mi ha catapultato subito ai tempi di Monkey Island, e la cosa mi \u00e8 piaciuta tantissimo. Gli enigmi hanno la giusta dose di complessit\u00e0. Mi sono bloccato soltanto in un punto:SpoilerQuando bisogna mescolare insieme i due fiori nella teiera: pensavo fosse impossibile combinare tre oggetti, invece, molto banalmente, bastava prima combinare i due fiori e poi la teiera.Il tema \u00e8 rispettato, quasi per costruzione. Si salta dal passato al presente, e alcune scelte fatte nel passato vanno a modificare di fatto il presente/futuro, quando ci torneremo.Nonostante i tanti paragrafi, spesso non molto lunghi, la scrittura \u00e8 davvero buona (a parte qualche avverbio di troppo nel primo paragrafo).Il corto soffre per\u00f2 di tre problemi abbastanza grandi, a mio parere.Il primo \u00e8 che non c'\u00e8 nessun danno nel compiere le scelte sbagliate: semplicemente, non si va avanti. Questo rispecchia la modalit\u00e0 dei videogiochi punta e clicca, ma in un librogame non funziona altrettanto bene. Essere consapevoli di rischiare un danno d\u00e0 quell'adrenalina necessaria a immedesimarci nell'atmosfera dark della storia. In particolare, alcuni paragrafiSpoiler(8 e 36 su tutti)chiamano a gran voce una instant death (mmm) o un danno subito (molto meglio): \u00e8 vero che il bando di quest'anno \u00e8 molto limitante sotto questo punto di vista, ma un piccolo punteggio a scalare poteva essere usato (come nel mio corto dell'anno scorso, che infatti era sempre a movimento libero).Il secondo problema \u00e8 la difficolt\u00e0 nel ricordare i numeri dei vari oggetti. Non c'\u00e8 bisogno di usare carta e penna, grazie al movimento libero possiamo andare dove vogliamo e rileggerli, ma \u00e8 sicuramente irritante doverlo fare nel bel mezzo di un ragionamento.Infine, il finale.SpoilerOk, la favola dark finisce male, in teoria ci pu\u00f2 stare. Ma questo non \u00e8 un libro, \u00e8 un librogame, sto giocando e, se mi fai giocare, devi darmi una possibilit\u00e0 di vittoria. Sarebbe stato sufficiente mettere un'alternativa all'ultimo momento, magari meno scontata, un po' nascosta, che avrebbe portato al finale positivo, per trasformare il punto debole in un grande punto di forza (un po' come in Precetto Finale dell'anno scorso).In conclusione, un bel corto, che con qualche accorgimento in pi\u00f9 avrebbe potuto puntare a fare grandi cose. Ma le idee ci sono, e anche il talento per realizzarle.VOTO: 7A margine, mi \u00e8 piaciuta molto la citazione Tempus Edax Rerum, tanto che l'avrei usata come titolo, al posto di quello attuale che suona un po' banale.SpoilerQuando mi ero bloccato ho pensato dovessi risolvere questo enigma, quindi ho immaginato di dover recitare l'intera frase. Per farlo ho sommato tutti i numeri e sono andato al paragrafo corrispondente. Risultato? Mi sono spoilerato il paragrafo finale!"
    ],
    [
        "155045",
        "GGigassi",
        "Parecchie scelte lessicali non mi suonano bene: la nebbia \u201csingolarmente\u201d fitta, il comignolo che \u201cfiata\u201d, la pioggia che ticchetta \u201ccon fatalit\u00e0\u201d\u2026 e francamente lo \u201cspecchio cangiante\u201d buttato l\u00ec al paragrafo 24 non ho proprio capito cosa volesse dire. L\u2019ho intuito grazie alle frequentazioni dei giochi di ruolo, ma un lettore \u201cgeneralista\u201d come avrebbe potuto interpretarlo?Purtroppo come spesso succede con i paragrafi di destinazione \u201cnascosti\u201d non sempre \u00e8 chiaro se si ha azzeccato la scelta giusta e l\u2019autore non ha pensato a una soluzione che ovviasse al problema come inBrenno. Io ad esempio sulle prime ho unito il fiore e le foglie di t\u00e8 e tutto sommato poteva starci di andare al 29. Poi continuando la lettura del paragrafo ho capito che non era quello giusto, ma intanto mi sono spoilerato un po\u2019 della storia e di come risolverla.Questo Corto sarebbe stato perfetto per un altro concorso, ma con l\u2019obbligo di non prendere appunti mi \u00e8 sembrato del tutto fuori luogo in questo. Gli oggetti da ricordare coi relativi numeri sono tanti. L\u2019autore avrebbe potuto facilitarne la memorizzazione scrivendo solo multipli di 5, oppure numeri che facessero rima con gli oggetti da trovare o contenessero quel numero. \u00c8 difficile, lo so.E a questo si aggiunge il messaggio da interpretare al 59 e il cifrario dello specchio, che per\u00f2 effettivamente sono parti del Corto e quindi si possono consultare liberamente stando al bando. Anche perch\u00e9 se li copio/incollo in Paint mi vengono fuori delle immagini interamente nere.La gestione dei paragrafi \u201cdi servizio\u201d non \u00e8 quasi mai funzionale, nel senso che ad esempio al 20 invece del rimando al 15 ci poteva essere direttamente quello al 47, tanto \u00e8 l\u00e0 che si andr\u00e0 comunque. Ma \u00e8 solo un esempio: nel Corto ci sono molti altri casi di questo tipo, la cui eventuale mancanza di consecutivit\u00e0 si sarebbe potuta ovviare con qualche breve formula (\u201cfinito di osservare il quadro ti dedichi ad altro e vai al XX\u201d). \u00c8 superfluo dare una \u201cultima chance\u201d di fare qualcosa al leggiocatore, perch\u00e9 tanto il Corto \u00e8 strutturalmente pensato per permettere di visitare di nuovo gli stessi paragrafi. Certo, \u00e8 una cosa da poco, per\u00f2 rallenta la lettura.Anche come tema mi pare che siamo in alto mare, e nel finale non si cerca nemmeno di mettere una pezza alla cosa (tipo dire \u201cnon lamentarti, sono state le tue scelte a portarti fin qui\u201d, che comunque non sarebbe bastato). Un secondo finale \u201cbuono\u201d, anche tragico ma con la protagonista che fa un\u2019altra fine, avrebbe sopperito alla cosa e avrebbe appunto chiarito che si trattava di fare delle scelte che influiscono sulla vita. Perch\u00e9, parliamoci chiaro: la protagonista \u00e8 una stronza ed \u00e8 andata a cercarsela.SpoilerPovero micio.In definitiva, il Corto giusto (pi\u00f9 o meno: vedi le scelte lessicali) ma al concorso sbagliato. Fosse stato proposto in un altro anno gli avrei dato un voto ben pi\u00f9 alto. Per il concorso dell\u2019anno scorso sui due mondi sarebbe stato perfetto, anzi l\u2019impressione \u00e8 proprio che sia un lascito tardivo di quello \u2013 anche se i mondi/epoche in realt\u00e0 sono tre. Per questi motivi, ma riconoscendone comunque la qualit\u00e0 della parte ludica, gli do5 (cinque)."
    ],
    [
        "155047",
        "Periodonikes",
        "Prime impressioni:Il titolo mi da subito delle vibrazioni positive, e iniziamo a leggere con grandi aspettative. Dal regolamento sento odore di Escape-book, e infatti non vengo deluso. L\u2019ambientazione da fiaba dark mi stuzzica la fantasia e subito esploriamo alla ricerca di indizi, ma ci ricorderemo tutto?SpoilerQuando trovo lo specchio vado in fibrillazione, immaginando le interazioni tra passato e presente. Continuiamo a esplorare azzeccando qualche combinazione e ormai usiamo la memoria il minimo indispensabile, potendo tornare a piacere nei luoghi gi\u00e0 visitati. Il secondo utilizzo dello specchio mi coglie alla sprovvista e iniziamo a esplorare tutto come dei matti, avvicinandoci alla conclusione, fino a quando il corto ci chiede una cosa contro la nostra volont\u00e0. Che facciamo adesso?Narrazione e aderenza al tema:Ho trovato il titolo ben scritto, non un capolavoro, ma raramente mi ha fatto storcere il naso. Per essere un Escape-book di ben 68 paragrafi, i paragrafi scorrono bene. L\u2019aderenza al tema io l\u2019ho trovata azzeccata:Spoilerle scelte che facciamo da fanciulla creano la casa per come \u00e8 nel presente. La storia del corto ci conduce a diventare la megera in un incastro temporale che rispetta il Principio di autoconsistenza di Novikov, rendendo, quindi, il corto a tema e anzi, a mio avviso senza la necessit\u00e0 di un finale alternativo: se ci fosse un finale \u201cpositivo\u201d ne avrebbe risentito la coerenza del corto. Ma c\u2019\u00e8 un ma, che esplorer\u00f2 nella parte dedicata al gameplay.Come ho letto il corto: Con la morosa, stesi a letto, davanti a un portatile. Non abbiamo sentito il bisogno di prendere appunti anche se le parole numerate da ricordare iniziavano a essere tante,Spoilergrazie alla possibilit\u00e0 di poter tornare nei luoghi gi\u00e0 visitati, in quanto non c\u2019\u00e8 alcun vincolo di tempo o di tentativi possibili. Capisco che sia stata una scelta veicolata dal bando, ma questo mi ha tolto un po\u2019 il gusto della sfida. La run \u00e8 diventata un gigantesco trial and error fino alla conclusione del libro. Senza aggiungere meccaniche, si poteva inserire qualche ID con delle scelte sbagliate, ma io per primo non sono un fan. Forse non era il bando adatto a questo corto, o viceversa. Ma al di la di questo, che comunque fa parte di un genere e quindi non \u00e8 un difetto a s\u00e9, quello che ci ha lasciati pi\u00f9 basiti di tutti \u00e8 la mancanza della scelta, non tanto nell\u2019esplorazione, quanto nell\u2019interazione con l\u2019ambiente. S\u00ec, sto parlando proprio di quel povero micio. La mia morosa non poteva credere che l\u2019unico modo per andare avanti fosse uccidere il gatto, e, prima di dargli il latte avvelenato, abbiamo riesaminato tutte e tre le epoche per trovare un\u2019altra strada. Se da un lato capisco che \u00e8 un espediente per far chiudere il loop temporale (come spiegato nella parte dedicata alla narrazione), a livello di game design mi sembra carente. Una volta attirato il gatto, non potevamo prendere il ciondolo senza ucciderlo? Questo non vuole essere assolutamente un commento moralista, ci mancherebbe, io quando ho pensato di dare la tisana di fiori alla donna del quadro era per farla fuori, mica per farla dormire! Ma quella era una mia scelta, al contrario della \u201cdecisione\u201d di avvelenare il gatto. Quello che voglio dire \u00e8 che nel momento in cui abbiamo capito di non poter far altro che uccidere il gatto, ci siamo sentiti senza scelta, choiceless, una sensazione poco simpatica per un librogame.L\u2019eredit\u00e0 del corto (ovvero, cosa mi ha lasciato dopo la lettura): Questo corto \u00e8 riuscito a stupirmi, mi ha fatto giocare per una mezz\u2019ora buona, divertendomi, ma mi ha anche fatto sentire impotente.Giudizio finale: Ottime idee con ampi margini di miglioramento."
    ],
    [
        "155049",
        "F.A.S.",
        "sancio ha scritto:Io invece l'ho vista cos\u00ec: se sbagli le scelte nel passato non arrivi al finale. Pu\u00f2 essere un finale alternativo anche se immaginario. Rimanere intrappolati a vagare nella casa della strega.Per\u00f2 cos\u00ec non vale, se devo immaginarlo io il finale! Sarebbe bastato mettere nel prologo un avvertimento con un collegamento che in caso di resa rimanda ad un paragrafo apposito, tanto pi\u00f9 che a pagina 15 c\u2019\u00e8 ancora spazio.69.Getti la spugna, ti arrendi, non riesci a trovare il contratto da distruggere, ti sdrai sul pavimento e attendi il tuo triste destino. Dopo un tempo indefinito che ti \u00e8 parso un secolo, senti aprire la porta e vedi apparire la sagoma ingobbita della fattucchiera. La donna, non appena ti vede, emette un urlo inumano e si getta verso di te con inaspettata agilit\u00e0.- Maledetta, a quest\u2019ora dovresti aver gi\u00e0 firmato il patto con il tuo sangue! Senza questo io non posso esistere...\u201d- Senti la sua voce roca e graffiante affievolirsi e, prima che le sue mani adunche afferrino il tuo esile collo, la megera svanisce nel nulla assieme a tutto ci\u00f2 che ti circonda.Ti risvegli nel bosco, ritrovi la strada di casa e ti domandi se non hai sognato tutto. Ma soprattutto una domanda tormenta la tua mente -Che fine aveva fatto l\u2019uccellino grigio?-"
    ],
    [
        "155052",
        "Periodonikes",
        "Secondo me un altro finale, seppur apprezzabile, non \u00e8 necessario. Anzi, potrebbe minare la coerenza interna del cortoSpoilerSe in un finale sconfiggiamo la megera, ovvero la fanciulla futura, questo porta la fanciulla a non diventare megera, come nel paradosso del nonno."
    ],
    [
        "155056",
        "2p2z",
        "Uh, quanti voti bassi, e pensare che quando ho letto questo corto l'ho dato per vincente!Spezzer\u00f2 qualche lancia in suo favore.Innanzitutto l'aderenza al tema del bando: trovo che ci sia, eccome.Secondo me il dubbio viene perch\u00e9 chi legge \"come scelte lontane nel tempo possono influire sul futuro\" immagina subito una storia in formato librogame in cui le scelte possono determinare futuri diversi. Invece nulla nel bando metteva un limite a questa interpretazione. Rileggendo la frase, \u00e8 su quel \"lontane nel tempo\" che mi soffermo, ed \u00e8 probabilmente lo stesso su cui si sono soffermati anche gli autori, che hanno messo appunto pi\u00f9 piani temporali su cui giocare.Il sistema di gioco \u00e8 fighissimo, capisco che possa scontentare i cultori dei classici e ricordare un escape book, ma pur sempre di librogame si tratta.L'ambientazione \u00e8 splendida e la somiglianza con l'avventura grafica \u00e8 innegabile, non solo per via del sistema di gioco, ma anche per il lessico e alle descrizioni, che contribuiscono a creare delle tinte videogiocose.Per quanto riguarda la giocabilit\u00e0: io, come Fabbix, l'ho giocato da telefono e senza prendere appunti. Il grassetto permette di ritrovare a colpo d'occhio gli oggetti, quindi basta scrollare le pagine (memorizzando prima il paragrafo in cui ci si trova), verificare i numeri, sommare e andare direttamente al paragrafo cos\u00ec ottenuto (senza bisogno di ripassare dal paragrafo in cui si stava prima). Personalmente ho trovato questa modalit\u00e0 molto funzionale.Tenete conto che ci ho giocato due ore: se non mi avesse preso ed entusiasmato tanto non ci avrei perso tutto questo tempo. Questo \u00e8 un fattore che tengo seriamente in considerazione nel dare una valutazione.Inoltre non ho trovato un errore che sia uno, e in questo elogio gli autori e l'immensa cura che ci hanno messo (e si vede). Se fossi un editore non me li lascerei scappare.Certo, ho qualche problema coi loop temporali (detesto visceralmente), ma alla fin fine si tratta di un gusto mio personale.L'unica cosa su cui concordo \u00e8 la mancanza di scelta che emerge da uno svolto in particolare della storia (anche io come Periodonikes ho avuto la stessa sensazione di choicelessness), ma penso sia da imputare al fatto che... (oddio, come si fa lo spoiler a tendina? ci provo...)Spoiler... arriviamo a quella soluzione quasi per errore, perch\u00e9 la tendenza \u00e8 di andare un po' alla cieca, non sapendo bene cosa fare. Il sistema di gioco ti premia, ma fino a un certo punto. Ovvero fino a quando non avveleni il famiglio. Secondo me quindi la \"trappola\" del veleno \u00e8 tanto per il gatto quanto per il lettore.Se la vedete in quest'ottica, c'\u00e8 un doppio livello di lettura: il personaggio \u00e8 cascato nella trappola, ma non \u00e8 l'unico. Ci siamo cascati anche noi.A me questa cosa \u00e8 piaciuta veramente tanto, quindido un bel 10, con la richiesta speciale agli autori di continuare a fare roba bella come questa."
    ],
    [
        "155057",
        "2p2z",
        "Ok, ora come faccio a editare il messaggio di prima e togliere quel colore obbrobrioso che ho messo nel caso in cui non avesse funzionato lo spoiler alert?*Edit: grazie agli amministratori che hanno provveduto!*Ultima modifica di:2p2zFeb-10-22 19:54:11"
    ],
    [
        "155058",
        "ffdesign",
        "Lo dico sempre di non andare in giro per i boschi da sole, si finisce per ritrovarsi invischiati con uccelli parlanti, specchi magici, libri parlanti e magici, quadri magici e parlanti, insomma, un bel guazzabuglio stregonesco. Alla fine Tempo stregato non \u00e8 altro che questo, un garbuglio da districare. Un puzzle game che per certi versi mi ha ricordato quei GDT o avventure grafiche in cui devi combinare due oggetti per avere il loro upgrade utile al proseguo del gioco. Questa meccanica \u00e8 la parte pi\u00f9 divertente ma anche l\u2019unico punto debole.Per quanto sia soddisfacente trovare la giusta combinazione di oggetti, mi sono ritrovato ad abbinare le cose pi\u00f9 strane tra loro per il semplice gusto di farlo. A questo proposito, avere una dicitura che ci assicuri di essere giunti al giusto paragrafo di destinazione sarebbe stata una soluzione gradita. Come dicevo, questa meccanica, per quanto divertente, la trovo un pochino in conflitto con le regole del bando perch\u00e9 \u00e8 davvero complicato tenere tutto a mente. Personalmente ho riempito un foglio di appunti. Ma io ho un 486\u00a0 sgangherato in testa e faccio poco testo.Il tema, a mio parere, \u00e8 rispettato per via di come ci si comporta nelle varie sezioni di gioco che ci porteranno a visitare la catapecchia nel passato o nel futuro. C\u2019\u00e8 un passaggio in particolare (povero gatto) che toglie ogni dubbio.L\u2019uso dei paragrafi e delle relative descrizioni \u00e8 buono e quel poco spazio usato \u00e8 pi\u00f9 che sufficiente per dare il senso di dove ci si trova e di quel che accade.Il finale non \u00e8 scontato e, contrariamente a quanto ci si possa aspettare da un libro game, unico. Tuttavia, questo non \u00e8 per forza un male. Tutta l\u2019azione si svolge per uno scopo: rompere l\u2019incantesimo che ci tiene prigionieri. Quindi, non vedo perch\u00e9 debbano essercene altri (se non delle istant death, di cui non ho davvero sentito la mancanza). Tempo stregato alla fine \u00e8 un bel racconto, non ci sono bivi, non ci sono scelte sofferte da fare e non hai voce in capitolo sul tuo destino, puoi solo risolvere il puzzle e andare verso la giusta conclusione. Conclusione che poi, non \u00e8 cos\u00ec scontata (anche se di avvisaglie ce ne sono) e riserva anche un sapore dolce amaro.La butto l\u00e0. Forse avrei preferito poter fare solo una o massimo due domande al libro magico, cos\u00ec come avrei preferito un finale di pi\u00f9 ampio respiro, ma sono sottigliezze.Voto 7,5"
    ],
    [
        "155063",
        "FinalFabbiX",
        "TEMPO STREGATO - Voto 8.5Corto che punta tutto sulla parte game, sacrificando la scrittura. Una scelta saggia, dato che la meccanica base \u00e8 eccezionale. \u00c8 un sistema complesso ma immediato, che d\u00e0 soddisfazione e dipendenza in senso buono. Questo racconto non vincer\u00e0 il Nobel, per\u00f2 mi ha divertito di gusto e mi sento di premiarlo. Credo che qualcuno avr\u00e0 problemi a giocarlo senza appunti, ma io tornando indietro sono riuscito a tenere tutto a mente.Mi sono piaciute le piccole sottrotrame e gli indizi - troppo palesi, ma comunque evocativi - su dove si andasse a parare. Enigmi azzeccatissimi, meccaniche chiare, variet\u00e0 di situazioni. Ambientazione cupa che sfrutta i topoi del genere: una fiaba oscura, che per mille motivi (protagonista bambina, finale loop, capanna nella foresta) fa pensare a Little Nightmares 2.La scrittura \u00e8 migliorabile. Si alterna uno stile maturo con uno fiabesco, ad esempio: \u201cHai quindici anni e stai attraversando il bosco per tornare a casa\u201d \u00e8 un inizio mediocre se rapportato al testo seguente. Non raccontarmelo, mostramelo: inebriami con i suoni e gli odori della foresta, fammi vivere con gli occhi di una bambina.Un plauso per l'assenza di errori strutturali/di rimandi in una struttura cos\u00ec complicata. Non ho accusato il problema di spoilerarmi i paragrafi provando soluzioni sbagliate, anzi ho trovato gradevole che spesso gli oggetti avessero lo stesso numero di paragrafo in cui si trovano.Peccato davvero: avrei gridato al podio con qualche riga d\u2019impatto per favorire l'immedesimazione (PS: ma l\u2019uccello?)."
    ],
    [
        "155078",
        "djmayhem",
        "Trama: Ambiente fiabesco, una ragazza si trova dentro la casa di una strega dove cerca il contratto che la lega al demonioAttinenza al bando: La storia si alterna su tre piani temporali diversi (potremmo dire presente, passato e passato remoto) attraverso uno specchio magico, le scelte e le combinazioni svolte in un piano sono determinanti per i cambiamenti negli altri piani temporali.Giocabilit\u00e0\u00a0 \u00a0 Ho molto apprezzato l\u2019idea di un sistema basato sull\u2019individuazione di oggetti e la loro combinazione mi ha ricordato Monkey Island, anche se \u00e8 difficile tenere tutto a mente come previsto nel regolamento (per questo 0.5 punti in meno).particolarit\u00e0: Un ottimo esempio su come sfruttare al meglio il poco spazio a disposizione.Giudizio finale: Nonostante\u00a0 le poche pagine si legge parecchio, molte scelte e combinazioni, che permettono di girare parecchio nella casa e di vedere un po\u2019 tutto. Non \u00e8 facile tenere a mente tutti gli indizi e le combinazioni, mi sono perso pi\u00f9 volte tra un piano e l\u2019altro e giunto al finale ho pensato fosse una instant death e continuavo a rigiocare, ma alla fine tutto quadra.voto\u00a0 \u00a0 7"
    ],
    [
        "155079",
        "Pirata delle Alpi",
        "Recensione di Tempo StregatoUn Corto basato sulla ricerca di indizi per uscire di una situazione pericolosa. La storia \u00e8 semplice, ma efficace e la penna dell'autore misterioso \u00e8 molto gradevole e ha dato un tono dark e claustrofobico con pochissime righe.Il testo \u00e8 buono in s\u00e9, ma \u00e8 vittima del problema di tutti i racconti-game del genere: diventa troppo rapidamente una ricerca di numeri e il lettore passa pi\u00f9 tempo a fare addizioni che a godersi la narrazione e l'evoluzione della trama.Mi sono piaciute le combinazioni tra oggetti per averne dei migliori, gli indizi per risolvere gli enigmi sono seminati con astuzia e il lettor-giocatore non rimane mai senza niente in mano per andare avanti.Purtroppo, c'\u00e8 un unico finale che mi \u00e8 sembrato scontato: sar\u00e0 un'idea mia, ma avevo intuito molto rapidamente che questa stregaccia fosse la protagonista. Credo che l'autore misterioso abbia letto \"Yaga!\" di recente, perch\u00e9 ci sono alcuni elementi che mi rammentano questo librogame, ma non accuso di plagio, capiamoci.Ahim\u00e8, con il tema di quest'anno, c'\u00e8 poca attinenza: non ci sono delle scelte fatte in passato, ma la povera protagonista \u00e8 chiusa in un loop temporale e basta, non ha scelto niente e pu\u00f2 solo confrontarsi con una successione di eventi tragici sui quali non ha mai avuto nessun controllo. Peccato, perch\u00e9 questo corto sarebbe stato ottimo per l'edizione dell'anno scorso.Il mio voto \u00e86"
    ],
    [
        "155087",
        "Budellaro",
        "Budellaro ha scritto:il paragrafo 1, che ti catapulta immediatamente nella favola dark, \u00e8 assolutamente coinvolgente e scritto veramente bene. Ero emozionato fin dall'inizio e avevo grandi aspettative. Purtroppo per\u00f2 il regolamento (a mio parere troppo complicato) e la struttura a loop (non nelle mie corde) hanno creato un blocco che non sono riuscito a superare. Sarei per un voto basso ma mi riservo di rileggerlo per dargli un'altra possibilit\u00e0mi autoquoto. Dopo averlo riletto devo dire che sono completamente d'accordo a met\u00e0 con me (cit.). In effetti mi sono spinto un po' pi\u00f9 avanti nella lettura apprezzando molto l'atmosfera che ne scaturiva e al contempo appassionandomi all'enigma che...per\u00f2... non sono riuscito a risolvere. Confermo che il tipo di struttura non \u00e8 proprio nelle mie corde. Pertanto il voto rimane relativamente negativo. \"Relativamente\" perch\u00e8 mi \u00e8 rimasta l'impressione che fosse un ottimo lavoro che non sono riuscito a godere appieno per limiti miei e non del corto. Spero che l'autore non se ne avr\u00e0 a male ma d'altra parte credo anche che sia normale che ci sia della soggettivit\u00e0 nel giudicare dei racconti.Voto: 6"
    ],
    [
        "155089",
        "F.A.S.",
        "Alimentiamo la discussione!Aderenza al tema del bando:comesceltelontane nel tempo possono influire sul futuroSottolineo e grassettosceltee parafraso la definizione Treccani: la scelta \u00e8 un atto della libera volont\u00e0 per cui tra due o pi\u00f9 possibilit\u00e0, o proposte, si manifesta la preferenza per una di esse.Premesso questo \u00e8 evidente che Tempo stregato non offre due o pi\u00f9 possibilit\u00e0, ma le non scelte sono obbligate, il divertimento sta nel trovare il modo di risolvere il gioco e arrivare all\u2019unico finale.Anche il rispetto del principio di autoconsistenza di Novikov non assicura il rispetto del bando, infatti il principio afferma che il passato sia immutabile e che in un anello temporale chiuso, come quello descritto nel racconto in gara, gli eventi siano determinati sia dagli eventi passati che da quelli futuri. Per questo motivo \u00e8 impossibile impedire un evento passato dal suo stesso futuro, al massimo lo si pu\u00f2 provocare. Ora, se riprendete la definizione di \u201cscelta\u201d che vi ho dato prima vi renderete conto che in un anello temporale chiuso non \u00e8 possibile avere una scelta, come infatti alcuni recensori hanno scritto, e gli eventi avvengono in modo deterministico.Detto questo, ottimo racconto, ma non rispetta il bando perch\u00e9 non ci sono scelte, ma eventi che si susseguono in maniera deterministica.Povero micio: non fatevi commuovere dal suo aspetto morbido e innocuo, \u00e8 pur sempre il famiglio di una fattucchiera. Secondo i resoconti dei processi per stregoneria, il famiglio era in grado di volare sugli attrezzi agricoli, poteva far grandinare sul raccolto, poteva far inacidire il latte delle vacche, poteva far marcire le uova delle galline e poteva rapire infanti non battezzati. Quindi poche lacrime per un animale cos\u00ec crudele!"
    ],
    [
        "155091",
        "powerbob",
        "Ho aspettato un po' per recensire quest'ultimo corto, poich\u00e9 era quello che mi metteva pi\u00f9 in difficolt\u00e0. E dire che lo avevo iniziato a leggere per primo, seguendo l'ordine numerico... Ma dopo poche scelte mi sono accorto che era davvero difficile memorizzare ogni singolo oggetto che poteva capitarmi di raccogliere durante l'esplorazione. Si, perch\u00e9 alla fine dei conti di semplice esplorazione si tratta. La sensazione \u00e8 stata quella di rivivere l'esperienza (talvolta snervante) di un punta e clicca. Trovo un oggetto, esploro la zona per capire dove usarlo, e intanto mi imbatto in altri oggetti che devo tenere a mente per il passo successivo. Ho cercato di seguire i consigli di alcuni utenti per non dover prendere alcun appunto, ma non ce l'ho fatta. Ed \u00e8 un peccato, perch\u00e9 la storia \u00e8 tutto sommato carina... Anche se davvero poco approfondita. Come se verso il finale l'autore abbia deciso di tagliare alcune scene di spiegazione a causa del poco spazio rimasto. Ma non posso tralasciare il mancato rispetto di uno dei canoni del bando, soprattutto se penso agli autori che si sono impegnati a osservarlo. Sull'eredit\u00e0 del passato invece non ho nulla da obiettare, mi \u00e8 piaciuta l'idea di poter esplorare 3 piani temporali. L'avrei apprezzata di pi\u00f9 se per\u00f2 avessi avuto qualche scelta vera e propria, anzich\u00e9 limitarmi alla continua esplorazione e combinazione di oggetti. Sar\u00e0 che non sono un amante degli escape book. Avrei comunque dato la sufficienza a questo corto in un diverso contesto, ma troppi utenti come me si sono accorti delle impossibilit\u00e0 di tenere tutto a mente (se fossi stato solo io, mi sarei messo l'anima in pace di essere un semplice sfigato). Se dunque cos\u00ec stanno le cose, allora il problema esiste. E non pu\u00f2 essere ignorato.VOTO FINALE= 5,5"
    ],
    [
        "155095",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Corto dal tono fiaba dark(+) Finale perfettamente in linea con il tono del racconto(+) Livello di difficolt\u00e0 corretto (non banale ma neppure \"spremi-cervello\")CONTRO(-) Il meccanismo di gioco a seconda della persona che lo gioco non rispetta quanto scritto nel bando di concorsoSo che alcuni sono riusciti a giocarlo senza prendere nessun appunto ma non \u00e8 il mio caso ed ammetto candidamente che neppure ci ho provatoAnche perch\u00e8 se non avessi preso appunti di certo non avrei provato alcun divertimento nel giocarlo ma solo un alto livello di stress(-) Alcune passaggi potevano essere pi\u00f9 curati da un punto di vista narrativo come ad esempio la descrizione della pianta che si ripete per tre volte identica.ADERENZA Al TEMA: SufficienteSicuramente il tema \u00e8 rispettato (lo considerei in concorso con il regolamento degli anni passati); a mio avviso per\u00f2, come gi\u00e0 evidenziato in alcune discussioni, il tema non \u00e8 centrato al 100%. Ovviamente potrebbero sfuggirmi le reali intenzioni dell'autore.Nota ulteriore sul tema:se i piani temporali fossero stati due (come \u00e8 per la prima met\u00e0 abbondante della storia) poteva tranquillamente anche rientrare nel tema dello scorso anno (i due mondi).Tanto che ho pensato anche potesse essere un adattamento di un corto preparato lo scorso anno e magari non terminato in tempo...Sono curioso di sapere dall'autore, magari a fine concorso, se \u00e8 cos\u00ecPOTENZIALE DI AMPLIAMENTO: Sarebbe possibile argomentare meglio alcuni passaggi e settare la scena in modo ancor pi\u00f9 efficace aumentando un po' l'aspetto narritivo.Non credo per\u00f2 che possa guadagnare ad aggiungere passaggi di combinazione oggetti che risultano gi\u00e0 presenti in numero adeguato.Giudizio Finale: Il corto mi \u00e8 piaciuto molto e se non avesse avuto il problema della difficolt\u00e0 di essere giocato senza carta e penna avrebbe avuto un voto pi\u00f9 alto.VOTO 7,5"
    ],
    [
        "155104",
        "mark phoenix 79",
        "Anno pariQuest\u2019anno mi dedico alle votazioni anche ioBastano pochi paragrafi per capire che si tratta di un corto tendente all\u2019Escape book, atmosfera cupa e testo che in certi passaggi mi ha ricordato le vecchie avventure testuali.Al di l\u00e0 della trama il problema pi\u00f9 grosso \u00e8 tenere a mente oggetti e numeri che vanno poi combinatati tra di loro, \u00e8 faticoso e difficilmente realizzabile e penalizza un po' la parte ludica.Il finale scelto seppur in linea con il testo proposto non rispecchia a pieno il mio gusto non \u00e8 una modalit\u00e0 di finale che mi piace.Scrittura scorrevole ma attinenza al tema limitata (chiss\u00e0 senza cambio di regolamento come sarebbe stato classificato questo corto).si capisce che il racconto ha subito\u00a0 \u201ctagli\u201d magari un giorno diventer\u00e0 un libro nostro in versione estesaVOTO 6"
    ],
    [
        "155108",
        "Adriano",
        "Il corto in s\u00e9 si lascia leggere e giocare volentieri, \u00e8 divertente e leggero al punto giusto.Mi sarebbe comunque piaciuto un po\u2019 di coraggio in pi\u00f9 da parte dell\u2019autore/autrice: il corto ripercorre infatti la stessa struttura di altri corti (se non ricordo male delle ultime due edizioni), in cui si entra in un ambiente e ci si trova alle prese con la ricerca di oggetti/indizi da combinare, per poi andare a comporre la soluzione passaggio dopo passaggio. Si tratta di una struttura che, di base, funziona benissimo, e infatti il corto funziona ed intrattiene, solo mi sarebbe piaciuto qualche aspetto innovativo.Una cosa che invece non mi aspettavo, e che mi ha colpito positivamente, \u00e8 il finale amaro: mi \u00e8 piaciuto molto.A livello strutturale, il racconto presenta il problema della struttura a mappa descritta per\u00f2 \u201clinearmente\u201d: si ha quindi quel senso di de-ja-vu a ogni passaggio in cui si torna sullo stesso punto, e per questo della classica struttura a mappa si sente la mancanza. Giusto per fare un esempio, quando arrivo al 24 per la prima volta, decido di esaminare il camino (35), guardo il fuoco, osservo il quadro, fino a che non mi capita di tornare a osservare il resto della stanza (tornando al 24): e quando rileggo il 24, il testo mi dice nuovamente che sono nel cottage, e che dal soffitto pende la gabbia dell\u2019uccellino. Ma\u2026 non lo sapevamo gi\u00e0? Questo purtroppo accade in tutti gli ambienti descritti nel racconto, perch\u00e9 purtroppo mancano gli aspetti utili a gestire una mappa (codici, parole d\u2019ordine, modificatori, ecc.), cosa normalissima in un corto visto il poco spazio\u2026 \u00e8 il solito problema che gli autori si trovano a dover affrontare scegliendo di fare un corto a mappa.Insomma, in definitiva un corto divertente e godibile, con un\u2019atmosfera crepuscolare che mi \u00e8 piaciuta, purtroppo con una rigiocabilit\u00e0 non troppo ampia, che se avesse osato qualcosina in pi\u00f9 avrebbe preso sicuramente un voto pi\u00f9 alto.Il mio voto \u00e8 6,5."
    ],
    [
        "155113",
        "FinalFabbiX",
        "STOP!Votazioni chiuse!"
    ],
    [
        "155245",
        "Periodonikes",
        "Faccio necroposting per tenere viva la discussione!F.A.S. ha scritto:Anche il rispetto del principio di autoconsistenza di Novikov non assicura il rispetto del bando, infatti il principio afferma che il passato sia immutabile e che in un anello temporale chiuso, come quello descritto nel racconto in gara, gli eventi siano determinati sia dagli eventi passati che da quelli futuri. Per questo motivo \u00e8 impossibile impedire un evento passato dal suo stesso futuro, al massimo lo si pu\u00f2 provocare. Ora, se riprendete la definizione di \u201cscelta\u201d che vi ho dato prima vi renderete conto che in un anello temporale chiuso non \u00e8 possibile avere una scelta, come infatti alcuni recensori hanno scritto, e gli eventi avvengono in modo deterministico.Il principio dell'autoconsistenza \u00e8 una conseguenza della scelta del viaggiatore del tempo, semplicemente non se ne apprezza il WHAT/IF perch\u00e9 non c'\u00e8 un'alternativa essendo la linea temporale unica. Questa teoria \u00e8 alternativa a quella degli universi paralleli e, non essendoci testimonianze di viaggi nel tempo non possiamo sapere quale sia vera.Wikipedia ha scritto:Supponiamo che, nel 1955, Franca assista \"per caso\" alla morte di un uomo di nome Luigi che era nelle sue vicinanze. Scioccata, viene consolata da un passante di nome Nando col quale poi mette su famiglia; hanno dei figli, i quali a loro volta gli danno dei nipoti, tra cui uno di nome Davide.Nel 2015, Davide, che ignora i fatti accaduti nel 1955, ha una crisi esistenziale, si rammarica di esser nato, costruisce una macchina del tempo e la usa per andare proprio nel 1955 e sparare a sua nonna. Tuttavia, mentre preme il grilletto, Luigi esce da un negozio e, passando davanti a Franca, intercetta il proiettile e muore al posto suo.In questo modo, nulla accade diversamente da come \u00e8 gi\u00e0 accaduto e anzi, se non fosse stato per la morte di Luigi causata da Davide, tra Franca e Nando non sarebbe probabilmente nato il sentimento che poi avrebbe portato alla nascita di Davide stesso. Dunque ci\u00f2 che nel passato era accaduto \u00e8 stato permesso involontariamente dal viaggio nel tempo, per cui si \u00e8 certi di poter dire che il viaggio nel tempo non cambia la storia ma la realizza, ovvero la crea cos\u00ec come la conosciamo nel futuro. Il viaggio nel tempo, proprio perch\u00e9 \u00e8 un viaggio nel passato, esiste ancor prima che venga svolto effettivamente: esso faceva gi\u00e0 parte della storia perch\u00e9 \u00e8 essenzialmente la storia che avvenne.Succede la stessa cosa nel corto:SpoilerLa fanciulla, come il lettore, come Davide, ignorano i fatti successi nel passato. Quindi fanno determinate scelte rispettivamente per: uscire dalla casa, vincere il corto, non nascere. Ma proprio le scelte che fanno per ottenere questi obiettivi fanno si di innescare gli eventi che porteranno al finale descritto: la fanciulla diventa megera e Davide nasce. Cos\u00ec l'universo rimane coerente con se stesso, ma i protagonisti hanno fatto una scelta."
    ],
    [
        "155246",
        "GGigassi",
        "Per approfondire vi rimando alle soluzioni di questo Corto:https://www.librogame.net/index.php/forum/topic?id=5453"
    ],
    [
        "155250",
        "FinalFabbiX",
        "GGigassi ha scritto:Per approfondire vi rimando alle soluzioni di questo Corto:https://www.librogame.net/index.php/forum/topic?id=5453Mannaggia a te, mannaggia."
    ],
    [
        "155835",
        "giax",
        "Terminata la lettura dei corti in concorso, ho alzato il voto di questo in virt\u00f9 della sfida ben calibrata dei suoi enigmi, di fatto mancanti in quasi tutti i corti delle settimane successive."
    ]
]