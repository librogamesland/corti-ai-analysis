[
    [
        "155516",
        "FinalFabbiX",
        "VOTAZIONI #7(fino a domenica 27)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!Ultima modifica di:FinalFabbiXMar-20-22 22:36:02"
    ],
    [
        "155521",
        "Prodo",
        "Uno strano corto con delle indubbie caratteristiche positive. Le elenco subito perch\u00e9 alcune cose mi sono piaciute moltissimo. Innanzi tutto \u00e8 in terza persona, vestiamo i panni della strega Zanira e il narratore si riferisce a noi chiamandoci per nome. Una scelta rara nel panorama interattivo che spesso genera anche esiti fallimentari, ma che qui invece funziona molto bene, contribuendo a farci osservare questa strana usufruitrice di magia dall'esterno e ad aumentare la sensazione di straniamento che in Redemptio \u00e8 un ingrediente fondamentale. Mi \u00e8 piaciuta molto anche la scelta dell'autore di elencare i bivi in cui abbiamo compiuto una scelta errata al termine di ogni istant death e anche le possibili variazioni sul tema in calce ai tre epiloghi, invitandoci a tornare indietro e provare altre scelte. Una sorta di tocco di classe che mi ha ricordato le storie a bivi di Topolino, dove era offerta un'opzione del genere che fin da allora trovavo molto utile e sfruttavo con piacere. Una trovata semplice ma poco usata, che favorisce la rigiocabilit\u00e0.Mi ha colpito, infine, l'epilogo C. Non solo perch\u00e9 \u00e8 il pi\u00f9 completo ed emotivamente toccante dei tre, ma anche per la sottile ma ben argomentata polemica contro i poteri assolutisti e l'inutilit\u00e0 della prigionia come forma di insegnamento, che \u00e8 molto pi\u00f9 attuale e centrale di quanto l'ambientazione stregonesca e medioevaleggiante non faccia supporre. Insomma i lati positivi e gli esercizi di stile di livello non mancano in questo lavoro, a sottolineare le indubbie capacit\u00e0 dell'autore.Tuttavia Redemptio paga dazio per una serie di scelte strutturali secondo me sbagliate, che lo rendono tecnicamente meno valido rispetto ad altri corti in gara. Prima di tutto l'idea, abbastanza scriteriata di dedicare quasi 7 pagine, delle 15 complessive, all'introduzione e ai tre epiloghi, in profluvio, anche emozionante a tratti, di descrizioni e virtuosismi narrativi che andrebbe benissimo in un racconto lineare, ma che in uno interattivo finisce per essere eccessivo e scombinare l'equilibrio dell'opera. In secondo luogo, a dispetto dei tre epiloghi, le direttrici possibili sono solamente due e le individuiamo gi\u00e0 al primo bivio, quello che ci chiede di scegliere tra la torre e la cripta. Presa questa decisione gli altri bivi sono quasi completamente fittizi: a parte una biforcazione finale nella torre che differenzier\u00e0 l'epilogo tra A e B, il resto delle scelte finisce o per farci morire prematuramente o per riportarci sulla strada che l'autore ha gi\u00e0 deciso per noi essere l'unica possibile. Capirete da soli che un approccio simile, in un concorso di narrativa interattiva, finisce per costituire un problema non da poco, che peraltro si era gi\u00e0 riscontrato in un altro paio di corti in gara quest'anno.Ultimo appunto: Sepulveda a tratti sembra essere invincibile e molto pi\u00f9 potente di noi, in altri momenti invece viene messo nel sacco, perde ogni potere o va verso la sconfitta a causa di trovate ed espedienti molto lineari (tipo il sigillo che gli toglie ogni potere per seicento anni che gli appioppiamo di punto in bianco: se era cos\u00ec semplice perch\u00e8 ci siamo fatte a nostra volta 600 anni di prigionia prima di pensarci?). Si tratta di un andamento un po' incoerente che non costituisce un grande difetto di per s\u00e9 ma che rende meno coerente e avvincente l'avventura.Ancora una volta ci troviamo di fronte a un autore che ha messo in mostra ottime capacit\u00e0, ma che deve affinare la tecnica e acquisire ancora un po' di esperienza interattiva. Sar\u00f2 ripetitivo, ma non posso esimermi: il livello di questo particolare corto non \u00e8 lo stesso rispetto ai migliori in concorso, ma come gi\u00e0 in altri casi precedentemente, se si vorr\u00e0 perseverare con la partecipazione nelle prossime edizioni, ci sono le basi per salire tantissimo e giocarsi, in futuro, la vittoria.Voto finale di Prodo: 6,5."
    ],
    [
        "155526",
        "Zakimos",
        "Questo corto mi ha trasmesso lo stesso feeling di una delle mie serie di librogame preferite: gli Iperlibri. Probabilmente \u00e8 un caso, ma devo dire che mi \u00e8 piaciuto molto."
    ],
    [
        "155530",
        "GGigassi",
        "Questo Corto mi ha ricordato molto quel LibroNostro tradotto che apparteneva a una serie fantasy per bambini (se ricordo bene) che in sostanza era uno SLTA in cui per\u00f2 quando si \u201csbagliava\u201d veniva data la possibilit\u00e0 di tornare al paragrafo precedente per correggere le proprie scelte.Qui abbiamo un soggetto abbastanza originale ma in sostanza l\u2019unica scelta importante \u00e8 quella iniziale, pi\u00f9 avanti verremo quasi sempre ricondotti sulla \u201cretta via\u201d, tranne che in un caso in cui la nostra scelta sar\u00e0 decisiva per continuare la leggiocata.\u00c8 evidente che all\u2019autore interessasse solo l\u2019aspetto letterario e non quello ludico, cosa confermata anche dalla presenza di tre epiloghi che da soli occupano i due quinti di tutto il Corto (!), e tra cui in definitiva non ce n\u2019\u00e8 uno veramente \u201cperdente\u201d, anche se uno sar\u00e0 decisamente amaro. E cos\u00ec il labirinto delle fogne, che mi lasciava presagire chiss\u00e0 che quest per raggranellare gli indizi giusti per uscirne, si rivela solo un bluff. Per fortuna c\u2019\u00e8 il GAME OVER a offrire un minimo di variet\u00e0 e rischio, ma francamente ho trovato sin troppo facile evitarlo.In definitivaRedemptionon \u00e8 troppo distante concettualmente daCaccia Maledetta, solo che \u00e8 molto pi\u00f9 subdolo: illude il leggiocatore di poter fare delle scelte, ma in realt\u00e0 la destinazione e il percorso sono quelli gi\u00e0 stabiliti dall\u2019autore. Almeno qui ci sono tre (pi\u00f9 uno) possibili epiloghi, anche se il loro scopo mi sembra pi\u00f9 quello di raccontare tre finali diversi piuttosto che gratificare o punire il leggiocatore per le sue scelteSpoiler(al C si arriva da entrambi i paragrafi precedenti\u2026). E pensare che le parole scritte in corsivo mi avevano fatto pensare a indizi da interpretare per trovare qualche paragrafo segreto!Lo stile di scrittura non \u00e8 particolarmente brillante n\u00e9 coinvolgente ma si fa leggere, la scelta della narrazione in terza persona offriva opportunit\u00e0 non sfruttate come invece succede nel Corto96_21. Non ci sono errori o svarioni troppo marchiani, anche se non si pu\u00f2 dire che le stanze dei preti \u201crisiedono\u201d da qualche parte n\u00e9 che qualcuno si afferri \u201cdal\u201d bavero. \u201cAppiedare\u201d, poi, vuol dire lasciare a piedi, non atterrare!La scelta dei nomi (Zanira Dunn, Rohan, Erin e Sepulv\u00e9da) mi pare infelice: non riesco a capire dove sia ambientata la storia n\u00e9 farmi un\u2019immagine coerente dei personaggi. Zanira ha un che di mediorientale, ma i nomi dei figli sono pi\u00f9 sul celtico/tolkieniano e ovviamente Sepulv\u00e9da \u00e8 spagnoleggiante.Quello che ho apprezzato della trama \u00e8Spoilerla serie di colpi di scena sul \u201creverendo\u201d Sepulv\u00e9da, che prima scopriamo essere uno stregone e poi addirittura il padre dei nostri figli!Per questo ammorbidir\u00f2 un po\u2019 il mio giudizio.L\u2019attinenza al tema secondo me c\u2019\u00e8 e non c\u2019\u00e8\u2026 non \u00e8 come inDimentica, in cui effettivamente le \u201cscelte\u201d passate cambiavano il presente: qui semplicemente si torna indietro nel tempo vivendo un\u2019avventura a se stante che sviluppa delle situazioni preesistenti, creando al massimo una nuova linea temporale. E il riferimento alle \u201cscelte del passato\u201d nell\u2019epilogo C sembra confermare che anche l\u2019autore non era del tutto convinto e ci ha messo quella frase quasi a legittimarsi.Il mio voto \u00e85,5 (cinque e mezzo)."
    ],
    [
        "155535",
        "F.A.S.",
        "Redemptio \u00e8 un racconto di genere fantasy, con maghi e streghe, duelli di incantesimi, prodigi e trasformazioni, narrato in terza persona invece che nella pi\u00f9 consueta seconda persona. Redemptio \u00e8 uno scegli la tua avventura, senza regolamento, senza variabili da mandare a memoria, anzi in ogni finale l\u2019autore indica i bivi a cui tornare per compiere una scelta differente e arrivare ad un epilogo diverso.In Redemptio la parte narrata prevale su quella ludica, infatti l\u2019autore riesce a coinvolgere nella lettura, per\u00f2 le scelte a nostra disposizione sono poche e forse risparmiare un po\u2019 di spazio per i finali avrebbe consentito di ampliare la storia in maniera pi\u00f9 soddisfacente. Vista la tipologia quasi fiabesca del racconto e l\u2019indicazione dei bivi a cui tornare negli epiloghi, Redemptio \u00e8 un racconto destinato ad un pubblico molto giovane senza alcuna pretesa di critica sociale o civile come il precedente.Quello che manca \u00e8 l\u2019attinenza al bando, infatti solo nell\u2019introduzione vediamo le scelte del passato (fidarsi dell\u2019uomo sbagliato e venire tradita) produrre un effetto lontano nel tempo, poi per\u00f2 Zanira torna indietro nel tempo e modifica il passato cambiando il suo futuro che per\u00f2 non vediamo narrato negli epiloghi, ma a mala pena accennato (cancellare la congrega di Ruben nell\u2019ultimo epilogo). Il voto non pu\u00f2 che rispecchiare questo:5,5."
    ],
    [
        "155551",
        "djmayhem",
        "Trama: La strega Zanira dopo seicento anni di prigionia \u00e8 libera ed \u00e8 in cerca di vendetta.Attinenza al bando: Sebbene Zanira torni indietro nel tempo per aiutare la s\u00e9 stessa (con i figli) non ho ravvisato una attinenza al bando che riguarda le scelte del passato che influiscono il futuro. \u00c8 chiaro che andando indietro nel tempo a cambiare il passato avr\u00e0 conseguenze nel futuro ma non \u00e8 questo che chiede il bando.Giocabilit\u00e0: Piuttosto limitata, vi sono pochi bivi, ma che permettono comunque di rigiocare almeno un paio di volte il corto. Assenza di regolamento, nessuno enigma, indovinello o modalit\u00e0 per lanciare incantesimi,particolarit\u00e0. Non sono mai stato un estimatore del libro gioco in terza persona, perch\u00e9 \u201cin questo libro il protagonista sei TU\u201d e non un altro.Giudizio finale: Il fatto che i tre epiloghi insieme occupino lo stesso spazio di tutti i paragrafi insieme, e che vi siano pochi bivi/scelte, cos\u00ec come la pressoch\u00e9 totale assenza di interazione (Zanira fondamentalmente fa tutto da sola) mi lascia supporre che l\u2019autore/autrice avesse in mente un racconto (o lo avesse gi\u00e0 scritto) e che lo abbiamo trasformato per l\u2019occasione in un corto game. Gi\u00e0 la terza persona rende il lettore meno partecipe e non protagonista, le scelte limitate (vai alla cripta/vai alla torre) servono solo per diramare un paio di linee narrative e poco pi\u00f9. Zanira sa gi\u00e0 tutto, a differenza del lettore che invece sembra in balia degli eventi, decidendo fondamentalmente a naso. Inoltre Zanira sembra una strega molto potente tanto da viaggiare nel tempo, aprire serrature con uno schiocco di dita, trasformare le persone, ecc. quindi mi domando come abbia fatto a restare imprigionata seicento anni. La storia non \u00e8 male e sembra anche ben costruita ma il lettore qui non \u00e8\u00a0 protagonista, e questo per un racconto gioco \u00e8 una mancanza importante. Inoltre mi rimangono perplessit\u00e0 sull\u2019attinenza al bando, il semplice tornare indietro nel tempo per cambiare gli eventi non \u00e8 sufficiente.voto5.5"
    ],
    [
        "155554",
        "EGO",
        "Un Corto-game dove letteralmente tutto ci\u00f2 che c\u2019\u00e8 di interessante \u00e8 contenuto nel prologo e negli epiloghi, a mio parere non ha molto senso. La parte \u201cgame\u201d \u00e8 quasi inesistente, visto che uno dei due percorsi porta a due epiloghi e finisce praticamente subito, mentre l\u2019altro \u00e8 pi\u00f9 articolato, ma pieno di falsi bivi, tra cui addirittura l\u2019ultimo che riconduce, volenti o nolenti, al medesimo epilogo. Il singolo \u201cgame over\u201d della storia, in un contesto simile, \u00e8 quasi fuori luogo, visto il modo in cui qualsiasi altra scelta viene ricondotta forzatamente a uno dei finali.La meccanica \u201cse vuoi puoi ritornare al bivio X o Y\u201d \u00e8 chiaramente mutuata dalle storie a bivi di Topolino ma, data la povert\u00e0 della struttura del racconto, ha ben poca utilit\u00e0. Anzi, proporre di tornare al 18 dall\u2019epilogo C \u00e8 quasi una presa in giro, dato che le diramazioni del 18 conducono appunto entrambe proprio all\u2019epilogo C!La storia, o meglio, gli epiloghi sono interessanti e ben scritti (c\u2019\u00e8 qualche errorino e qualche termine usato a sproposito qui e l\u00e0), ma non \u00e8 questo il modo di condurre un racconto interattivo. Do la sufficienza perch\u00e9 l\u2019opera \u00e8 formalmente corretta e rispetta i criteri richiesti, ma il potenziale sprecato \u00e8 incalcolabile.Voto: 6"
    ],
    [
        "155562",
        "ffdesign",
        "REDEMPTIOCaccia maledetta, esci da questo corto!Ancora una volta mi ritrovo a leggere un racconto interattivo che ha tanto del racconto e poco dell'interattivo. Fosse stato un romanzo breve, con tre diversi finali, sarebbe stato una genialata che avrei apprezzato davvero tanto ma, aim\u00e8, questo \u00e8 un concorso di corti interattivi e la parte ludica \u00e8 importante ai fini della valutazione. O almeno credo. Dovrei chiedere a uno dei giudici. Aspetta\u2026 sono io uno dei giudici!L'incipit \u00e8 buono e ci trascina in un medioevo fantastico in cui Zanira, una strega soggiogata dal perfido reverendo Sepulv\u00e9da (il grande e irreprensibile Sepulv\u00e9da, non sapevo fosse anche reverendo), torna indietro dal futuro per liberare i propri figli dalle grinfie del\u2026 vabb\u00e8 leggetevelo.Fin da subito si ha l'impressione che ci sia qualcosa di sbagliato. Una sensazione di NON assoluto controllo della situazione. Scelgo la torre, salgo i gradini, mi rendo invisibile e, dopo due soli paragrafi, SBOOM! Epilogo B\u2026 una cosa lunghissima tipo Guerra e Pace che mi strazia il cuore. Bello, eh! Per carit\u00e0, ma un epilogo cos\u00ec lo voglio leggere dopo essermi fatto il mazzo, non dopo due paragrafi. Vabb\u00e8, mi dico\u2026 riproviamo! Aspetta. Il corto mi da la possibilit\u00e0 di cambiare strada. Vado di corsa, prendo l'altro bivio e\u2026 ARISBOOM! Epilogo A. Un papiro ancora pi\u00f9 lungo dell'altro. La madre di tutti gli epiloghi (2 pagine, percepite 579).Si riparte e stavolta scelgo la cripta. Da quel momento \u00e8 una fuga continua dove: vuoi andare a destra o sinistra? Destra. Se vabb\u00e8, adesso decidi tu dove andare. Te ne stai buona buona, cara Zanira e te ne vai dritta a sinistra. Cos\u00ec \u00e8 deciso, l'udienza \u00e8 tolta.Ne ho contate almeno 4 in 20 paragrafi di situazioni di questo tipo (destra-sinistra, est-ovest, tenti la sorte o diventi invisibile, ecc.) Si vola su binari stabiliti dall'autore/autrice che, per inesperienza o perch\u00e9 magari voleva raccontarci quella storia (senza che potessimo metterlo/a in difficolt\u00e0 cambiando il corso degli eventi con le nostre scelte) ci guida verso l'inevitabile Epilogo C. Ma proprio inevitabile inevitabile, perch\u00e9 al 18, qualunque scelta tu faccia, finisci comunque all'Epilogo C.Mi chiedo anche perch\u00e9, visto il numero esiguo di paragrafi, l'autore/autrice non abbia pensato di mischiarli un po'. \u00c8 sempre un continuo rimando ai due paragrafi successivi (se sei al 2, potrai andare al 3 e al 4\u2026 rischiando di spoilerarti\u2026 niente, perch\u00e9 tanto ci andrai comunque.)La scelta di elencare i bivi a cui tornare in caso di morte \u00e8 molto carina ma non sempre utilizzata a dovere. In alcuni casi ti invia a paragrafi che non hai visto, come all'11 che ti consente di poter tornare al 9 o tornare al 10\u2026 ma io venendo dal 9, il 10 non l'ho proprio mai visitato, perch\u00e9 dovrei tornarci. Ma poi, tutto sto casino per condurmi in ogni caso al\u2026 indovinate? Epilogo C. Amico autore, amica autrice! Perch\u00e9! Perch\u00e9!!! Al paragrafo 8, dopo due sole scelte, potevi dire direttamente: vai all'epilogo C, e pace.Il tema \u00e8 preso un po' di striscio. Zanira torna indietro nel tempo per cambiare il passato che modificher\u00e0 il futuro. Ma vivendo l'azione nel passato, non sappiamo cosa accadr\u00e0 nel futuro, o almeno non ci viene mostrato. Quindi s\u00ec e no.In sostanza, mi sono piaciuti lo stile e la prosa, mi \u00e8 piaciuta la storia e il bel colpo di scena (ma guarda te quell'attivista cileno, oltre ad essere uno scrittore, poeta, regista, sceneggiatore, era anche uno stregone e aveva\u2026 ops, leggetevelo!) adatti a un bel racconto. Ma per i motivi di cui sopra non posso andare oltre il 5.5 (CINQUE e mezzo)"
    ],
    [
        "155565",
        "FinalFabbiX",
        "REDEMPTIO - Voto 5.5Nonostante ci siano corti pi\u00f9 sgradevoli e noiosi da leggere, non me la sento di assegnare una sufficienza a REDEMPTIO per i seguenti motivi:1) Il tema, a mio parere non pervenuto. L'intera questione della prigionia nel futuro si esaurisce nell'introduzione, sembra quasi un aggiustamento in corsa piuttosto che un elemento del corto, anche se credo che non sia cos\u00ec. In alcune occasioni la protagonista sente il peso della propria prigionia. Ma il modo tremendamente astratto con cui \u00e8 descritto il 2021 rende il viaggio nel tempo intangibile, tanto che alcuni utenti si sono chiesti se il tema fosse da intendersi in senso metaforico.2) Una protagonista di cui non si capiscono mai davvero i poteri. A volte sembra una divinit\u00e0, a volte una mentecatta che indovina la carta a cui stai pensando. La premessa, ad esempio, mi ha disturbato molto: siamo una strega che sa viaggiare nel tempo, che senso ha rinchiuderci? Nessuno si \u00e8 fatto due domande su cosa sarebbe successo dopo? Non \u00e8 l'unico dubbio che mi \u00e8 venuto leggendo il corto, a cominciare da come abbiamo fatto a sopravvivere 600 anni senza poteri, a \"ma non esistevano i gemelli nel medioevo? Perch\u00e9 pensano subito alla clonazione magica vedendomi?\"3) Una struttura di gioco sbilanciata, che sfrutta pochissimo spazio per il corpo del corto, e concentra tutto nell'introduzione e nei tre epiloghi.Un peccato, perch\u00e9 la scrittura e il canovaccio mi sono piaciuti molto. Anzi, secondo me rientra perfettamente fra i papabili del premio Librarsi (che a questo punto sono curioso di sapere a chi andr\u00e0). Mi auguro che si riprenda in mano il racconto, magari pensando a un ampliamento della parte centrale. Credo che verrebbe fuori un bel gioiellino; la scarsa attinenza al tema, per\u00f2, pregiudica ogni chance di vittoria."
    ],
    [
        "155566",
        "EGO",
        "ffdesign ha scritto:(il grande e irreprensibile Sepulv\u00e9da, non sapevo fosse anche reverendo)"
    ],
    [
        "155582",
        "Zakimos",
        "I limiti di questo corto sono evidenti, ma non riesco a concentrarmi su di loro perch\u00e9 lo stile di chi ha scritto questo corto mi ha catturato. Non solo: la struttura a bivi estremamente elementare (con i rimandi per tornare indietro), gestita meglio, sarebbe stata per me un pregio, perch\u00e9 ho subito assimilato il corto alle fiabe a bivi di Stefania Fabri e della serie \"Storie Intrecciate\", immaginando un REDEMPTIO riveduto e corretto per lettori pi\u00f9 giovani, in cui lo scopo non \u00e8 tanto vestire i panni della protagonista quanto tessere la sua storia, in puro stile Storia Infinita / Fantastica.Io credo che nel mercato ci sia spazio anche per questi prodotti e chi ha scritto REDEMPTIO potrebbe avere un talento a riguardo. Certamente alcuni aspetti andranno migliorati: un albero dei bivi pi\u00f9 intrecciato e coerente, premesse fantastiche ma non illogiche (la magia \u00e8 una brutta bestia quando si tratta di coerenza, ma diciamolo: storie blasonate come Harry Potter hanno problemi peggiori), un maggior bilanciamento tra avventura ed epiloghi sono gli aspetti a cui lavorerei per migliorare quest'opera che comunque, lo ripeto, mi ha catturato dalle prime righe e mi ha tenuto attaccato al pdf fino alla fine.Il voto per\u00f2 \u00e8 abbassato da un'aderenza al tema labile, che pare inserita \"a forza\" per far rientrare il corto in concorso. Ma anche qui, \u00e8 un problema quasi costante nella presente annata.Voto: 7,5"
    ],
    [
        "155589",
        "powerbob",
        "Leggendo le prime righe di questo corto avevo alte aspettative, che per\u00f2 si sono distrutte gi\u00e0 prima di aver terminato l'introduzione. Sarebbe stato interessante assistere alla strega alle prese con l'era moderna, invece ci sono rimasto malissimo quando \u00e8 tornata indietro nel tempo... Mandando cos\u00ec a monte fin da subito l'attinenza al bando. Dopo aver compiuto la prima run mi sono poi rallegrato, perch\u00e9 l'avventura si \u00e8 rivelata piuttosto interessante (anche se i poteri della strega si sono rivelati piuttosto vaghi. O meglio, sembra quasi che sia capace di fare tutto!). Geniale poi l'utilizzo dei rimandi che ti segnalano dove hai sbagliato... Peccato che nel contesto si rivelino totalmente inutili, viste le numerosissime false scelte. In definitiva, un corto che di interattivo ha ben poco, con delle idee buone che vorrei venissero ampliate in futuro... Ma che per ora non permettono di avvicinarsi alla sufficienza.Voto: 4,5"
    ],
    [
        "155595",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) La storia, anche se non originalissima, risulta interessante fin dal prologo(+) Gli epiloghi, nonostante la lunghezza, sono interessanti(+) La terza persona \u00e8 una scelta coraggiosaCONTRO(-) Wall of Text contenenti una sequenza talvolta troppo lunga di azioni concatenate che appesantiscono la lettura(-) Dialoghi non sempre azzeccatissimi alle volte risultano un po' stucchevoliADERENZA Al TEMA: Appena sufficienteIl tema non mi pare completamente centrato, si prova in parte a giustificare esplicitamente in uno dei tre epiloghi ma non mi sembra comunque che si possa dire rispettato pienamente.POTENZIALE DI AMPLIAMENTO: La storia narrata potrebbe giovare di qualche pagina in pi\u00f9 per evitare wall of text ed evitare l'effetto di \"elenco di azioni\" aggiungendo qualche particolare ed approfondimento.Poi si potrebbe anche fare agire la strega nel mondo odierno che potrebbe essere molto interessante in contrapposizione a quanto gi\u00e0 visto nel cortoGiudizio Finale: Il corto \u00e8 gradevole ma non brilla sotto l'aspetto ludico ne su quello dell'originalit\u00e0. Risulta comunque costruito bene e narrato in modo\u00a0 piacevole. Arriva quindi ad una sufficienza piena.VOTO 6.5"
    ],
    [
        "155600",
        "Pirata delle Alpi",
        "Argh, mi dispiace tanto\u2026\u201cRedemptio\u201d parte con una buona base: una strega che esce di una prigionia mistica dopo 600 anni e si ritrova nel nostro mondo (beh, quello del 2021). Il corto avrebbe potuto essere centrato sullo stupore della strega e su come fare per sopravvivere, un po' come alcuni film (scusate, mi viene in mente solo \u201cI Visitatori\u201d, un classico della commedia francese).Ma no\u2026 la strega deve vendicarsi del prete che l'ha maledetta\u2026 600 anni prima! Secondo me, il problema maggiore del corto \u00e8 questo: con tutto il rispetto per l'amico autore, tutto questo non ha senso! Come \u00e8 possibile che il prete, Rohan e Erin siano ancora vivi? Se in quell'universo la gente pu\u00f2 vivere a lungo (600 anni sono tanti), non ha nemmeno senso di porre una tale maledizione se uno pu\u00f2 tornare a badare ai suoi affari dopo tutto questo tempo. Inoltre, la strega non \u00e8 per niente turbata dal mondo del 2021\u00a0 nemmeno questo sta in piedi.Dal punto di vista ludico, il corto non \u00e8 male e le varie scelte sono interessanti e sbloccano i vari epiloghi. Purtroppo, questi epiloghi sono troppo, ma troppo lunghi: forse di pi\u00f9 della somma dei paragrafi utili per raggiungergli.Penso che il tema del Bando sia rispettato.In conclusione, credo che \u201cRedemptio\u201d debba essere rielaborato per diventare un vero librogame (uno di quelli grossi, oppure una serie di 3 volumi) perch\u00e9 c'\u00e8 tanto, ma tantissimo materiale da sfruttare e credo che farne un'opera completa darebbe un vero gioiello.Il mio voto \u00e86"
    ],
    [
        "155605",
        "sancio",
        "Comincio con ci\u00f2 che non mi \u00e8 piaciuto: i paragrafi sono troppo lunghi. Il Doppelganger (l'autore lo scrive in modo diverso, ma sebbene io l'abbia sempre letto cos\u00ec non sono sicuro al 100% sia un errore) che compare all'improvviso e ci affianca l'ho trovato stonato, sia perch\u00e9 non si capisce cosa ci faccia l\u00ec nella cella, sia per il comportamento. Viene inoltre descritto successivamente come \"Zanira pi\u00f9 giovane\", ci\u00f2 mi convince ancora meno dato che il Doppleganger \u00e8 una copia perfetta.Tre epiloghi molto lunghi (uno addirittura di due pagine e mezzo) anche per un librogame canonico, figurarsi per un corto dove lo spazio \u00e8 estremamente prezioso.La prosa per\u00f2 \u00e8 discreta, come la storia che non stupisce ma diverte abbastanza in virt\u00f9 di percorsi ben differenziati e tre epiloghi. Nonostante lo scarso numero di paragrafi, una sufficiente longevit\u00e0.Nello scritto, da segnalare alcune ingenuit\u00e0 tipo \"le porte sembrano chiuse a chiave\". In situazioni di questo tipo sono brutte se non errate descrizioni cos\u00ec; le porte o sono o non sono chiuse a chiave.Al paragrafo 18 nelle scelte abbiamo una straniante variazione: da conseguenza che dipende da una azione del protagonista a conseguenza (direttamente narrata nelle scelte) che esula dal protagonista.L'attinenenza al tema l'ho trovata molto labile, la vicenda si svolge tutta nel medesimo tempo, a parte l'introduzione dove comunque non c'\u00e8 nessuna azione rilevante. Si pu\u00f2 percepire appena da una frase dell' epilogo C.Bella idea le proposte in calce agli epiloghi per ricominciare al punto giusto e prendere la strada alternativa suggerita per rigiocare su una strada alternativa.Voto: 5"
    ],
    [
        "155610",
        "FinalFabbiX",
        "Ahim\u00e9, vedo che il piatto dei votanti piange.Nonostante questo, sono obbligato a direSTOP ALLE VOTAZIONI!"
    ],
    [
        "155629",
        "Periodonikes",
        "Arrivo con il mio (ormai consueto) ritardo, e posto la mia recensione.Prime impressioni: L\u2019ambientazione fantasy mi intriga, e mi intriga ancora di pi\u00f9 interpretare una strega rinchiusa che dopo seicento anni si libera, per poi viaggiare indietro nel tempo di seicento anni\u2026 Sono io o mi sembra un\u2019espediente per far rientrare il corto in concorso ma raccontare una normale storia fantasy? Vabbh\u00e8 inizio e noto subito una parte preponderante della narrazione (in terza persona) con paragrafi lunghi e fitti.SpoilerScelgo la cripta (nella torre ci sono stata seicento anni, anche basta eh) e trovo i figli della strega! Li libero, ma non torno indietro con tutti i pericoli che ho dovuto schivare. Entro in una locanda e intravedo delle guardie scendere da cavallo, poi mi viene chiesto se nascondermi o chiedere aiuto\u2026 La strega \u00e8 una fuggitiva ricercata e dovrei chiedere aiuto alla guardie? Mi puzza di ID da lontano un miglio, scelgo di nascondermi. Scassino la serratura con la magia (ah ok allora sa fare anche altro oltre a viaggiare nel tempo). La protagonista e i figlioli si riposano, ma ecco Sepulv\u00e9da, il perfido inquisitore, che la blocca con\u2026 la magia? Game over.Ah! Credevo che fosse finita? E invece no, chi scrive il corto mi permette di tornare indietro all\u2019ultima scelta sbagliata. Quindi correggo il tiro con il passaggio nascosto e capisco che l\u2019aiuto lo avrei chiesto all\u2019oste, grazie alla capacit\u00e0 di materializzare soldi. Il trio fugge nelle fogne e scelgo di seguire il gocciolio, ma arriva Sepulv\u00e9da sotto forma di corvo. Insomma, qui i cattivi non siamo noi. Attacco il mio acerrimo nemico con una pioggia di fulmini. Il prete per\u00f2 ne esce incolume, visto che ci ha insegnato lui questo incantesimo (macchecc..) e insomma niente, devo trasformare i marmocchi in rondini, che riescono a scappare mentre continuo a combattere contro il malvagio reverendo, che intanto si \u00e8 ingigantito, finch\u00e9 non devo decidere che effetto ha la mia ultima magia. Scelgo il lampo di luce, che si rivela inefficace. Purtroppo il mio ex maestro ha la meglio, quando le rondini tornano a salvarmi, portando la storia all\u2019epilogo.Aderenza al tema e narrazione: L\u2019aderenza al tema non l\u2019ho percepita.SpoilerTolta l\u2019introduzione, non c\u2019\u00e8 alcun riferimento al fatto che le scelte fatte da Zanira abbiamo ripercussioni sul passato. C\u2019\u00e8 giusto un accenno in uno degli epiloghi, ma a mio avviso non basta. Forse nei game over la strega pu\u00f2 tornare indietro per modificare l\u2019ultima scelta? Se \u00e8 cos\u00ec, \u00e8 davvero poco chiaro e per niente spiegato. La prosa l\u2019ho trovata buona, ma con un particolare squilibrio: chi scrive dice tanto, riempie i paragrafi con il narrato senza mostrare cose che mi facciano immedesimare (scelta voluta, visto l\u2019uso della terza persona?) o informazioni utili a chiarirmi la situazione o permettermi di fare una scelta con cognizione.Come ho letto il corto e gameplay: A tavola, da pc. Il lato game di questo corto, a mio avviso, \u00e8 molto debole. Chi ha scritto il corto \u00e8 stato senza dubbio coerente: visti i limiti del bando, ha proposto un\u2019avventura con soli bivi e, giustamente, ha dato risalto ai testi, in particolare ai finali:Spoilersono tre ma sono ben differenziati l\u2019uno dal l\u2019altro, portando a risoluzioni della vicenda diametralmente opposte e ben curate e descritti. Il problema \u00e8 che appunto, \u00e8 tutto l\u00ec. Le scelte a volte sono poste in modo incomprensibile, altre sono frutto di poteri della strega che non mi sono chiari nemmeno dopo aver analizzato tutto il corto, e altre sono veri e propri falsi bivi che ti riconducono alla scelta non fatta precedentemente. Peculiare il bivio al 12 che crea un falso bivio dentro l\u2019altro, in un virtuosismo di scelte che forse chi ha scritto il corto ha creato per dare a chi legge la sensazione di smarrimento della protagonista, ma che a me ha restituito solo l\u2019impressione di brodo allungato. Mi spiego meglio: la sensazione di smarrimento si potrebbe ottenere se dai multiple scelte al lettore che sono con la serie giuste portano all\u2019uscita dalle fogne. Il lettore che sceglie a caso si ritrova a rileggere gli stessi paragrafi provando la stessa frustrazione della protagonista che, non prestando attenzione, \u00e8 costretta a girare in tondo. Un lettore pi\u00f9 accorto si ricorda le scelte fatte in precedenza e, imparando dagli errori, riesce a trovare la via d\u2019uscita provando una soddisfazione addirittura comparabile a quella della protagonista. Nel caso di questo corto invece \u00e8 l\u2019autore a fare le scelte al posto nostro: vuoi andare a est, \u00e8 chiuso, ti faccio andare io a ovest. Questo rende la lettura della parte nelle fogne solo pi\u00f9 lunga. Ovviamente questo per mio gusto personale, perch\u00e9 \u00e8 un tecnicismo che, come per le indicazioni nei finali, aiuta chi legge a tornare subito in carreggiate proseguendo con la scelta giusta. E a proposito dei finali: non mi sono piaciute le indicazioni sul trovare la strada giusta. Posso capire che servano a facilitare, ma volte sono inutili, altre ridondanti, molte riportano all\u20191. Se fosse stato un elemento di gameplay integrato con i poteri della strega (pu\u00f2 tornare indietro nel tempo, quindi, come in Prince of Persia, quando sbaglio riavvolgo il tempo) lo avrei apprezzato tantissimo, ma non mi\u00a0 sembra questo il caso. Come al solito, se ho travisato le intenzioni di chi ha scritto il corto sar\u00f2 ben contento di essere smentito. ^^L\u2019eredit\u00e0 del corto (o altrimenti detto, cosa mi ha lasciato dopo la lettura): Affascianato dal worldbuilding, ma appesantito dalla struttura.Giudizio finale: Con un lavoro sul gameplay pu\u00f2 venir fuori un ottimo racconto-game."
    ]
]