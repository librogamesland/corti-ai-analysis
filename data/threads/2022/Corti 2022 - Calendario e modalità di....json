[
    [
        "154950",
        "FinalFabbiX",
        "VOTAZIONIQuest'anno si torna alle origini!Ogni settimana, verr\u00e0 creato un thread con 2 o 3 corti. Potrete votare lasciando un commento entro domenica. Inserite:- il corto che state votando- il voto: da 1 a 10, con eventuale mezzo punto (es: 7.5)- due parole per motivare la valutazione: vi \u00e8 piaciuto il racconto? siete riusciti a giocarlo agevolmente? rispecchia il tema \"L'eredit\u00e0 del passato: come scelte lontane nel tempo possono influire sul futuro\"?Pu\u00f2 votare chiunque, autori inclusi (ovviamente, non saranno conteggiati gli autovoti). \u00c8 richiesto di votare almeno 12 corti. \u00c8 severamente vietato votare due volte.Potete modificare voto e commento durante la settimana della votazione. In pi\u00f9, a fine concorso ci sar\u00e0 una settimana speciale, in cui potrete modificare o aggiungere i voti di 5 corti a vostro piacimento. In questo modo, potrete recuperare i corti che non siete riusciti a giocare in tempo, o correggere il tiro dopo aver visto l'intero concorso.Se preferite, al posto di usare il forum di Librogame's Land, potete votare sul gruppo Facebook \"Librogame Italia\", con modalit\u00e0 analoghe.CALENDARIOPrima settimana (da luned\u00ec 7 febbraio a domenica 13)01 - Tempo stregato02 - Brenno03 - Rodney RoadSeconda settimana (da luned\u00ec 14 febbraio a domenica 20)04 - Anima gemella05 - Caccia maledettaTerza settimana\u00a0 (da luned\u00ec 21 febbraio a domenica 27)06 - Loops07 - A un passo dalla sabbiaQuarta settimana\u00a0 (da luned\u00ec 28 febbraio a domenica 6 marzo)08 - Per quel bicchiere di troppo09 - Storia di un FamiglioQuinta settimana\u00a0 (da luned\u00ec 7 marzo a domenica 13)10 - Le Case del Lago11 - Prima dell'albaSesta settimana (da luned\u00ec 14 marzo a domenica 20)12 - Dimentica13 - H.A.C.Settima settimana\u00a0 (da luned\u00ec 21 marzo a domenica 27)14 - 96_2115 - Una lettera dal passato16 - REDEMPTIOOttava settimana\u00a0 (da luned\u00ec 28 marzo a domenica 3 aprile)17 - La cacciatrice di tagl-IERI18 - ...ma che caldo che caldo faceva19 - De cuiusNona settimana (da luned\u00ec 4 aprile a domenica 10)Fino a 5 modifiche o aggiunte ai voti esistenti.A seguire, verr\u00e0 indicato il vincitore entro un paio di giorni.Buon concorso 2022, e che vinca il corto migliore!Ultima modifica di:FinalFabbiXFeb-03-22 14:20:44"
    ],
    [
        "154951",
        "Periodonikes",
        "Ottimo! Curiosa la modalit\u00e0 di poter distribuire 5 voti nella settimana conclusiva, sicuramente \u00e8 un buon modo aggiustare i voti avendo il quadro complessivo.Io, come nel 2021, parteciper\u00f2 attivamente, leggendo, commentando e posta una recensione per tutti i corti, senza per\u00f2 assegnare un voto."
    ],
    [
        "154956",
        "GGigassi",
        "Piuttosto spiazzante il ritorno al voto pubblico. I 5 punti extra mi pare di capire che si possano sia aggiungere che togliere, giusto?"
    ],
    [
        "154957",
        "Pirata delle Alpi",
        "FinalFabbiX ha scritto:il voto: da 1 a 10, con eventuale mezzo punto (es: 7.5)Come mai questa scelta? Il voto segreto sembrava apprezzato da tutti."
    ],
    [
        "154960",
        "FinalFabbiX",
        "GGigassi ha scritto:I 5 punti extra mi pare di capire che si possano sia aggiungere che togliere, giusto?Ho riformulato la frase, perch\u00e9 non sei il primo ad aver capito male.Non sono 5 punti.Sono i voti a 5 corti. Da modificare a piacere in privato.Puoi cambiare letteralmente 1 voto su 4."
    ],
    [
        "154962",
        "Periodonikes",
        "Le soluzioni invece? Quando sono pubblicate? Ricordo che era un altro tema caldo, per lo meno nell'edizione 2020."
    ],
    [
        "154963",
        "FinalFabbiX",
        "GGigassi ha scritto:Piuttosto spiazzante il ritorno al voto pubblicoPirata delle Alpi ha scritto:Come mai questa scelta? Il voto segreto sembrava apprezzato da tutti.Varie ragioni, ma un unico obiettivo: rendere pi\u00f9 viva e accesa la discussione, riportandola ai livelli delle prime edizioni. Una volta, ci si confrontava (anche eccessivamente) sui racconti e gli utenti riempivano pagine di post. La statistica \u00e8 inoppugnabile: col voto segreto, c'\u00e8 stato un calo brusco. Cos\u00ec come c'\u00e8 stato un grosso calo lo scorso anno, con il rilascio in contemporanea.Avere il voto pubblico aiuta molto:- rende pi\u00f9 facile votare- ti consente di vedere il voto degli altri- rende facile modificare il votoUna persona ha dato un voto bassissimo o altissimo a un corto che ti \u00e8/non ti \u00e8 piaciuto?Magari provi a farle notare che sei in disaccordo. Magari le fai notare che non ha capito un elemento della storia. Magari ti risponde, ne parlate e alla fine ti rendi conto che sei tu che hai dato una valutazione troppo entusiasta.Alla fine i voti finali sono assegnati con pi\u00f9 saggezza e meno pancia."
    ],
    [
        "154964",
        "FinalFabbiX",
        "Periodonikes ha scritto:Le soluzioni invece? Quando sono pubblicate? Ricordo che era un altro tema caldo, per lo meno nell'edizione 2020.Come da bando, i file in s\u00e9 verranno pubblicati solo dopo che sono finite le votazioni.Le soluzioni verranno per\u00f2 usate come riferimento nel caso in cui l'utenza non riesca ad arrivare in alcun modo alla soluzione di un enigma."
    ],
    [
        "154969",
        "EGO",
        "Urca, 19 racconti. Un bel numero, ma ancora abbordabile.Mi piacciono le modalit\u00e0 previste. Bella l\u2019idea di poter modificare alcuni voti!"
    ],
    [
        "154971",
        "F.A.S.",
        "Esprimo i miei dubbi.1. Per prima cosa i tempi di lettura e commento mi sembrano un po\u2019 stretti, sono sette giorni per leggere e giocare diverse volte due o tre corti a settimana di difficolt\u00e0 variabile. Senza contare lo scrivere un giudizio ponderato per giustificare il voto. Non si potrebbe dilatare il tempo di votazione di qualche giorno per ogni gruppo? Questo consentirebbe anche di organizzarsi meglio, magari una settimana ho tempo libero e quella dopo no. Per\u00f2 se potessi rinviare la votazione alla settimana successiva di qualche giorno per i corti della settimana precedente, mi organizzerei, recupererei i corti precedenti e poi voterei quelli della settimana corrente. Questo favorirebbe anche la discussione prolungandola oltre la settimana di votazione. In alternativa potrebbero essere i corti ad essere diffusi qualche giorno prima della settimana di votazione permettendo di leggerli in anticipo e di dedicare maggior tempo alla discussione.2. Dover votare subito i corti, senza avere il quadro complessivo della qualit\u00e0 dei racconti in gara, rischia di distorcere i voti in una direzione piuttosto che in un altra, soprattutto con cos\u00ec tanti racconti. In fondo i voti sono relativi, il miglior corto della categoria \u201cregolamento cacca\u201d \u00e8 il peggiore della serie A dei corti. Utilizzando l\u2019anno scorso come esempio, ho letto i racconti in gara nell\u2019ordine in cui erano presentati, e i primi due racconti mi erano piaciuti molto perch\u00e9 erano stimolanti, ci ho messo un po\u2019 a trovare la soluzione. Per\u00f2, a mano a mano che leggevo gli altri racconti, ho dovuto farli scalare verso il basso in classifica in favore di racconti che presentavano una rigiocabilit\u00e0 maggiore e favorivano diverse letture. Dare voti alla cieca mi lascerebbe sempre un senso di ingiustizia verso qualche racconto a cui ho dato troppo o troppo poco rispetto ad altri.3. Perch\u00e9 un thread con 2 o 3 corti? Non sarebbe pi\u00f9 ordinata una discussione per ogni corto? Non favorirebbe una maggiore partecipazione alla discussione?"
    ],
    [
        "154972",
        "powerbob",
        "F.A.S. ha scritto:3. Perch\u00e9 un thread con 2 o 3 corti? Non sarebbe pi\u00f9 ordinata una discussione per ogni corto? Non favorirebbe una maggiore partecipazione alla discussione?Cavolo, questo dettaglio mi era scappato! In effetti, secondo me sarebbe meglio dedicare un thread per ogni corto, altrimenti i messaggi e i dibattiti si mischiano fra di loro"
    ],
    [
        "154974",
        "FinalFabbiX",
        "Mi sembrano tutti dubbi pi\u00f9 che legittimi. Vi lascio un paio di chiarimenti pacati, mentre Fabrizio prende ghigliottina e leoni.F.A.S. ha scritto:Perch\u00e9 un thread con 2 o 3 corti? Non sarebbe pi\u00f9 ordinata una discussione per ogni corto? Non favorirebbe una maggiore partecipazione alla discussione?powerbob ha scritto:Cavolo, questo dettaglio mi era scappato! In effetti, secondo me sarebbe meglio dedicare un thread per ogni corto, altrimenti i messaggi e i dibattiti si mischiano fra di loroSu Facebook \u00e8 uno scenario irrealizzabile. Se fai tre post in contemporanea, l'algoritmo ne piglia uno e lo pompa, mentre fa morire gli altri due. Su forum, ci sono meno problemi. Fare 1 post su Facebook e 3 su forum? Si pu\u00f2 fare. Ma si pu\u00f2 fare anche il contrario. Vediamo come va, in caso riproponiamo l'anno prossimo.F.A.S. ha scritto:Non si potrebbe dilatare il tempo di votazione di qualche giorno per ogni gruppo? Questo consentirebbe anche di organizzarsi meglioPer te, forse. Per la maggior parte delle persone, due settimane sembrano tantissime e ci\u00f2 diventa un'ottima \"scusa\" per prendersi all'ultimo.Sono meno di 45 pagine a settimana, con dei regolamenti super semplici che puoi giocare da cellulare in treno. Pi\u00f9 di met\u00e0 sono \"scegli la tua avventura\" puri, che si finisco all'istante. Ce ne sono 3 in cui aiuta molto avere appunti, ma ti assicuro che con uno sforzo si fanno a memoria anche quelli (almeno, io ce l'ho fatta).Ce ne sono tre/quattro concettualmente difficili - in quei casi avrete persone che stanno leggendo assieme a voi con cui confrontarvi all'istante. Ce ne sono un paio che sono porcherie abissali, nessuno vi biasima se dopo 10 minuti vi interrompete e votate 3.Per anni, le persone sono state in grado di valutare corti di 50 pagine con regolamenti contorti. Possono riuscirci anche quest'anno.F.A.S. ha scritto:magari una settimana ho tempo libero e quella dopo no.F.A.S. ha scritto:Dare voti alla cieca mi lascerebbe sempre un senso di ingiustizia verso qualche racconto a cui ho dato troppo o troppo poco rispetto ad altriEd \u00e8 per questo che puoi modificare o aggiungere 1 votazione su 4. Puoi letteralmente saltare le prime due settimane e recuperarle alla fine, se vuoi.F.A.S. ha scritto:ho letto i racconti in gara nell\u2019ordine in cui erano presentati, e i primi due racconti mi erano piaciuti molto perch\u00e9 erano stimolanti, ci ho messo un po\u2019 a trovare la soluzione. Per\u00f2, a mano a mano che leggevo gli altri racconti, ho dovuto farli scalare verso il basso in classifica in favore di raccontiQuesto genere di considerazioni \u00e8 pericolosissimo. Tu credi che sia cos\u00ec, ma puoi garantirlo al 100%? Magari, se fossi partito dagli ultimi due, avresti abbassato quei voti e dato voti pi\u00f9 alti ai primi due. Misurare i bias di qualcuno \u00e8 difficilissimo, misurare i propri \u00e8 impossibile.Invece, io ti posso provare matematicamente che i primi corti sono sempre i pi\u00f9 penalizzati. Da quando c'\u00e8 il quorum alle votazioni, ogni anno i primi corti ricevono pi\u00f9 voti degli altri e questi voti sono mediamente pi\u00f9 bassi.Per dieci anni le persone hanno sostenuto che \"rilasciando tutto assieme ci\u00f2 non succede\". Oggi, vi posso provare che \u00e8 successo anche l'anno scorso, con una differenza: di solito, l'ordine lo scelgono gli organizzatori (casualmente), l'anno scorso l'hanno scelto gli autori (era in ordine alfabetico). Io, se fossi uno che vuole vincere, sapendolo mi sarei fatto furbo e avrei chiamato il corto \"Zuzzurellare nel passato\".Ribadisco: per pi\u00f9 di dieci anni, le persone hanno votato il \"corto della settimana\". E in dieci anni, le vittorie pi\u00f9 discutibili si possono ricondurre a scelte infelici dei tre giudici.Poi, ovviamente, magari andr\u00e0 ancora peggio. Speriamo di no"
    ],
    [
        "154975",
        "Periodonikes",
        "Visto che stiamo a fate le pulci al bando, ho un dubbio anche io. In caso di pareggio in classifica finale, come verr\u00e0 decretato il vincitore?"
    ],
    [
        "154976",
        "F.A.S.",
        "FinalFabbiX ha scritto:mentre Fabrizio prende ghigliottina e leoni.Va bene mi preparo ad espatriare\u2026FinalFabbiX ha scritto:Su Facebook \u00e8 uno scenario irrealizzabile. Se fai tre post in contemporanea, l'algoritmo ne piglia uno e lo pompa, mentre fa morire gli altri due. Su forum, ci sono meno problemi. Fare 1 post su Facebook e 3 su forum? Si pu\u00f2 fare. Ma si pu\u00f2 fare anche il contrario. Vediamo come va, in caso riproponiamo l'anno prossimo.Vediamo se diventa una rissa degli equivoci, dove tutti attaccano tutti confondendo l\u2019oggetto in discussione in una Battle Royale.FinalFabbiX ha scritto:Per te, forse. Per la maggior parte delle persone, due settimane sembrano tantissime e ci\u00f2 diventa un'ottima \"scusa\" per prendersi all'ultimo.Hai ragione so organizzarmi, non considero che per altri non \u00e8 cos\u00ec.FinalFabbiX ha scritto:Per anni, le persone sono state in grado di valutare corti di 50 pagine con regolamenti contorti. Possono riuscirci anche quest'anno.\u00c8 il motivo per cui seguo il forum da tempo immemorabile ma non ho mai partecipato alla votazione fino all\u2019anno scorso, quando ho avuto in mano tutti i racconti e mi sono organizzato per leggerli e votarli tutti. Quest\u2019anno ci prover\u00f2 ma non assicuro di riuscirci. Poi magari \u00e8 meglio cos\u00ec...FinalFabbiX ha scritto:Tu credi che sia cos\u00ec, ma puoi garantirlo al 100%? Magari, se fossi partito dagli ultimi due, avresti abbassato quei voti e dato voti pi\u00f9 alti ai primi due. Misurare i bias di qualcuno \u00e8 difficilissimo, misurare i propri \u00e8 impossibile.Non ricordo la mia classifica personale dell\u2019anno scorso, ma ti assicuro che ci ho messo un bel po\u2019 a stilarla rileggendo i racconti e gli appunti presi durante la lettura e ho lasciato decantare per settimane il tutto prima di metterci mano proprio per ridurre l\u2019effetto dell\u2019entusiasmo della lettura. Il racconto a cui ho dato la vittoria non era uno degli ultimi, era nel mezzo. Comunque, certo, \u00e8 difficile mantenere un distacco glaciale e valutare oggettivamente qualcosa che per forza di cose \u00e8 soggettivo, come un racconto, i gusti personali entrano sempre in gioco.FinalFabbiX ha scritto:Invece, io ti posso provare matematicamente che i primi corti sono sempre i pi\u00f9 penalizzati. Da quando c'\u00e8 il quorum alle votazioni, ogni anno i primi corti ricevono pi\u00f9 voti degli altri e questi voti sono mediamente pi\u00f9 bassi.Per puro interesse matematico, non vorrei che pensassi che dubito della tua parola, potresti mandarmeli questi dati, li trovo molto interessanti.FinalFabbiX ha scritto:Poi, ovviamente, magari andr\u00e0 ancora peggio. Speriamo di noSiamo ottimisti!In culo al lupo! In bocca alla balena! Rompetevi un braccio! E qualsiasi altra formula apotropaica che vi viene in mente!"
    ],
    [
        "154978",
        "FinalFabbiX",
        "F.A.S. ha scritto:Per puro interesse matematico, non vorrei che pensassi che dubito della tua parola, potresti mandarmeli questi dati, li trovo molto interessanti.Oddio, dovrebbero essere stati pubblicati con la classifica, credo. Sicuramente ce li ha adriano.F.A.S. ha scritto:Hai ragione so organizzarmi, non considero che per altri non \u00e8 cos\u00ec.InvidissimaIo di solito sono il primo che si prende indietro. In questo concorso riesco a consegnare nei tempi solo perch\u00e9 sento di avere il ruolo \"ufficiale\" di organizzatore."
    ],
    [
        "154979",
        "powerbob",
        "Per la questione del thread unico per 2/3 corti, capisco che su facebook la cosa non pu\u00f2 essere gestita in modo uniforme garantendo a ciascun post la stessa visualizzazione... Ma io approfitterei dei mezzi del forum per dividere meglio ciascuna discussione. Dopotutto lo scopo dei voti pubblici era quello di alimentare il dibattito, quindi immaginate il caos che pu\u00f2 crearsi se nello stesso thread partono 3 discussioni diverse"
    ],
    [
        "154980",
        "GGigassi",
        "Le osservazione che avete sollevato sono tutte molto interessanti, per\u00f2 mi pare che vi sfugga la cosa fondamentale: perch\u00e9 da un device vedo l'avatar solito di FinalFabbiX mentre da questo computer (gi\u00e0 da ieri) al suo posto mi compare la sua foto (credo) con una felpa bianca?"
    ],
    [
        "154981",
        "FinalFabbiX",
        "powerbob ha scritto:Per la questione del thread unico per 2/3 corti, capisco che su facebook la cosa non pu\u00f2 essere gestita in modo uniforme garantendo a ciascun post la stessa visualizzazione... Ma io approfitterei dei mezzi del forum per dividere meglio ciascuna discussione. Dopotutto lo scopo dei voti pubblici era quello di alimentare il dibattito, quindi immaginate il caos che pu\u00f2 crearsi se nello stesso thread partono 3 discussioni diverseConsiderando che siete compatti, ne stiamo parlando e 99% faremo marcia indietro.Periodonikes ha scritto:Visto che stiamo a fate le pulci al bando, ho un dubbio anche io. In caso di pareggio in classifica finale, come verr\u00e0 decretato il vincitore?Estrarremo con la tombola un utente fra quelli che stanno facendo domande. Tale utente verr\u00e0 bannato a vita da LGL. Annullando i suoi voti, avremo una nuova classifica. Ripeteremo finch\u00e9 necessario, fino a sciogliere il pareggio.No, dai scherzo. Ovviamente...Spoiler...non ci eravamo posti il problema. Nel bando 2018 si specifica che possono esserci vincitori ex aequo, mi sembra una buona soluzione. Tieni conto che il pareggio \u00e8 un evento estremamente raro: se due corti hanno un numero di votanti diverso, \u00e8 improbabile che succeda, a meno che sia una media esatta (il doppio della media deve essere un numero intero).GGigassi ha scritto:Le osservazione che avete sollevato sono tutte molto interessanti, per\u00f2 mi pare che vi sfugga la cosa fondamentale: perch\u00e9 da un device vedo l'avatar solito di FinalFabbiX mentre da questo computer (gi\u00e0 da ieri) al suo posto mi compare la sua foto (credo) con una felpa bianca?La maggior parte degli autori viene da Facebook e fa fatica ad associarci agli username del forum. Ho pensato che avere la stessa foto potesse aiutare. LGL chiede al tuo PC di tenere in memoria le immagini e scaricarle solo se cambiano, cos\u00ec da risparmiare banda e rendere la connessione pi\u00f9 veloce. A volte, ci mette qualche giorno per rendersi conto del cambiamento. In generale, pu\u00f2 dipendere da vari fattori (come hai impostato il device/se usi wifi o scheda sim/quanto spazio hai disponibile per tenere in memoria i dati)."
    ],
    [
        "155083",
        "GGigassi",
        "Una curiosit\u00e0: il rilascio dei Corti \u00e8 stato deciso seguendo un criterio particolare? In effetti 19 \u00e8 un numero antipatico da gestire perch\u00e9 non \u00e8 divisibile per 2 e nemmeno per 3 e a rilasciare un Corto a settimana saremmo finiti in estate e oltre. Per\u00f2 a volerlo dividere per 3 sarebbero bastate 6 o 7 uscite (3 Corti alla settimana pi\u00f9 4 l\u2019ultima, o al massimo gli ultimi 4 divisi in turni da due). Anche rilasciandone 2 alla settimana si sarebbe ottenuto uno schema pi\u00f9 regolare: 8 settimane con due Corti l\u2019una pi\u00f9 una in cui ne sarebbero stati rilasciati 3.Voi per\u00f2 ci avete spiazzato con un 3-2-2-2-2-2-3-3 e la cosa mi fa pensare che ci sia un ragionamento sotto che esula dalle tempistiche: anche spalmando gli ultimi Corti su 3 uscite invece di 2, di tempo prima del Modena Play ce ne sarebbe stato ancora tanto. Quindi immagino che ci sia un altro motivo sotto: non \u00e8 che dal 14 febbraio ci aspettano Corti talmente complessi da doverne mettere solo due per volta?"
    ],
    [
        "155086",
        "djmayhem",
        "GGigassi ha scritto:Quindi immagino che ci sia un altro motivo sotto: non \u00e8 che dal 14 febbraio ci aspettano Corti talmente complessi da doverne mettere solo due per volta?Niente di tutto ci\u00f2, ci siamo affidati a madama Fortuna."
    ],
    [
        "155090",
        "GGigassi",
        "djmayhem ha scritto:GGigassi ha scritto:Quindi immagino che ci sia un altro motivo sotto: non \u00e8 che dal 14 febbraio ci aspettano Corti talmente complessi da doverne mettere solo due per volta?Niente di tutto ci\u00f2, ci siamo affidati a madama Fortuna.mistero risolto, grazie."
    ],
    [
        "155093",
        "FinalFabbiX",
        "GGigassi ha scritto:non \u00e8 che dal 14 febbraio ci aspettano Corti talmente complessi da doverne mettere solo due per volta?Ebbene, s\u00ec, hai indovinato. Dopodomani arriver\u00e0 il corto pi\u00f9 difficile della storia. Dovrai mapparlo per districarti fra le numerosissime scelte."
    ],
    [
        "155094",
        "GGigassi",
        "noto una certa discrepanza di vedute tra gli organizzatori"
    ],
    [
        "155703",
        "2p2z",
        "FinalFabbiX ha scritto:Misurare i bias di qualcuno \u00e8 difficilissimo, misurare i propri \u00e8 impossibile.Invece, io ti posso provare matematicamente che i primi corti sono sempre i pi\u00f9 penalizzati. Da quando c'\u00e8 il quorum alle votazioni, ogni anno i primi corti ricevono pi\u00f9 voti degli altri e questi voti sono mediamente pi\u00f9 bassi.Oh, devo darti ragione. Mi rendo conto che questa cosa \u00e8 successa anche a me.Gli autori non me ne vogliano! Vado ad alzare tutti i voti bassi che ho dato nelle prime settimane. Dalla prossima settimana per cambiare i voti dobbiamo scriverlo nei corrispettivi thread o mandarti un pm?"
    ],
    [
        "155723",
        "F.A.S.",
        "Ho stilato la mia classifica personale e sono soddisfatto dei voti dati, mi limiter\u00f2 a recuperare i quattro corti che non sono riuscito a votare nella settimana. Per farlo, modifico il mio messaggio aggiungendo il voto?"
    ],
    [
        "155724",
        "FinalFabbiX",
        "Luned\u00ec vi arriver\u00e0 un Pm con un resoconto dei vostri voti.Baster\u00e0 rispondere con i nuovi voti e le modifiche a quelli vecchi"
    ],
    [
        "161905",
        "jackjack53",
        "Distributing 5 votes in the final week adds an interesting dynamic to the process.I'll participate actively again, engaging with all the shorts through reviews and comments, but without voting."
    ]
]