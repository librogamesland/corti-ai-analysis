[
    [
        "155607",
        "FinalFabbiX",
        "VOTAZIONI #8(fino a domenica 03)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155617",
        "Prodo",
        "Chiunque segua il concorso da qualche anno riconoscer\u00e0 facilmente l'autore di questa opera. Il solito vecchio marpione ed espertone che non delude mai e che gi\u00e0 negli anni scorsi aveva tentato qualcosa di concettualmente simile a questo Ma che caldo faceva. Un simulatore di una vita intera che ci porta dalla nostra infanzia a Crotone, alla conclusione di un'estate che vorremmo non terminasse mai, fino alla realizzazione, o meno, delle nostre aspirazioni da adulto, intrecciandosi con una serie di fatti pi\u00f9 o meno importanti che hanno fatto la storia di Italia, e che personalmente mi hanno entusiasmato. Si va dalle citazioni pi\u00f9 oscure a quelle pi\u00f9 dirette (meravigliose quelle fumettistiche!), fino a far ruotare l'epilogo della vicenda attorno a un fatto di cronaca che in qualche modo ha pesantemente influenzato la nostra nazione, il \"suicidio\" dell'anarchico Pinelli.Potremmo riuscire a sventarlo, pi\u00f9 o meno volontariamente, o leggerne il resoconto addomesticato che ne da la questura su un noto giornale, ma comunque la nostra storia si concluder\u00e0 l\u00ec, con un tocco di profondit\u00e0 amara che il nostro autore misterioso pi\u00f9 volte in passato ci ha trasmesso tramite i suoi lavori.La verve narrativa dell'opera mi \u00e8 piaciuta quindi molto, cos\u00ec come le atmosfere riproposte e la sperimentazione, data sia dall'enorme numero di paragrafi inseriti (ben 60, sembra quasi una provocazione anche considerando come molti di essi siano asciutti e serrati, ma non risultano mai sbrigativi come accaduto quest'anno in altre occasioni) che dall'ottima trovata per tenere traccia delle nostre scelte (non parole chiave ma maiuscole, grassetti, cambi di colore e corsivi). L'escamotage ludico \u00e8 da scuola: in un'edizione del concorso in cui ci siamo imbattuti nelle pi\u00f9 svariate idee di \"tracciamento\" compatibili con la necessit\u00e0 di non appuntare alcunch\u00e9 questa \u00e8 semplice e geniale allo stesso tempo, perch\u00e9 \u00e8 facilissima da ricordare, snella da gestire e consente effettivamente di tenere traccia delle scelte compiute e dare una coerenza e una profondit\u00e0 di gioco al racconto. Il difetto principale di Ma Che Caldo Faceva, un po' soprendente considerando la vecchia volpe che si nasconde dietro lo scritto, \u00e8 dato da alcuni passaggi evolutivi che non hanno molto senso. Cito per tutti, a titolo di esempio, quello dell'edicola (paragrafo 21): se decidiamo di diventare giornalai ci troveremo nel paragrafo successivo a fare i conti con una serie di incoerenze piuttosto fastidiose: il testo ci dice che non viviamo a Milano ma potremmo benissimo viverci (in tutte le altre diramazioni viene specificato che abbiamo preso una villetta fuori la citt\u00e0 ma in quella dei giornali no), e ci vengono offerte delle opzioni che davvero hanno poco a che fare con la professione scelta: per esempio se decidiamo di riallacciare i contatti con qualche professionista del nostro settore si parla di \"concorso insieme\"... Ma se siamo edicolanti non abbiamo fatto alcun concorso.Ce ne sono almeno altre due o tre simili sparse per il testo: imperfezioni secondarie, a volte nemmeno si pu\u00f2 parlare di errori, ma pi\u00f9 di un senso di incoerenza percepito che un po' stona, e non inficiano il giudizio complessivamente molto positivo che mi sento comunque di assegnare al racconto. Tuttavia da un autore tanto esperto e che ho sempre molto ammirato non me le sarei aspettate (poi magari salta fuori che l'ideatore misterioso non \u00e8 lui e ho preso una solenne cantonata!).Insomma pollice assolutamente in su per Ma che caldo faceva, ma questi strappetti un minimo di dubbio me lo lasciano. Per queso motivo non me la sento di inserirlo nel gruppo dei corti che si giocheranno la mia personale vittoria o quantomeno il podio: non me ne voglia l'autore, la mia stima per lui rimane immutata e dopo tanti anni ci pu\u00f2 stare che, per una volta, un suo lavoro non finisca tra i primissimi.Voto finale di Prodo: 7,5."
    ],
    [
        "155652",
        "F.A.S.",
        "Ma che caldo, che caldo faceva \u00e8 un racconto a bivi privo di regolamento in cui l\u2019autore, con un\u2019idea geniale, differenzia le scelte possibili a fine paragrafo modificando la formattazione o il colore per poterle bloccare a seconda del percorso che seguiamo. Il racconto \u00e8 un generatore di vita in cui seguiamo una persona dall\u2019infanzia nel secondo dopoguerra fino alla sua realizzazione sociale durante il boom economico. L\u2019autore ricostruisce l\u2019ambientazione storica utilizzando argutamente citazioni fumettistiche e artistiche (su tutte, la Merda d\u2019artista di Manzoni) e tragici fatti di cronaca, inserendo anche un articolo di quotidiano. L\u2019autore predilige l\u2019aspetto ludico su quello letterario, inserendo ben 60 paragrafi scritti con uno stile sintetico, asciutto, ma sempre chiaro e preciso e le scelte offerte riflettono la storia italiana, con le distruzioni della guerra, il servizio militare, il boom economico, l\u2019emigrazione, la ricerca di raccomandazioni.Per\u00f2 non \u00e8 tutto oro quel che luccica, infatti molte delle scelte sono finte e l\u2019autore ci rimette in carreggiata rimandandoci al paragrafo dove voleva che finissimo, magari avrebbe potuto ridurre le scelte finte e creare un percorso o due aggiuntivi dandoci delle vere scelte. Il tema del bando \u00e8 rispettato per\u00f2, dopo un paio di giocate, ci si rende conto di essere forzati da binari verso l\u2019epilogo scelto dall\u2019autore.In tutte queste scelte poi ci sono anche degli errori di progettazione perch\u00e9 arriviamo in paragrafi malgrado ci manchi un prerequisito o addirittura malgrado abbiamo fatto delle scelte differenti, rendendo poco coerente la storia del protagonista in alcuni percorsi.Infine, crea un senso di forzatura sulla storia raccontata l\u2019evento storico che avviene in corrispondenza del finale, la morte di Pinelli, gi\u00e0 annunciata dal titolo che cita una canzone sul tema, e messo in risalto da un articolo di quotidiano, come se l\u2019autore avesse voluto riportare l\u2019attenzione su quel fatto storico e avesse concepito il racconto come preludio per farci assistere in qualche modo a quell\u2019evento, tramite un articolo di quotidiano o addirittura interagendo con il Pinelli. Questo spiegherebbe anche le forzature di trama, i finti bivi, l\u2019arrivo a Milano qualsiasi scelta si sia presa, solo per essere presenti il giorno della morte controversa del Pinelli. Senza contare che se si vuol scrivere un racconto storico ci si dovrebbe documentare bene, quindi non ci si pu\u00f2 prendere la libert\u00e0 di far cadere \u201cla mela\u201d in strada invece che nel cortile interno come \u00e8 avvenuto nella realt\u00e0, per il puro gusto di farcela incontrare, in una forzatura estrema e inutile nel tentativo di diversificare i finali.Voto 5."
    ],
    [
        "155660",
        "2p2z",
        "Di questo corto mi \u00e8 piaciuta la sottotrama storica e l'ordinariet\u00e0 della vita del protagonista. Pensavo che qualche scelta di vita o di carriera ci avrebbe portato, chess\u00f2, a essere direttamente coinvolti nelle circostanze della morte del Pinelli (sia la carriera in magistratura che quella in polizia sembravano andare in questa direzione, e gi\u00e0 pregustavo ricoprire i panni di un altro Marco Maria Malipiero). Invece cos\u00ec non \u00e8 stato, e devo dire che la cosa non mi \u00e8 dispiaciuta.Riscoprire l'ordinariet\u00e0 della nostra vita rispetto ai fatti di cronaca che spesso si intrecciano alla nostra quotidianit\u00e0 si \u00e8 rivelato illuminante sotto diversi aspetti. \u00c8 una cosa che accade ogni giorno, ma solitamente nel librogame smettiamo di essere spettatori e diventiamo protagonisti. Trovo che questo corto sia stato molto delicato, ed efficace, nel ricordarci qual \u00e8 il ruolo che ricopriamo di solito, e nel farci riflettere su ci\u00f2 che esso comporta. Siamo testimoni della Storia, presenti e vicini a ci\u00f2 che accade, eppure al tempo stesso distanti, ignari dell'impatto che le nostre azioni possono avere sul mondo e spesso e volentieri un po' menefreghisti. Questa non vuole essere una critica, bens\u00ec una riflessione sullo stato delle cose.Questo corto mi ha fatto riflettere molto e per questo voglio premiarlo con un 8,5, anche se ci sono dei problemi di struttura che solitamente ho difficolt\u00e0 a tollerare (mannaggia al paragrafo 23, quanto stona quando sei gi\u00e0 a Milano!), e il sistema di gioco - che pure ho trovato originale, anche se non \u00e8 esente da sviste e potrebbe essere tarato un po' meglio - a un certo punto mi ha mandato in confusione: difficile ricordarmi cosanondevo leggere, quando le cose che non posso leggere sono pi\u00f9 di quelle che posso leggere.Se gli autori vorranno sistemare le sviste, sar\u00f2 molto felice di rileggere questo corto per gustarmelo meglio, perch\u00e9 lo ritengo a livello concettuale un ottimo lavoro."
    ],
    [
        "155680",
        "giax",
        "Questo era il corto che avevo puntato a inizio concorso. Probabilmente a causa delle troppe aspettative, le mie speranze sono state in parte disattese.La struttura del corto \u00e8 molto simile a quella di Rodney Road: una vita intera, si parte da piccoli fino ad arrivare all'evento clou che l'autore/autrice voleva narrare, ovvero l'omicidio (s\u00ec, omicidio) di Pinelli. Qui per\u00f2 le cose sono meno estreme: non si pu\u00f2 decidere come si nasce, non si arriva fino alla morte, non si pu\u00f2 scegliere per gli altri... tutti punti a favore di questo corto, a mio parere.Resta per\u00f2 la sensazione, troppo spesso, di assistere a tagli improvvisi per arrivare al sodo (anche l'autore/autrice deve aver sofferto questi balzi temporali, se arriva a scrivere \"Gli anni continuano a passare. Inutile girarci intorno.\").La scelta, all'apparenza folle, di dedicare un'intera pagina a un articolo di giornale, \u00e8 in realt\u00e0 potentissima e azzeccata, quasi geniale. Rimaniamo l\u00ec, fermi, a tentare di capire l'enormit\u00e0 di ci\u00f2 che \u00e8 successo.Ma questo resta un racconto-game, non solo un racconto, e la parte di gioco \u00e8 troppo carente a mio parere. Carina l'idea della formattazione diversa, ma rende la lettura (e la stessa visione delle pagine) confusa e poco accessibile, e non \u00e8 sempre semplice ricordarsi tutto, soprattutto nelle giocate successive alla prima (era la volta scorsa che non potevo leggere il sottolineato?).Il problema \u00e8 il gran numero di scelte a disposizione (oltre le quattro scelte il lettore si perde), molte delle quali inutili, senza indizi su quale possa essere il ragionamento giusto da fare: spesso si ritorna in carreggiata, dove l'autore/autrice vuole portarci. A volte anche forzando passaggi incoerenti, come il soggiorno a Milano. Ancora una volta, chi scrive sembra sapere di star forzando un po' troppo la mano: \"C\u2019\u00e8 poco da fare, Milano \u00e8 nel tuo destino\".Le due scene della caduta sono a mio parere non all'altezza della situazione. Molto meglio, invece, quella della scarcerazione.Bellissime le citazioni che accompagnano puntualmente lo scorrere degli anni.In definitiva, questo corto \u00e8 probabilmente un'occasione mancata, ma la pagina di giornale \u00e8 qualcosa che mi ha davvero colpito, complimenti.Voto:7"
    ],
    [
        "155681",
        "djmayhem",
        "Trama: Il protagonista da Crotone deve prendere una serie di scelte per costruire la propria vitaAttinenza al bando: La storia compie ampi balzi temporali, dove alcune scelte, anche banali, influenzano il susseguirsi degli eventiGiocabilit\u00e0: All\u2019interno di una semplice storie a bivi l\u2019autore ha inserito l\u2019espediente di scelte con grafia diversa, di modo da rendere coerente la storia nella sua lettura, eliminando di volta in volta alcune scelte possibiliparticolarit\u00e0:Vi sono alcune citazioni degli anni \u201950, \u201960 e \u201970 di cultura popolare come l\u2019uscita di Tex, Diabolik, o il film di Tot\u00f2, e altri storici come l\u2019omicidio di Pinelli, il commissario Calabresi e altre che arricchiscono certamente la storia.Giudizio finale: Ambientato nel dopoguerra il corto pone il protagonista una serie di scelte da bambino, da giovane e da adulto che determinano la sua vita personale. L\u2019ampia possibilit\u00e0 di scelta ne permettono pi\u00f9 letture, anche solo per la curiosit\u00e0 di scoprire \u201ccome sarebbe andata se\u2026\u201d. Il finale si collega ad un fatto noto degli anni di piombo milanesi, che pu\u00f2 vedere il protagonista come semplice spettatore o anche come persona coinvolta nei fatti.La storia scorre leggera con, salvo qualche eccezione, paragrafi piuttosto brevi e rapidi, che per\u00f2 non permettono di legare il lettore al suo personaggio o alla storia estremamente ramificata.voto\u00a0 \u00a0 gli darei un 6.5 ma visto che quest'anno in pochi hanno aderito bene al bando, premio questo corto con un7perch\u00e9, a differenza di altri, lo trovo ben in linea con il tema"
    ],
    [
        "155690",
        "ffdesign",
        "Le scelte del passato che modificano il futuro la fanno da padrone in questo corto. Mai come ora abbiamo la possibilit\u00e0 di modificare il futuro, futuro che tra l\u2019altro neanche ci riguarda pi\u00f9 di tanto e ci vede solo spettatori. Eppure, ogni scelta che facciamo, anche la pi\u00f9 banale come andare a prendere un dolce, ci trascina verso quegli epiloghi (22-24) che tanto avremmo voluto fossero reali. Un po\u2019 meno il 15, ma vabb\u00e8.La nostra storia inizia nel dopoguerra a Crotone e subito ci si pongono davanti delle scelte morali complesse che getteranno le basi per il nostro futuro. S\u00ec insomma, se finiremo a fare il metalmeccanico o il magistrato, tutto dipender\u00e0 da queste scelte: vuoi andare al mare? Vuoi un dolce? Cerchi Antonio? Fai una passeggiata? Vai a comprare un fumetto?Sono stato l\u00ec a valutare la questione per pi\u00f9 del necessario. Giuro. Alla fine ho preso la decisone di pancia, vada per il dolce! Purtroppo la pasticceria \u00e8 chiusa. Mapporcaputt\u2026Ecco. A me sta cosa mi ha fatto impazzire. Il pi\u00f9 bel corto di sempre. Ma vabb\u00e8, io sono un cretino e questo corto mi asseconda.Si vola cos\u00ec, in un\u2019Italia che dagli anni 40 si risveglia nei 70, anno in cui accade un fatto di cronaca increscioso. Noi lettori ne prendiamo coscienza con un articolo di giornale \u201cIl suicidio del fermato a Milano\u201d. Ammetto di essere rimasto spaesato. Ho letto tutto l\u2019articolo nell\u2019eventualit\u00e0 di trovare qualche indizio o traccia di paragrafi nascosti, finch\u00e9 non \u00e8 risultato chiaro e lampante che l\u2019autore/autrice volesse mandare un messaggio. Messaggio chiaro e forte. Molto forte.Da quel momento ho deciso che lo avrei assecondato fino a capire dove voleva andare a parare, e cos\u00ec dagli gi\u00f9 di: vuoi laurearti? Sei na schiappa e ti bocciano. Vuoi provarci con una ragazza? \u00c8 fidanzata. Vuoi ricontattare Antonio? (Ma chi lo conosce Antonio? Ma chi \u00e8 st\u2019Antonio?) Niente, \u00e8 emigrato al nord e via dicendo. Oh, sia chiaro, a me ste cose mi hanno fatto ridere forte.Alla fine \u00e8 lampante, il corto mi vuole a Milano e chi sono io per contraddirlo? Ed \u00e8 cos\u00ec che quelle scelte del passato (s\u00ec, anche quel dolce che mi \u00e8 rimasto qui!) vengono al pettine e il povero Pinelli riesce a farla franca, in un\u2019Italia ucronica in cui sarebbe stato bello vivere.Ma ha anche dei difetti. Ho riscontrato varie incongruenze dove, pur essendo un metalmeccanico, mi comporto come Perry Mason, facendo scagionare Pinelli, o anche se ero gi\u00e0 a Milano, il corto mi dice che non c\u2019\u00e8 niente da fare, devo trasferirmi a Milano. Mi rendo conto che gestire 60 paragrafi in 15 pagine, con paragrafi da ben 6 scelte, non deve essere una cosa semplice, ma magari si poteva optare per qualcosa di meno pretenzioso pur mantenendo intatta la trama che \u00e8 il punto forte.Il mio voto \u00e8 8 (otto)."
    ],
    [
        "155692",
        "sancio",
        "Un corto che ripercorre con molte citazioni, la storia recente del nostro paese parallelamente alla vita del protagonista. La prosa \u00e8 asciutta, a tratti quasi telegrafica; l'autore ha infatti privilegiato la ramificazione e i bivi. Sono infatti ben 60 paragrafi e alcuni hanno molte, forse troppe scelte.Purtroppo inizialmente non torna la cronologia: \"tre anni dopo la fine della guerra c'\u00e8 il voto per abolire monarchia\" \u00e8 stato fatto per\u00f2 nel 1946, quindi un'anno dopo. Altre imprecisioni o leggerezze: compro un fumetto e al paragrafo successivo mi trovo improvvisamente dieci anni pi\u00f9 tardi a fare il militare. Ripetizioni (prima parte del par 1) e narrazione a tratti poco precisa \"riesci a trovare qualcosa di veramente stabile e valido\" quando ad esempio cerco lavoro.L' epilogo al 45 cui si giunge da vari paragrafi, alle prime partite mi ha lasciato interdetto, quasi deluso. Percorrendo poi tutte o quasi le strade, ne ho capito il significato nella storia.Par 31: \"un tizio con un idrante sotto il braccio\" forse intendeva estintore?Par 23 \"anche se non ci vivi\" (a Milano). Veramente nel percorso 18-47-21-19-23 mi ci ero trasferito e avevo aperto un'edicola.. . Ci sono anche altri percorsi che non tornano\u00a0 con il paragrafo 23 (soprattutto con quel \"anche se non ci vivi ci sei dovuto andare per un matrimonio\") a cui si arriva.Tanti paragrafi e tante scelte lo gradisco molto, dal testo per\u00f2 non si riesce a capire quale possa essere quella pi\u00f9 giusta da fare, ci si trova ad andare quasi a caso, per tentativi.Ottima l'idea delle parti di testo diversificate per essere escluse o meno in base alle scelte (e quindi ai fatti) passate.Voto: 6"
    ],
    [
        "155697",
        "Pirata delle Alpi",
        "In questo corto, si segue la vita di un tizio qualsiasi di cui le scelte influenzeranno il suo futuro. Bene il quadro dell'Italia del dopoguerra, del boom economico e degli successivi anni turbolenti.Questo corto \u00e8 scritto bene, ma presenta qualche pecca che gli fanno perdere dei pezzi per strada: certe scelte sono imposte e, a volte, le ellissi temporali sono un po' maldestre e sa di forzatura. Nonostante ci\u00f2, le vicende del protagonista si seguono senza intoppi.Bene il sistema delle varie opzioni (in grassetto, corsivo, in rosso\u2026) e la loro soppressione se si scelgono determinate vie, permettendo cos\u00ec al corto di vivere un po' pi\u00f9 a lungo. Peccato l'articolo finale difficilmente leggibile.Il tema del Bando \u00e8 azzeccato.Il mio voto \u00e86.5"
    ],
    [
        "155713",
        "Periodonikes",
        "Prime impressioni: Sono subito dentro la storia. Manca poco all\u2019inizio della scuola e scelgo di passare al mare gli ultimi giorni di libert\u00e0.SpoilerConosco un amico di Ancona e decidiamo di rimanere in contatto con delle lettere. Arrivano i diciott\u2019anni, sono un militare e decido che per la mia libera uscita provo a sentire quella ragazza intelligente e simpatica che ho conosciuto\u2026 ma \u00e8 impegnata. Insomma \u00e8 ora di decidere che fare della mia vita. Sono incuriosito dalle opzioni scritte in modo diverso\u2026 Proviamo a sentire Lea, l\u2019opzione \u00e8 anche in corsivo\u2026 Chiss\u00e0 che fine avr\u00e0 fatto. E non posso pi\u00f9 scegliere le opzioni in grassetto. AH! Ora capisco! Molto bene\u2026 Gasato da questa meccanica, continuo nel percorrere la mia vita e adesso ho 25 anni, e vado a Roma. Un concorso per entrare il polizia? Eccome se ci provo! Ma fallisco. Per fortuna trovo qualcosa di stabile e valido, anche se perdo la possibilit\u00e0 di scegliere le opzioni sottolineate. Vado a un matrimonio a Milano e provo a scrivere una lettera, chiss\u00e0 come sta il buon vecchio Mario; \u00e8 sempre bello mantenere un\u2019amicizia cos\u00ec a lungo. Sono cos\u00ec nostalgico che ripenso a tutta la mia vita e mi soffermo su un articolo di giornale. Un uomo interrogato dalla polizia si \u00e8 gettato dal quarto piano, perdendo la vita. Mi dispiace per il poveretto, forse ora meglio alzarsi e FINE.Aderenza al tema e narrazione: La narrazione molto stringata non mi fa impazzire, e nonostante questo ci sono diverse ripetizioni. Inoltre salta da un periodo storico all\u2019altro alla velocit\u00e0 di un click e anche se dopo un primo spaesamento ci ho fatto l\u2019abitudine, ammetto che mi ha tolto un po\u2019 di immersivit\u00e0;Spoilerin particolare succede nei finali: a parte quello pi\u00f9 nascosto, sono telegrafici e anticlimatici, soprattutto quello dell\u2019articolo di giornale. L\u2019aderenza al tema per \u00e8 centratissima: Gli anni che passano dalla prima scelta all\u2019ultima (e alle relative conseguenze) sono almeno quindici e la storia prende svolte davvero diverse, anche ucroniche, quindi per me \u00e8 promosso a pieni voti!Come ho letto il corto e gameplay: Partiamo dalla cosa pi\u00f9 evidente:Spoilerle tantissime diramazione che portano molto spesso a essere \u201cfalsi\u201d bivi perch\u00e9 tornano sempre a imbuto nella stesso paragrafo. Perch\u00e9 falsi \u00e8 tra virgolette? Perch\u00e9 anche se a livello di grafo \u00e8 cos\u00ec, molti danno un sapore diverso alla storia. L\u2019esempio che mi viene in mente \u00e8 quello della mia prima partita: mi ero preso una cotta per lei e a Roma l\u2019ho ritrovata e abbiamo passato la notte insieme. Questo ha cambiato la storia d\u2019Italia? No. Ha creato una diramazione a parte? No. Come tutti gli altri bivi al 5, mi ha portato al 25 con qualche riga di ambientazione. Sono poche le diramazioni che danno questo senso di storia diversa, molte altre sono solo \u201cCerchi Antonio? Non lo trovi.\u201d o \u201cScrivi a Mario? Sta bene.\u201d che mi hanno lasciato un po\u2019 basito. Questo soprattutto perch\u00e9 quasi sempre le scelte sono quattro o pi\u00f9 e la maggior parte di queste sono cos\u00ec. Ma penso che questa sia una questione di gusti. Spezzo una lancia in favore del passaggio 19->23, poich\u00e9 in tutte le diramazioni (tranne le 21!) chi scrive il corto specifica che viviamo fuori Milano. Certo \u00e8 che si poteva sistemare con poco sforzo. Ad esempio, al posto di una delle numerose scelte telegrafiche si poteva aggiungere un paragrafo intermedio tra 25/8 e il 23, in cui inserire il discorso del matrimonio e lasciare il 23 con due righe generiche su Milano e le scelte. Tra l\u2019altro un paragrafo che avrei sacrificato \u00e8 sicuramente il 51, che a me \u00e8 sembrato uguale al 28 solo con parole diverse. Era forse un modo per ingannare chi legge per nascondere ancora meglio il finale \u201cmigliore\u201d? In ogni caso, l\u2019altra peculiarit\u00e0 del corto \u00e8 la meccanica di decurtazione delle scelte. Io la trovo originale e con molto potenziale, ma forse poco elegante. Prendiamo in esame il primissimo bivio: su sei scelte, tutte ti privano delle scelte in MAIUSCOLO eccetto una, e questa cose me la devo ricordare. Quindi cosa cambia dal mettere solo nel paragrafo 10 la parola chiave \u201cMario\u201d? Procedendo nel corto, \u00e8 anche pi\u00f9 semplice da ricordare. La nota positiva di questa meccanica \u00e8 l\u2019effetto WOW alla prima lettura quando scegli un\u2019opzione dal formato strano e il corto lavora in background e ti da esiti che solo con quella scelta potevi avere (Wow! Mario si ricorda di me, come faceva il corto a saperlo?!). Nota di merito anche per i finali: passiamo dal pi\u00f9 comune, l\u2019articolo di giornale, che, nonostante a livello di storia sia praticamente una troncatura della vita del protagonista, ci da degli indizi velati su come raggiungere gli altri. Poi ci sono le ID, anche queste non semplici da raggiungere se non con del metagame. Infine il finale pi\u00f9 positivo, che richiede una bella combo di\u2026 non decurtazioni(?) notevole. Di sicuro a questo corto non manca la rigiocabilit\u00e0.L\u2019eredit\u00e0 del corto (o altrimenti detto, cosa mi ha lasciato dopo la lettura): Wow. Tanta roba.Giudizio finale: Belle idee ma forse non adatte per un corto di 15 pagine."
    ],
    [
        "155714",
        "Zakimos",
        "Anche questo corto, come Rodney Road prima di lui, esplora l'idea del \"life simulator\" in cui un'esistenza \u00e8 racchiusa nelle poche pagine a disposizione. I difetti sono quindi gli stessi, ma pi\u00f9 marcati dal fatto che in RR ogni scelta aveva da subito una sua dignit\u00e0, mentre in questo corto al primo impatto sembra di muoversi totalmente a caso.Un sacco di opzioni gi\u00e0 al primo paragrafo: non so perch\u00e9, ma scelgo la pasticceria e... \u00e8 chiusa. Fine. Salto temporale assoluto. Lo dico fuori dai denti: senza un'introduzione che possa \"preparare\" psicologicamente a un approccio simile il primo impatto con Ma che caldo... \u00e8 stato pessimo, poi addirittura peggiorato dalla forzatura di doversi trasferire a Milano a prescindere dalle scelte.Poi per\u00f2... arriva QUEL finale. Riparti, rifletti, provi... e tutta la magia si mostra, in un intreccio legato mani e piedi alla conoscenza di un periodo storico italiano che ai miei tempi non veniva neppure insegnato a scuola (cosa che taglierebbe fuori l'80% del pubblico e credo di essere stato generoso), e che dunque avrebbe meritato pi\u00f9 spazio per poter spiegare meglio certi eventi a chi non li ha studiati n\u00e9 vissuti.Insomma, questo non \u00e8 un corto che pu\u00f2 vincere n\u00e9 essere apprezzato dal pubblico medio, e l'unico voto ricevuto dalla \"giuria popolare\" di Facebook finora lo dimostra. A conti fatti, non \u00e8 neppure un \"bel lavoro\", perch\u00e9 poteva essere fatto molto meglio. Ma \u00e8 un corto che ha qualcosa da dire e anche solo per questo non posso che rispettarlo enormemente.Voto: 7"
    ],
    [
        "155735",
        "powerbob",
        "Devo ammettere che alla prima lettura questo corto mi ha ampiamente deluso. L'idea del simulatore di vita \u00e8 molto vicina a quella usata in Rodney Road, ma di vantaggio ha che tutte le scelte qui dipendono dal protagonista... Salvo poi scoprire che la maggior parte di queste si rivelano totalmente inutili. Il finale apparentemente unico che conduce a quella pagina di giornale poi mi ha fatto ancor pi\u00f9 storcere il naso, poich\u00e9 da un simulatore di vita mi aspetto pi\u00f9 finali possibili.A distanza di giorni ho voluto poi rimettere mano al corto, scoprendo che in realt\u00e0 esistono dei finali nascosti molto difficili da raggiungere... E ci\u00f2 mi ha sollevato.\u00a0 Ho riconosciuto dei colpi di genio niente male, come il sistema di scelta che vincola alcune opzioni in base a come sono scritte (sottolineate, grassetto, maiuscolo...), ma non \u00e8 stata una lettura particolarmente appagante, anche a causa di diverse incongruenze e forzature nella storia.Voto: 5,5"
    ],
    [
        "155737",
        "GGigassi",
        "Lo stile di scrittura \u00e8 molto secco e rapido, con qualche raro errorino qua e l\u00e0 (cfr. par. 41 \u201cin tra quei muri\u201d). \u00c8 difficile appassionarsi alla vicenda proprio a causa della frammentariet\u00e0 che caratterizza questo lavoro. La voglia di inserire pi\u00f9 roba possibile ha determinato dei paragrafi talmente lapidari da sembrare canzonatori verso il leggiocatore. Oltretutto, di spazio per arricchirli ce n\u2019era, visto che un\u2019intera pagina non \u00e8 stata usata.A livello ludico si tratta di un semplice SLTA con delle parole chiave \u201cnegative\u201d (sicuramente gli esperti del genere sapranno esprimersi meglio di me) per cui non \u00e8 una scelta precedente a determinare la possibilit\u00e0 di accedere a certi paragrafi, ma la non-scelta a vietarne l\u2019accesso. Un\u2019idea originale, ma con lo stratificarsi delle partite non ricordavo pi\u00f9 dove potevo o non potevo andare.Un appunto sull\u2019ambientazione: al di l\u00e0 delle osservazioni gi\u00e0 sollevate sulle dinamiche del \u201csuicidio\u201d di Pinelli, non sono cos\u00ec sicuro che un ragazzino calabrese avesse tutta questa disponibilit\u00e0 economica per andare a prendersi alla leggera un fumetto, un gelato, ecc. E questo mi porta a pensare che forse il militare non si facesse gi\u00e0 a 18 anni o che forse Crotone non fu poi cos\u00ec colpita dalla guerra, quindi le \u201crovine\u201d sono solo un elemento decorativo introdotto dall\u2019autore senza documentarsi troppo.Per lo meno siamo in tema, cosa niente affatto scontata quest\u2019anno, almeno non per me.Una curiosit\u00e0: solo a me si verificano dei rimandi testuali un po\u2019 \u201cfuori sincrono\u201d? Ad esempio se passo dal 18 al 34 il secondo non mi compare in cima alla pagina. Questo fenomeno, oltre che fastidioso, \u00e8 pure fuorviante perch\u00e9 se passo dal 34 al 60 apparentemente vado al 58 che \u00e8 a met\u00e0 dell\u2019ultima pagina. Ne tengo conto per il voto, e se \u00e8 una cosa che succede solo a me correggo il tiro quando si potranno modificare i voti.Un Corto non certo brutto ma piuttosto insipido, cosa che forse \u00e8 ancora peggio. Il mio voto \u00e85,5 (cinque e mezzo)."
    ],
    [
        "155739",
        "EGO",
        "Un Corto notevole. Lo svolgimento ricorda molto lo stile di Steve Jackson, con inesorabili colli di bottiglia da cui si pu\u00f2 sfuggire solo facendo LA scelta giusta al momento giusto: il grafo del Corto mostra chiaramente l\u2019unica uscita \u201crisolutiva\u201d da ogni grappolo di paragrafi.In realt\u00e0, a parte una morte istantanea, non c\u2019\u00e8 modo di \u201cperdere\u201d. La nostra \u00e8 la storia di un uomo qualunque che conduce una vita qualunque, con una manciata di \u201csliding doors\u201d che possono portare a un epilogo un po\u2019 diverso. Mancandole, ci si chiudono man mano alle spalle tutte le \u201cporte\u201d (rappresentate con accorgimenti grafici semplici, ma intelligenti e facili da tenere a memoria), giungendo all\u2019epilogo dell\u2019uomo qualunque. I paragrafi, per lo pi\u00f9 brevissimi e per nulla esaltanti, sono efficacissimi nel rendere l\u2019idea di una vita che scorre senza scossoni nel mare magnum della storia, e in quest\u2019ottica si rivelano a posteriori meno banali di quanto appaiano nelle prime, disorientanti letture. Sembra che non succeda niente, per\u00f2 \u00e8 quel niente di cui \u00e8 piena la vita di ognuno, e l\u2019autore \u00e8 molto bravo a dare quel piccolo guizzo di significativit\u00e0 ad ogni piccolo evento senza dargli pi\u00f9 importanza di quella che merita. Una volta ricostruitone il disegno generale, l\u2019opera acquista pienamente senso e si rivela un lavoro molto brillante.Il vero neo, a parte errorini che si contano sulle dita di una mano, sono gli svarioni di continuity, in alcuni casi purtroppo assai evidenti, e che mi inducono ad abbassare un po\u2019 il voto perch\u00e9 penso che si potessero evitare. Sono comunque colpito dal risultato, perch\u00e9 \u00e8 un insieme di eventi insignificanti il cui collage ricostruisce una vita, e scoprirne tutti i possibili risvolti mi ha appassionato pi\u00f9 di alcune avventure pi\u00f9 mirabolanti e pretenziose. Davvero ottimo.Voto:8"
    ],
    [
        "155743",
        "FinalFabbiX",
        "...MA CHE CALDO CHE CALDO FACEVA - Voto 8Mi trovo in enorme difficolt\u00e0 a giudicare questo corto.Da un lato, un'idea che ho apprezzato moltissimo, un'ambientazione originale e innovativa per il concorso, un sistema di gioco efficace e un'aderenza perfetta al tema. Nella prima lettura, la vita del protagonista mi ha tenuto incollato allo schermo, portandomi a chiedere dove si volesse andare a parare. Come dice Zakimos, questo corto \"ha qualcosa da dire\" e lo fa con una cifra stilistica inconfondibile.Dall'altro lato per\u00f2, ho notato una serie di debolezze, rese pi\u00f9 evidenti dalle riletture. A cominciare dall'inspiegabile mancanza di cura nella scrittura e da imprecisioni di continuity (sia interna che riferita alla storia stessa).A questo aggiungo che non ho gradito la struttura, che presenta molti falsi bivi e un numero esorbitante di scelte per paragrafo. Sono della scuola di Mauro Longo, secondo cui le scelte per paragrafo devono essere intorno a 3. Questi elementi tolgono ogni piacere nella rilettura o nella mappatura del corto: non ha alcun senso rileggere 6 volte il corto, solo per scoprire che le strade portavano alla stessa conclusione.A questo aggiungo che, come altri, ho trovato alcuni rapporti causa effetto inutilmente stranianti.In definitiva, per\u00f2, voglio premiare questo corto, perch\u00e9 mi ha dato la sensazione di leggiocare a qualcosa di nuovo e mai visto."
    ],
    [
        "155745",
        "mark phoenix 79",
        "Corto che mi ha lasciato un po perplessoDa un alto l origininalit\u00e0 del bando e l attinenza al tema dall altro per\u00f2 c'\u00e8 qualcosa a livello di struttura che non torna.Ho letto in altri commenti di finali nascosti che io non ho trovato.Forse potrei rivalutarlo con pi\u00f9 calmaVoto 6"
    ],
    [
        "155748",
        "Adriano",
        "Corto difficile da giudicare, questo...Mi sono piaciute la quantit\u00e0 di bivi, le varie possibilit\u00e0 e le numerose citazioni.Inizialmente avevo storto un po\u2019 il naso sullo sviluppo della storia in pi\u00f9 anni di vita del protagonista, ma tutto sommato \u00e8 una scelta coraggiosa, non dico innovativa ma quantomeno diversa dal solito.Bene anche il fatto che la struttura generale \u00e8 stata gestita bene, nel senso che sono state privilegiate le scelte del lettore. Ci sono molti accadimenti, e questo \u00e8 un bene perch\u00e9 si \u00e8 portati a leggere il racconto pi\u00f9 volte.Quello che non mi \u00e8 piaciuto, per\u00f2, \u00e8 il fatto che alcuni paragrafi siano proprio buttati l\u00ec, dire che sono \u201ctelegrafici\u201d \u00e8 definirli lunghi\u2026 La primissima partita \u00e8 stata: 1-37-49-59-11-29-35-2-18-34, tutte lette in un paio di minuti, cos\u00ec come in un paio di minuti sono trascorsi anni della mia vita senza aver fatto nulla.Alcune scelte, poi, in realt\u00e0 non lo sono: scrivere a casa (o qualcun altro), provare a sentire Lea, indirizzarsi ad una galleria d\u2019arte moderna, cercare Antonio, comprare un fumetto, ecc., non hanno realmente sviluppi all\u2019interno della storia. \u00c8 un peccato: l\u2019autore/autrice ha un po\u2019 pagato lo scotto della quantit\u00e0 dei paragrafi.L\u2019assenza del regolamento non \u00e8 un male, per\u00f2 ci sarebbe stato bene un\u2019introduzione che facesse capire il terreno che stiamo esplorando (del tipo, chi \u00e8 Antonio, chi \u00e8 Lea, cosa ci piace, cosa non ci piace, ecc.).Nel complesso, per\u00f2, il racconto non mi \u00e8 dispiaciuto, e offre comunque tante letture.Voto:7."
    ],
    [
        "155752",
        "FinalFabbiX",
        "Stop al televoto!"
    ],
    [
        "155794",
        "Budellaro",
        "L'autore non me ne voglia (peraltro mi par di capire che qualcuno\u00a0 l'ha riconosciuto ed \u00e8 quindi probabilmente un anziano del forum) ma questo \u00e8 tra i corti che mi \u00e8 piaciuto di meno. Ho avuto una sensazione di totale smarrimento nel leggerlo e ho notato diverse incongruenze (che gi\u00e0 altri hanno esplicitato nei commenti precedenti) che mi hanno abbastanza infastidito.Non \u00e8 bastata poi la vicenda dell'omicidio dell'anarchico Pinelli a farmelo riapprezzare poich\u00e8 essa mi \u00e8 apparsa comunque marginale. Forse sarebbe stato diverso se il corto si fosse incentrato proprio su questo aspetto ma cos\u00ec non \u00e8.Mando voto in pvt a FinalFabbix perch\u00e8 fuori tempo massimo"
    ],
    [
        "155822",
        "crocluc",
        "CORTO Numero 18 - Ma che caldo che facevaDISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+)\u00a0 Struttura originale (anche se non implementata in modo cristallino)(+) Tematica interessante(+) Forse sotteso il fatto che anche a fronte di molte scelte la vita ci metta davanti sono poche quelle che possono realmente modificarla in modo significativo.(Ci ho voluto leggere questo)CONTRO(-) I Finali \"nascosti\" sono i pi\u00f9 interessanti del finale 45 a cui andiamo incontro con maggior probabilit\u00e0Se da un lato \u00e8 \"realistico\" sia cos\u00ec con qualche pagina in pi\u00f9 si riuscirebbe a gestire meglio anche i finali \"standard\"(-) Ci sono diverse incongruenze temporali nella storia e ci si ritrova talvolta a poter fare cose non relative alla professione scelta.ADERENZA Al TEMA:Pi\u00f9 che BuonoIn un \"life simulator\" il tema pu\u00f2 ritenersi rispettato inoltre alcune scelte possono anche influenzare un avvenimento storico reale.POTENZIALE DI AMPLIAMENTO: Alto. Sicuramente ne beneficerebbe per dare un senso a tutti i bivi proposti, approfondire l'inquadramento storico dell'opera e risolvere le incongruenze presentiGiudizio Finale: Corto interessante nella tematica e nella struttura. Purtroppo non riesco a dare un voto maggiore soprattutto per le incongruenze temporali nella storia che rovinano l'esperienza.VOTO 6.5"
    ],
    [
        "155937",
        "GGigassi",
        "Poco da dire sui \u201cdietro le quinte\u201d di questo Corto che non abbia gi\u00e0 detto in questo thread o in quello annuale dell\u2019analisi del concorso. Realizzato in fretta e furia pur di partecipare, pensavo che 60 paragrafi sarebbero stati troppi, invece mi \u00e8 avanzato spazio. Avrei potuto infiorettare un po\u2019 di pi\u00f9 i testi o aggiungere qualche paragrafo, ma non ne ho avuta poi tutta \u2019sta voglia.In merito alla critica per le troppe scelte, era ovviamente una cosa voluta per trovare tra i tanti solo \u201cquel\u201d paragrafo che avrebbe sbloccato una possibilit\u00e0 successiva, e magari dare l\u2019idea che facendo la scelta sbagliata si perdesse qualcosa. Anche se poi in realt\u00e0 a causa dello scarso tempo per pianificare mi pare che le scelte per \u201csbloccare\u201d le opzioni successive siano sempre la prima delle opzioni o comunque tra le prime.Poi la struttura \u00e8 tutta a checkpoint ma \u00e8 ovviamente una cosa voluta. Per la questione dell\u2019inevitabilit\u00e0 milanese pensavo di aver ovviato con qualche perifrasi che fosse buona sia se la si fosse presa come prima scelta sia se invece si abitava altrove, ma evidentemente non ha funzionato.In merito alle critiche sulla coerenza storica, nel primo paragrafo ci sono riferimenti sia al referendum monarchia/repubblica del 1946 che alle prime politiche italiane del 1948, quindi l\u2019errore segnalato da un utente nei fatti non dovrebbe esserci.Un errore invece (e anche marchiano) \u00e8 stato il luogo dell\u2019\u201catterraggio\u201d di Pinelli, ma il poco tempo mi ha impedito di documentarmi a dovere, ho giusto preso nota degli indirizzi della questura \u2013 di cui tuttora non sono sicuro.Chapeauall\u2019utente che mi ha colto in fallo!Sempre lo scarso tempo (e la scarsa voglia) di documentarmi mi ha impedito di inserire nel Corto riferimenti di costume differenti da quelli che mastico di solito, cio\u00e8 fumetti, arte e cinema. Diabolik, per\u00f2, mi pare di non averlo inserito.L\u2019inusitata fuga con estintore del giovane genovese \u00e8 un riferimento a un utente del forum che raccont\u00f2 in un\u2019intervista doppia di averlo fatto per lo scopo che ho ricordato nel testo. Curioso che il diretto interessato non abbia colto la citazione.Non mi viene in mente altro da aggiungere."
    ],
    [
        "155961",
        "Periodonikes",
        "GGigassi ha scritto:Per la questione dell\u2019inevitabilit\u00e0 milanese pensavo di aver ovviato con qualche perifrasi che fosse buona sia se la si fosse presa come prima scelta sia se invece si abitava altrove, ma evidentemente non ha funzionato.Mah secondo me abbastanza, solo un percorso non specificava che non vivi in centro. Per\u00f2 s\u00ec, con un paragrafo in pi\u00f9 di raccordo tra Roma e Crotone forse usciva fuori pi\u00f9 elegante!GGigassi ha scritto:In merito alle critiche sulla coerenza storica, nel primo paragrafo ci sono riferimenti sia al referendum monarchia/repubblica del 1946 che alle prime politiche italiane del 1948, quindi l\u2019errore segnalato da un utente nei fatti non dovrebbe esserci.Un errore invece (e anche marchiano) \u00e8 stato il luogo dell\u2019\u201catterraggio\u201d di Pinelli, ma il poco tempo mi ha impedito di documentarmi a dovere, ho giusto preso nota degli indirizzi della questura \u2013 di cui tuttora non sono sicuro.Chapeauall\u2019utente che mi ha colto in fallo!Sempre lo scarso tempo (e la scarsa voglia) di documentarmi mi ha impedito di inserire nel Corto riferimenti di costume differenti da quelli che mastico di solito, cio\u00e8 fumetti, arte e cinema. Diabolik, per\u00f2, mi pare di non averlo inserito.Ah su Facebook poi un utente le ha segnalate tutte! Chiedeva anche chiarimenti"
    ],
    [
        "161943",
        "jackjack53",
        "Wow, it sounds like it was super hot! I can't even imagine how tough it must have been.Hope you're staying cool!"
    ]
]