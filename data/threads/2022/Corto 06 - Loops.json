[
    [
        "155221",
        "FinalFabbiX",
        "VOTAZIONI #3(fino a domenica 27)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155226",
        "GGigassi",
        "Altro Corto senza link"
    ],
    [
        "155227",
        "GGigassi",
        "Quando ho incontrato Cassandra ho pensato a un crossover con il Corto Anima GemellaMolto simpatica la rivelazione finale."
    ],
    [
        "155231",
        "Prodo",
        "Cassandra \u00e8 il nuovo nome femminile pi\u00f9 gettonato dei Corti! Peraltro nella liaison che ne nasce una \u00e8 profetessa di sventura, l'atra \u00e8 Serena, gli opposti che si attraggono... Facezie a parte, Loops \u00e8 un racconto garbato e \"semplice\", ma nell'accezione positiva del termine. Sono abbastanza convinto che siamo di fronte a un'autrice, perch\u00e9 nel costruire la storia e nel narrarla mi \u00e8 sembrato di cogliere il tocco femminile: anche nel descrivere l'infatuazione per la vecchia compagna delle medie che diventa un amore e forse una potenziale fidanzata. Comunque al netto di queste considerazioni (vedremo poi quanto vere) la capacit\u00e0 di trasmettere la quotidianit\u00e0 della vita di una studentessa di campus universitario, accennare alla routine delle sue giornate, ma allo stesso tempo aggiungere elementi che riempiono di significato e vita ogni azione per quanto banale, e che sono propri dei vent'anni, secondo me in Loops traspare ed \u00e8 il punto veramente forte dell'opera, che diventa godibile e interessante proprio per tali elementi nonch\u00e9 per l'adeguata capacit\u00e0 narrativa (al netto di qualche tendenza alle ripetizioni che andrebbe limata) da parte dell'autrice (chiamiamola cos\u00ec anche se dovesse poi rivelarsi un uomo) nel trasmetterli e approfondirli.A essi si aggiunge la trovata del giorno che si ripete indefinitivamente, che non pu\u00f2 certo definirsi originale visto che la ritroviamo in tanti film e\u00a0 tanta letteratura (anche interattiva), ma che sicuramente \u00e8 interessante e contribuisce ad aggiungere un certo livello di sfida e arricchire il corto di elementi ludici.Detto questo secondo me Loops \u00e8 un buon lavoro che non arriva a livelli stratosferici per un motivo molto semplice: tutta l'impalcatura creata, che intriga e stimola il lettore e meriterebbe approfondimento, si esaurisce molto rapidamente. Ci sono un sacco di possibili evoluzioni che vengono accennate e poi abbandonate o non approfondite, al punto che persino certi personaggi o oggetti (la vecchina e la spilla che ci regala per esempio) rimangono appesi senza che se ne inquadrino bene i risvolti o abbiano un effettivo peso, se non minimale, sull'evoluzione della storia. Ancora una volta presumo che alla base del corto ci sia stata un'improvvisa consapevolezza sui limiti di spazio che abbiano indotto chi scriveva a dover tagliare corto su certi passaggi. Lo stesso loop temporale di fatto si esaurisce rapidamente: il primo giorno serve per gettare le basi, nel secondo in modo piuttosto lineare risolviamo le questioni rimaste appese, poi la storia si conclude.Il difetto non \u00e8 gravissimo: con l'esiguo spazio a disposizione ci sarebbe voluta la maestria di un autore consumato per riuscire a sviluppare tutti i filoni ed esaurirli, e sappiamo che i corti sono prima di tutto una palestra per aspiranti autori che tramite il concorso imparano e migliorano. Tuttavia la rapidit\u00e0 con cui finisce il tutto e il disappunto che rimane nel vedere la storia elaborata meno di quanto sarebbe stato ottimale pesano in questa occasione pi\u00f9 che in altre.Ribaltando il concetto si potrebbe dire che, se ci si rammarica per non aver potuto approfondire la vicenda, vuol dire che la stessa era interessante e ben narrata, e questo non solo \u00e8 vero, ma, come detto sopra, \u00e8 il punto forte del titolo.Direi che l'autrice che ha lavorato su Loops ha solide basi per costruire in futuro qualcosa di importante, magari riprendendo e ampliando questo stesso titolo, che costituisci una buona piattaforma di partenza. Cos\u00ec come presentato in concorso rimane un buon corto, divertente e piacevole, ma a mio personalissimo giudizio non al livello di quelli che si contenderanno la vittoria.Doppia chiosa tecnicistica finale: autori linkate i rimandi, \u00e8 pi\u00f9 faticoso giocare i vostri corti scorrendo il file pdf! In questo specifico poi c'\u00e8 un piccolo errore concettuale: la scelta che troviamo in fondo al paragrafo 11 (che rimanda al 7) va messa come prima delle tre e non come ultima (in quanto prevede delle azioni gi\u00e0 svolte in precedenza e per questo \"superiore\" alle altre due).Voto finale di Prodo: 6.5."
    ],
    [
        "155235",
        "GGigassi",
        "Dunque\u2026 non voglio sembrare un saputello, ma credo che chiunque abbia scritto dei Corti (o anche dei veri librogame) abbia pensato a quanto fosse figo e originale e innovativo fare un\u2019opera in cui non si \u201cmuore\u201d ma si ricomincia sempre da capo finch\u00e9 non si trova il bandolo della matassa. Pure io e il mio sodale Zakimos lo abbiamo fatto con uno dei Corti della biblioteca. Quindi in definitiva come idea non \u00e8 poi cos\u00ec originale. In questo caso a risollevare il tutto ci sono almeno l\u2019ambientazione poco battuta e lo stile di scrittura brioso e coinvolgente.Ma al di l\u00e0 di questo cosa resta? Il gioco \u00e8 solo illusorio: che lo si voglia o no si finir\u00e0 sempre e comunque dove l\u2019autore ha stabilito che finiremo, dipende solo da quanto ci metteremo per arrivarci. C\u2019\u00e8 ben poco da \u201cesplorare\u201d anche perch\u00e9 alcuni paragrafi sono copiaincollati da altri e le informazioni contenute sono sempre quelle, e sono pure lunghi sottraendo spazio ad altre possibili diramazioni della trama (avrei apprezzato l\u2019inserimento di un finale diverso). Anni di frequentazione del forum mi hanno rovinato e ormai quando vedo dei \u201c+\u201d o dei numeri come gli orari penso sempre che siano indizi per raggiungere paragrafi nascosti, ma purtroppo in questo caso non \u00e8 cos\u00ec. Inoltre l\u2019unica regola del Corto non mi pare che sia stata espressa bene, o meglio la regola \u00e8 chiarissima ma ad esempio al paragrafo 4 sarei portato a considerare la parte in maiuscolo come parola d\u2019ordine, mentre mi viene pi\u00f9 spontaneo e intuitivo ricordarmi il nome della ragazza, o l\u2019orario o il codice della stanza \u2013 e infatti la \u201cparola d\u2019ordine\u201d non ci viene nemmeno richiesta.Dal punto di vista \u201cstrutturale\u201d secondo me siamo fuori tema: se \u00e8 vero che il bando non specifica che lo snodo centrale deve essere causato in prima persona dal leggiocatore, ma pu\u00f2 essere qualcosa di esterno che ha generato una ucronia, \u00e8 comunque spiazzante in un concorso in cui si parla di \u201cscelte\u201d dover semplicemente ripercorrere un Corto per arrivare a una conclusione predefinita.Passando ad altro, ho notato anche una cura carente. Altrove mi \u00e8 stato fatto notare che i dialoghi possono essere inseriti in segni diversi dai caporali, ma qui si passa indifferentemente dai trattini alle virgolette anche nello stesso paragrafo! Il dialogo del 18, poi, inizia addirittura con entrambi\u2026 e lo stesso trattino ogni tanto \u00e8 quello \u201cbase\u201d e ogni tanto \u00e8 quello pi\u00f9 lungo che si genera dopo aver messo uno spazio dopo la parola che segue. Ok, sar\u00e0 una cosa che l\u2019autore ritiene poco importante e sicuramente l\u2019assenza di supervisione sar\u00e0 attribuibile alla mancanza di tempo. Noto per\u00f2 che anche stavolta le interpellazioni (o come si chiamano) non vengono trascritte correttamente. Insomma: \u201cGrazieVIRGOLAPettirosso\u201d, \u201csembri contentoVIRGOLAAlfreduccio bello\u201d. E forse da qualche parte ho pure beccato un inciso che comincia con una virgola e finisce con la parentesi chiusa (ma potrei confondermi con l\u2019altro Corto della settimana). Di certo c\u2019\u00e8 un \u201criuesci\u201d al 18, paragrafo alquanto sfigato.Come ho gi\u00e0 rilevato, il Corto non ha i paragrafi linkati, cosa ammessa dal bando ma comunque poco gradevole: inoltre l\u2019autore non li ha nemmeno evidenziati in grassetto, e solo adesso mi rendo conto di quanto il colpo d\u2019occhio sia immediatamente pi\u00f9 chiaro seguendo il sistema canonico.A volergli trovare dei pregi che lo salvino da un voto ancora pi\u00f9 basso, ricordo che lo stile di scrittura spigliato (\u201ccoraggio liquido\u201d) mi \u00e8 piaciuto, inoltre il colpo di scena finale con la rivelazione del motivo dietro i loop \u00e8 stato molto simpatico. Dopotutto un soggetto del genere \u00e8 gi\u00e0 stato declinato in vari media, pensiamo al film Il Giorno della Marmotta o a quell\u2019altro con Antonio Albanese. Almeno stavolta abbiamo un turning point inaspettato e divertente. Che per\u00f2, non facendo riferimento a nessuna scelta specifica della protagonista (anche lei rimane stupita) non cerca nemmeno di fingere di essere in tema.Questo Corto secondo me potrebbe rappresentare un buon esempio di utilizzo della letteratura interattiva per introdurre argomenti LGBT, o meglio ancora per approcciare quel segmento di mercato, ma non \u00e8 adatto a un concorso e men che meno a quello di quest\u2019anno. In un\u2019altra occasione gli avrei dato sicuramente qualche punto in pi\u00f9, ma stanti cos\u00ec le cose il mio voto \u00e85 (cinque)."
    ],
    [
        "155236",
        "EGO",
        "Un Corto sulla falsariga delGiorno della Marmotta. Idea sempre valida, se ha la possibilit\u00e0 di esprimersi; e qui secondo me riesce a esprimere l\u2019intento di chi la scrive, anche tenendo conto delle limitazioni del concorso. Non sembra, infatti, che l\u2019autore/trice volesse sviluppare altre situazioni; forse racconta questa giornata perch\u00e9 l\u2019ha vissuta, e forse avrebbe voluto che andasse in un altro modo, o magari l\u2019ha vissuta nel migliore dei modi ma ogni tanto ripensa con timore a come avrebbe potuto andare diversamente. O magari \u00e8 una storia inventata e io ci sto ricamando sopra.I problemi del Corto sono evidenti. Molte ripetizioni copia-incolla, di paragrafi peraltro lunghetti, nei quali si cerca disperatamente un pezzetto di testo un po\u2019 differente da prima. Qualche svista di revisione (parentesi mancanti, segni di discorso diretto non uniformi). Incerto l\u2019uso delle parole-chiave. Disseminazione di quelli che sembrano indizi (orari, oggetti) e poi si scopre non esserlo. Scarso sviluppo della trama e delle situazioni, e un unico percorso che porta inevitabilmente al finale senza variazioni o errori.Una lettura piacevole, ma come interazione c\u2019\u00e8 poco, anche se serve molto bene gli scopi che l\u2019autore/trice sembra aver prefissato.Voto: 6"
    ],
    [
        "155243",
        "Flay4Fight",
        "Corto piacevole scritto forse da una mano femminile, basato sul concetto di loop temporale sulla falsariga del Giorno della Marmotta (ma volendo anche Un Minuto dopo Mezzanotte, Source Code, Auguri per la tua Morte, il bellissimo Edge of Tomorrow, etc...). Descrive una giornata tipo da studentessa universitaria, con imprevisti (la vecchina con il cane), ritardi, studi rapidi in biblioteca, amori che avvengono quasi inaspettatamente. Poche scelte (ma almeno pi\u00f9 del Corto che ho letto in precedenza) e in realt\u00e0 pochi accadimenti (in totale se ricordo bene, sono tre...), ma l'idea del loop \u00e8 carina; poteva essere sfruttata meglio con i rimandi e gli eventi da tenere a mente e qualche trovata in pi\u00f9.Il mio voto: 6,5"
    ],
    [
        "155244",
        "Periodonikes",
        "06 \u2013 LoopsPrime impressioni: (Disclaimer: dedicher\u00f2 molto spazio a questa parte di recensione per via della natura del corto.) Il titolo mi gasa, amo i viaggi nel tempo e amo sbrogliare i loop. Regolamento semplice e parto subito.SpoilerIncontro la vecchia e, cara mia, certo che ti aiuto. Ma faccio tardi, non riesco a ripassare e il test va male. Ok touch\u00e9 me la sono cercata, ma volevo solo aiutare una vecchina. Vado al club e incontro Cassandra: non mi piacciono le feste, meglio fare un altro giorno e\u2026 loop! Ok, vecchina, non mi avrai stavolta. Insiste anche, la signora, ma questa volta devo avere il tempo per studiare, cos\u00ec rifiuto una seconda volta. Il test va bene! Bh\u00e8, dopotutto ho fatto lo stesso test ieri, sapevo gi\u00e0 tutte le domande. Insomma vado al club e incontro Cassandra. Il testo questa volta mi chiede se sono gi\u00e0 stato al party con lei e, insieme al fatto che so di essere in un loop, direi che portarla alla festa \u00e8 la cosa giusta. Ci baciamo e il testo mi chiede di ricordarlo in maiuscolo, daje. Ricomincio ma mi sento ganzo, no non la aiuto signora che ho un test importante, quindi vado in biblioteca e non mi ricordo nulla che mi possa aiutare\u2026 Ah no aspetta! Jessica! Mi unisco al loro tavolo e li aiuto a studiare, il test va bene e finalmente incontro Cassandra, ma ho memorizzato benissimo di AVER BACIATO CASSANDRA, anche se il testo mi chiede se sono andato alla festa. Daje! Seratona in casa con sushi e serie tv, va tutto benissimo e\u2026 loop! Sar\u00e0 colpa di quella vecchia che magari \u00e8 una strega\u2026Mi accorgo di essere in ritardo per un appuntamento, decido di sciogliere il loop alla prossima giocata.\u2026 Bene, allora, sono carico: aiutare la vecchia, studiare con Jessica, mangiare il sushi nella mia camera e poi chiss\u00e0 cos\u2019altro dovr\u00f2 fare\u2026 Fine.Aderenza al tema e narrazione: Ammetto che la storia mi ha preso. La premessa del loop, intelligentemente suggerita con il titolo, e la storia coinvolgente mi ha catturato. Senza nemmeno accorgermene mi sono divorato tre \u201crun\u201d una dopo l\u2019altra dalla curiosit\u00e0. Lo stile, per\u00f2, \u00e8 un po\u2019 carente. Voglio spezzare una lancia per i refusi: \u00e8 vero che sono solo 15 pagine A5, ma rendiamoci conto che a scrivere \u00e8 una persona sola. Io a volte rileggo 10 volte una pagina scritta da me e non mi accorgo di refusi evidenti, perch\u00e9 chi scrive sa quello che ha scritto e tende (involontariamente) a saltare le parole. Ma, al netto dei refusi, trovo poca pulizia nella punteggiatura, soprattutto nei dialoghi che a volte sono tra virgolette (che all\u2019inizio sembravano racchiudere i pensieri della protagonista) altre dalle lineette. Se posso permettere di darmi un consiglio, invito chi la scritto a decidere una modalit\u00e0 univoca su come aprire i dialoghi e una diversa e univoca per i pensieri. Per l\u2019aderenza al tema sono combattuto. Da una parte non ci sono scelte nel passato che cambiano il futuro\u2026 Dall\u2019altra il loop temporale \u00e8 considerabile un viaggio nel tempo, esempio riportato dagli organizzatori.Come ho letto il corto e gameplay: Sul divano, facendo ritardo a un appuntamento. Senza dubbio il corto rispetta il limite di poter tenere tutto a mente: il corto chiede di tenere a mente due fatti, di cui solo uno \u00e8 rilevante. Ma \u00e8 qui che casca l\u2019asino, purtroppo. Il bello dei loop, a mio avviso, \u00e8 trovare il modo di sbrogliarli. Trovare la sequenza di scelte giuste che ti portano a uscire dalla storia e qui non ce ne sono. Mi spiego meglio:Spoileraiutare la vecchina non cambia la storia, come anche ricordarsi del gruppo di studio di Jessica. Giustamente, a livello narrativo, dal secondo loop in poi il test andr\u00e0 bene a prescindere dal tempo che avete studiato in biblioteca o se eravate o meno con il gruppo di studio. L\u2019unica vera scelta che cambia il loop \u00e8 con Cassandra, e anche qui \u00e8 abbastanza guidata. Non posso fare la scelta giusta (invitarla da me) se prima non l\u2019ho portata alla festa, che mi fa sbloccare la parola chiave. Sono diramazioni che s\u00ec, ci fanno vivere una giornata un po\u2019 diversa e a livello narrativo ci sta, ma a livello di gameplay sono nulle. Mi viene da pensare, e spero che chi ha scritto il corto ce ne parler\u00e0 a fine concorso, che la discriminante per interrompere il loop era davvero la spilla della vecchietta. Quindi per finire il loop bisognava aiutarla, cos\u00ec facendo non riuscivamo a studiare ma ci potevamo salvare ricordandoci del gruppo di studio. Cos\u00ec tutte le scelte avevano senso e avrebbe dato al lettore (o per lo meno a me) una gratificazione nel fare le scelte giuste nell\u2019ultimo loop. Forse chi ha scritto il corto pensava che non fosse coerente il fatto di ripetere lo stesso test pi\u00f9 volte e fallirlo? Posso capire. Si poteva mettere un altro evento. Oppure \u00e8 colpa della mancanza di spazio? Posso capire anche questo ma mi permetto ancora una volta di dare qualche consiglio a chi ha scritto il corto. Ci sono diversi paragrafi in fila senza scelte (Esempio: 4->12 , 10-> 16 , 9-5 , 7-19 ) che, se uniti in un unico paragrafo, facevano risparmiare almeno 8 preziose righe! Un altro paragrafo che, secondo me, si poteva risparmiare, \u00e8 l\u2019insistenza della vecchia nel secondo loop (13+17). Te lo dico per esperienza, perch\u00e9 immagino che tu sia alla tua prima esperienza: in questi concorsi con i limiti sulla lunghezza bisogna pensarle tutte per guadagnare righe preziose!L\u2019eredit\u00e0 del corto (o altrimenti detto, cosa mi ha lasciato dopo la lettura):SpoilerL\u2019entusiasmo iniziale si \u00e8 spento quando mi sono accordo che, da lettore avevo davvero poca agency sull\u2019uscita dal loop.Giudizio finale: Le idee buone ci sono, ma bisogna migliorare lo stile di scrittura e l\u2019agency di chi legge! Spero di leggerti ancora l\u2019anno prossimo."
    ],
    [
        "155252",
        "giax",
        "Un corto che porta avanti una tematica originale con uno stile scorrevole.L''autore/autrice ci coinvolge nella narrazione di una giornata tipica dello studente fuori sede (anzi, nel campus in questo caso), tra lezioni, ripassi e party. Nonostante non sia un argomento che in generale cercherei in un librogame, la storia cattura nella sua semplicit\u00e0 e spinge a capire dove ti porter\u00e0.Se il lettore \u00e8 appagato da questa sensazione, il giocatore sente un po' la mancanza di uno scopo, muovendosi tra le scelte senza sapere cosa potrebbe convenire fare. La cosa peggiore \u00e8 che, giunti alla fine, si scopre che le scelte fatte (tranne una) non servivano a niente.Chi scrive ha in mente una bella storia (mi lancio nel dire che sia forse quasi autobiografica.... beh, a parte il loop!), ma forse non ha ancora tutti gli strumenti per organizzare struttura e meccaniche di un librogame. Nulla di grave, anzi, gli strumenti si imparano, sono le idee e le storie che a lungo andare fanno la differenza.In definitiva, un corto che, nonostante sia molto lontano da ci\u00f2 che cerco, mi ha preso pi\u00f9 di quanto mi aspettassi. Purtroppo le carenze del gameplay si fanno sentire.Voto: 6"
    ],
    [
        "155256",
        "sancio",
        "Non molto originale, si sente il richiamo al film \"Ricomincio da capo\". \u00c8 riuscito comunque ad impegnarmi moderatamente e strapparmi un sorriso sul finale.La prosa scorrevole tutt'altro che ricercata \u00e8 afflitta talvolta da ingenuit\u00e0 o errori tipo: pettirosso a volte con, a volte senza maiuscola, termini gergali come \"impanicata\" o inutilmente inglesi come \"design\" o peggio \"un alcolico random\" e altri refusi come \"sua amica\" al posto di \"tua amica\" o \"In contrarvi\". Presenti inoltre alcune evitabili ripetizioni. Gli studenti si appellano con \"collega\" Non pi\u00f9 \"compagno\"?Forse l'inesperienza, ma qualche furbizia tipo ridurre la lunghezza del testo canzone sveglia o del testo primo paragrafo che si ripete al paragrafo 8, avrebbero permesso di aggiungere uno o due paragrafi in pi\u00f9.Il corto infatti si dipana in solo diciannove paragrafi; lunghi, alcuni di oltre una pagina, quindi in teoria longevit\u00e0 e rigiocabilit\u00e0 ridotte. In pratica un sapiente uso dei loop lo rendono pi\u00f9 lungo e godibile di quanto sembri.Aderenza al tema labile, anzi considerando che le scelte devono essere \"lontane nel tempo\" direi che non ci siamo.Voto: 5"
    ],
    [
        "155257",
        "FinalFabbiX",
        "sancio ha scritto:Gli studenti si appellano con \"collega\" Non pi\u00f9 \"compagno\"?S\u00ec, e ti dir\u00f2 di pi\u00f9: nell'universit\u00e0 di oggi (quanto meno nella mia universit\u00e0) chiamare \"compagno\" una persona con cui non hai familiarit\u00e0 pu\u00f2 essere addirittura vista come mancanza di rispetto, un po' come chiamare un professore \"maestro\"."
    ],
    [
        "155258",
        "ffdesign",
        "LOOPSIl primo loop non si scorda mai. Chi non ha mai scritto o sognato di scrivere un corto/racconto su un loop temporale alzi la mano. Ehi, tu. Laggi\u00f9! Abbassa quella mano, bugiardone!Quindi, poggio il mento sul dorso delle mani, metto su un\u2019espressione sognante con gli occhi a cuoricino e via, si parte.Ok, siamo nel 2010, figo. L\u2019autore/autrice non ce la manda a dire e mette subito le cose in chiaro. Siamo un\u2019universitaria bisessuale e anche dolciosa (cereali a colazione, cena di sushi, serie tv, queste cose mi ricordano un po\u2019 mia figlia, quindi \u00e8 dolciosa\u2026 aspetta per\u00f2. Sushi e maratona di serie tv sono un connubio pi\u00f9 moderno, \u00e8 plausibile anche nel 2010? Il sushi magari s\u00ec, anche se la moda non era ancora scoppiata, ma la maratona di serie TV? Forse su USB, perch\u00e9 non c\u2019era mica Netflix e le puntate ne davano una a settimana. Vabb\u00e8 Fabr\u00ec, mo stai divagando con la tua vecchia pignoleria\u2026 scusate.)Mi avvio verso l\u2019universit\u00e0 e\u2026 \u201criesco quasi a gustare la serotonina che il mio corpo sta producendo\u201d. Non so, questa cosa mi spaventa un sacco. Sono un\u2019universitaria bisessuale dolciosa e forse un po\u2019 psicopatica. (Mi sa che \u00e8 proprio mia figlia\u2026 almeno per la dolciosa psicopatica.)Il corto prosegue con una meccanica che abbiamo gi\u00e0 avuto modo di vedere in passato (io stesso ne ho abusato l\u2019anno scorso con \u201cNel nome dell\u2019imperatore\u201d) ma che qui corre un po\u2019 su dei binari prefissati. L\u2019autore/autrice voleva che arrivassimo proprio l\u00ec\u2019 dove ci conduce e, forse, che ci arrivassimo il prima possibile. Tanto che scegliendo di andare subito al party, ci saltiamo un giro di LOOP temporale e si arriva dritti dritti al finale.L\u2019impressione che ho avuto leggendo, ho riscontrato qualcosa di simile anche in \u201cCaccia maledetta\u201d, \u00e8 che l\u2019autore/autrice voglia raccontarci una storia, forse un\u2019esperienza personale. Non una storia a bivi, ma proprio una storia. Tant\u2019\u00e8 vero che le scelte che affrontiamo sono alquanto ininfluenti e sono funzionali solo a fornire un senso di loop e a preparare l\u2019inevitabile finale. Tutto bello, pulito e garbato\u2026 la vecchina, Alfredo, il sushi, le serie tv, il club, \u00e8 tutto pulito e patinato. Dovete avere pazienza, il problema \u00e8 che le mie amiche dell\u2019universit\u00e0 erano delle sfascione cannarole che il venerd\u00ec sera guai a non andare al Cube alla serata Mucca Assassina a terminarsi di Rum e Coca (Cola eh!) Quindi, mi ritrovo spaesato in quest\u2019ambiente cos\u00ec perfetto. Ma non ne faccio certo una colpa all\u2019autore/autrice.Veniamo al dunque. Vedo questo corto come un\u2019occasione mancata per due motivi.Il primo \u00e8 per le meccaniche. Si sarebbe potuto sviluppare il Loop sviscerando strade alternative, magari guidando il lettore verso un finale alternativo e non per forza a lieto fine. Si sarebbero potute usare delle parole chiave invece di usare quel \u201cTi ricordi se c\u2019\u00e8 qualcosa in biblioteca che fa al caso tuo?\u201d. Si sarebbero potute evitare quelle tante inutili ripetizioni di paragrafo. Come? Abbiamo letto tre volte dell\u2019insistenza della vecchina, o che il club LGBT riceve pi\u00f9 fondi per via\u2026 bla bla bla. Ecco, perch\u00e9 non approfondire il discorso? (sarebbe stato un buon modo di spiegarlo a noi dinosauri). Mostracelo attraverso un dialogo, magari. Insomma, dicci la stessa cosa ma da diversi punti di vista, girandoci intorno, di modo che si abbia davvero la sensazione di Loop. Tra l\u2019altro avresti risparmiato due pagine intere, proprio quelle necessarie a una diramazione tutta nuova e un finale alternativo.Il secondo motivo \u00e8 per l\u2019esposizione di un tema caro all\u2019autore/autrice. La protagonista\u00a0 sa chi \u00e8 e cosa prova\u2026 ma noi non lo sappiamo. Noi leggiamo solo. Questo mi fa pensare a uno scrittore alle prime armi che deve familiarizzare con lo Show e mettere a nanna il Tell. Quando si parla di sentimenti, e questo corto ne \u00e8 pregno, si devono mostrare. Non c\u2019\u00e8 altro modo. Sei innamorato? Vuoi farmi emozionare quando me lo dici? Ok, fammi vedere le mani sudate che si strusciano sui jeans per paura che l\u2019altro se ne accorga. Fammi sentire il crampo allo stomaco o il nodo che ti chiude la gola. Le labbra che si muovono perch\u00e9 sussurri ci\u00f2 che non riesci a esprimere per paura di essere frainteso/a. Ecco, allora si che il finale sarebbe stato clamoroso. Finale che per me, \u00e8 il paragrafo 7. Il 19 non lo voglio proprio prendere in considerazione. Mi rompe la magia proprio perch\u00e9 di magia si parla. Non di magia dell\u2019amore, ma di banale magia da cartoon.Insomma, alla luce di tutto non posso dire che non ci abbia trovato qualcosa di buono, ma per una serie di motivi legati anche ai molti refusi non posso dare la sufficienza (magari modificabile a mano a mano che capir\u00f2 il livello medio degli altri corti), sperando che l\u2019autore/autrice prenda tutti i suggerimenti e le critiche che gli verranno forniti per migliorare.Voto 5.5"
    ],
    [
        "155259",
        "GGigassi",
        "ffdesign ha scritto:Sushi e maratona di serie tv sono un connubio pi\u00f9 moderno, \u00e8 plausibile anche nel 2010? Il sushi magari s\u00ec, anche se la moda non era ancora scoppiata, ma la maratona di serie TV? Forse su USB, perch\u00e9 non c\u2019era mica Netflix e le puntate ne davano una a settimana.giusta osservazione, per\u00f2 ripensandoci alcuni colleghi dei posti dove ho lavorato intorno al 2010, e anche qualche anno prima, si scambiavano appunto le chiavette. Addirittura una mi confezion\u00f2 un CD-rom di Lost!"
    ],
    [
        "155263",
        "ffdesign",
        "Lost infatti \u00e8 proprio de 2010 e davano una puntata a settimana. Fortuna che grazie a Emule ti potevi scaricare tutta la stagione e metterla su chiavetta. La mia pignoleria mi sussurra che andava detto, magari un\u2019immagine del lettore dvd con la chiavetta inserita, ma il mio lato pressappochista mi suggerisce che anche chi se ne frega"
    ],
    [
        "155264",
        "GGigassi",
        "Non sono andato a controllare ma giurerei che Lost \u00e8 precedente al 2010 (anno dei colleghi che scambiavano serie su chiavette) perch\u00e9 lavoravo in un altro posto quando la collega mi fece il cd-rom. Parliamo della seconda o terza stagione pi\u00f9 extra."
    ],
    [
        "155265",
        "ffdesign",
        "No certo, la prima stagione di Lost mi pare fosse del 2004. Nel 2010 eravamo gi\u00e0 all\u2019ultima serie o gi\u00f9 di l\u00ec. Per\u00f2 ho questo ricordo di Emule acceso anche di notte per scaricare le puntate. Speriamo non ci siano finanzieri nel forum."
    ],
    [
        "155268",
        "djmayhem",
        "Trama: Serena, una studentessa universitaria, si trova a rivivere lo stesso giorno pi\u00f9 volte.Attinenza al bando: L\u2019idea del giorno che si ripete, come in Ricomincio da capo (aka Il giorno della Marmotta), me l\u2019aspettavo e centra appieno il tema, anche se non originale.Giocabilit\u00e0: Il loop permette di riutilizzare i paragrafi gi\u00e0 letti ma ho trovato alcune discrepanze per le scelte, se una volta mi viene detto di ricordarmi di un evento (segnato graficamente in maiuscolo) successivamente mi viene soltanto chiesto se mi ricordo qualcosa e devo capire io che il suggerimento si riferisce a quell\u2019evento. Bastava usare il classico sistema dei codici (es. ricorda il codice \u201cSTUDIO\u201d, e poi mi chiederai \u201cse ricordi il codice STUDIO vai a\u2026) per semplificare il sistema. Ho ravvisato anche parecchi paragrafi copia/incolla, ok il loop per\u00f2 qualche modifica si poteva fare.particolarit\u00e0: Buffa l\u2019idea che il loop nasca dai cereali.Giudizio finale: L\u2019idea del loop \u00e8 buona, quello che mi ha convinto poco \u00e8 l\u2019uso che ne \u00e8 stato fatto. Ho la possibilit\u00e0 di rivivere una giornata sapendo gi\u00e0 cosa accadr\u00e0, potrei sfruttare una storia dove ho combinato un guaio irreparabile, ho assistito ad un evento drammatico, un amico o un parente \u00e8 morto, o altro dove potrei giocare con la drammaticit\u00e0 iniziale che diventa opportunit\u00e0 di cambiare il corso degli eventi, e invece il cortocircuito temporale viene utilizzato per prendere un bel voto, flirtare con una vecchia amica, andare ad un party, ecc.Si poteva sfruttare meglio, ma qui si entra nel \u201cde gustibus\u201d.voto\u00a0 \u00a0 6"
    ],
    [
        "155269",
        "sancio",
        "djmayhem ha scritto:Attinenza al bando: L\u2019idea del giorno che si ripete, come in Ricomincio da capo (aka Il giorno della Marmotta), me l\u2019aspettavo e centra appieno il tema, anche se non originale.Ma il tema parla di \"scelte lontane nel tempo\", in questo corto non ho percepito nulla in questo senso. Si svolge tutto nell'arco di una giornata (o al massimo tre se si considerano le ripetizioni)"
    ],
    [
        "155271",
        "djmayhem",
        "sancio ha scritto:djmayhem ha scritto:Attinenza al bando: L\u2019idea del giorno che si ripete, come in Ricomincio da capo (aka Il giorno della Marmotta), me l\u2019aspettavo e centra appieno il tema, anche se non originale.Ma il tema parla di \"scelte lontane nel tempo\", in questo corto non ho percepito nulla in questo senso. Si svolge tutto nell'arco di una giornata (o al massimo tre se si considerano le ripetizioni)Sono stato di \"manica larga\""
    ],
    [
        "155274",
        "powerbob",
        "LOOPS affronta un tema delicato in modo cos\u00ec approfondito da farmi pensare che al suo interno vi siano elementi autobiografici. Come sapr\u00e0 bene chi lo ha scritto, questa \u00e8 un'arma a doppio taglio perch\u00e9 da un lato permette di conoscere meglio certi aspetti, ma dall'altro rischia di presentarli a chi non li conosce con tanti sottintesi e dando molte cose per scontate. \u00c8 un problema presente anche qui perch\u00e9 tanti elementi del racconto sembrano non avere alcuno scopo, mentre in realt\u00e0 probabilmente ce l'hanno nella mente dell'autrice (scusate se do per scontato sia una lei, ma sono quasi sicuro che sia cos\u00ec), ma un lettore non pu\u00f2 capirli.Al netto di questi piccoli problemi la storia funziona, ma lo stesso purtroppo non pu\u00f2 dirsi del gameplay... e in un cortogame bisogna giudicare entrambi. L'idea del Loop mi ispirava molto e mi ha trasmesso voglia di sbloccare questo giorno infinito, ma durante il gioco scopro che in realt\u00e0 sono ben poche le scelte che hanno un senso. La vecchietta, lo studio in biblioteca... aggiungono un po' di narrativa che poteva andare bene in una storia pi\u00f9 lunga, ma qui lo spazio \u00e8 poco e se i bivi sono falsi non mi trasmettono il senso di espansione di storia, ma solo di elementi \"buttati l\u00ec\", o alla peggio errori in sede di realizzazione. La spilla della vecchia, ad esempio, perch\u00e9 citarla? Serviva davvero a qualcosa?Cos\u00ec facendo, pi\u00f9 ripetevo il giorno e pi\u00f9 mi veniva spontaneo fare scelte a caso per raggiungere in fretta il fulcro della vicenda, che \u00e8 appunto quello che in effetti si rivela essenziale per scoprire il finale. Un finale che, purtroppo, mi ha fatto scendere di parecchio il gradimento della storia... Voglio dire, se il corto fosse stato ironico ci stava anche, ma la fatina nei cereali? Mi \u00e8 sembrata assolutamente fuori contesto! Fino a quel momento, non \u00e8 stato nemmeno mai citato l'elemento magico nella storia, quindi mi ha spiazzato del tutto.L'impressione che ho avuto \u00e8 che chi ha scritto questo si sia concentrato pi\u00f9 sul singolo evento (il bacio) che a realizzare un gioco coinvolgente e interessante. Trattandosi di una protagonista bisessuale, che dunque prova attrazione per due generi, c'era l'occasione di trasmettere questo senso di ambiguit\u00e0 e farlo provare al lettore, ma \u00e8 stato approfondito solo il legame con una sua vecchia amica, che tra l'altro si \u00e8 costretti a baciare. Non sarebbe stato pi\u00f9 interessante permettere una scelta? Farle incontrare ad esempio anche un ragazzo e scegliere chi baciare, o magari non baciare nessuno? Il lettore si sarebbe sentito pi\u00f9 protagonista e pi\u00f9 coinvolto, perch\u00e9 artefice del proprio destino. Capisco che sarebbe stato pi\u00f9 difficile rendere il corto in concorso, ma anche cos\u00ec non mi sembra che il tema sia particolarmente rispettato.In definitiva, questo corto per me presenta molti difetti che me lo tengono lontano dalla sufficienza se lo analizzo come cortogame, e i vari refusi nel testo non aiutano di certo. Apprezzo comunque l'idea alla base e spero che le mie critiche servano all'autrice o autore per capire dove, secondo me, ha sbagliato nel realizzare un cortogame coinvolgente. E ne approfitto per aggiungere un'ultima cosa, che per molti sar\u00e0 marginale ma che per me non lo \u00e8: in questo corto ci si concentra a parlare sui superalcolici e di quanto siano buoni. \u00c8 un messaggio davvero molto brutto e che non mi aspettavo da un corto di questo tipo.Voto: 4,5"
    ],
    [
        "155277",
        "EGO",
        "Zerocalcare agli esordi del blog, nel 2011, aveva sempre il tormentone che alle 2 del mattino si metteva davanti alla TV col plumcake a guardarsi la serie (Lost, The Walking Dead, House) scaricata da Megavideo. Nulla di anacronistico."
    ],
    [
        "155278",
        "FinalFabbiX",
        "EGO ha scritto:Zerocalcare agli esordi del blog, nel 2011, aveva sempre il tormentone che alle 2 del mattino si metteva davanti alla TV col plumcake a guardarsi la serie (Lost, The Walking Dead, House) scaricata da Megavideo. Nulla di anacronistico.Concordo. Come ho scritto su facebook, se proprio devo trovare un elemento irrealistico/anacronistico al corto, punto il dito su com'\u00e8 descritto il gruppo Bi+: a mio parere un gruppo del genere, all'interno di un'aula scolastica e solo per bisessuali, non \u00e8 pensabile neanche oggi e neanche in citt\u00e0 arcobaleno come Padova."
    ],
    [
        "155279",
        "FinalFabbiX",
        "LOOPS - Voto 5.5Al netto di una narrazione leggera e scorrevole, questo corto \u00e8 poco curato e soffre di una parte game troppo semplice: la trama ha scarse diramazioni e giocabilit\u00e0, alcuni paragrafi sono copiaincollati e il lessico usato per le informazioni di servizio non \u00e8 lo stesso tra i vari paragrafi.Il racconto, inoltre, purtroppo arriva in ritardo, sia per quanto riguarda la struttura che le tematiche trattate. \u00c8 comprensibile che nuovi i votanti lo trovino una boccata d\u2019aria rispetto a Lupo Solitario, ma chi ha letto le edizioni precedenti non pu\u00f2 considerarlo \u201cinnovativo\u201d.\u00a0 In questi anni, il concorso ha avuto numerosi racconti \"a loop\", giganti come \"La nebbia\" (2015) scritti da autori con anni di esperienza alle spalle. Sono racconti che andavano letti e da cui si potevano trarre insegnamenti cruciali come:il loop, funziona meglio quando \u00e8 una sorpresa. Non va messo nel titolo e bisogna usare password e codici per mascherare le scelte che si sbloccano al secondo loop. In questo modo, il lettore arriva alla fine un po' deluso e - wow - si deve ricredere perch\u00e9 \u00e8 ancora tutto da giocare. Si crea cos\u00ec anche una maggiore immedesimazione protagonista/lettore.per il lettore, rileggere un testo \u00e8 sempre noioso. Si pu\u00f2 ammortizzare il problema aggiungendo stimoli continui, checkpoint per velocizzare e altri accorgimenti vari.Neanche l'abbinamento \"loop scanzonato + rivelazione sciocchina finale sul perch\u00e9 del loop\" \u00e8 freschissimo: fra TV, libri e videogiochi, \u00e8 stato trattato in tutte le salse. Ci hanno fatto addirittura una puntata di \"Zack e Cody al Grand hotel\", per dire.La scrittura scorre, ma non farebbe male seguire di pi\u00f9 lo\u00a0 \"show, don't tell\". In particolare, \u00e8 fastidioso mettere in chiaro qual \u00e8 il tuo umore: la protagonista della storia sono io, dovrei vivere quelle emozioni, non sentirmi dire come sto. Sono inoltre presenti infodump.Carina l'idea del finale, dimostra che chi ha scritto il corto aveva qualcosa da dire. Invito a prendere atto delle recensioni arrivate e riprovare con un corto l\u2019anno prossimo: a mio parere, anche se gli errori ci sono (e tanti), sono per la maggior parte errori \u201cda esordiente\u201d che possono essere risolti con un po\u2019 di esperienza."
    ],
    [
        "155280",
        "GGigassi",
        "powerbob ha scritto:in questo corto ci si concentra a parlare sui superalcolici e di quanto siano buoni. \u00c8 un messaggio davvero molto brutto e che non mi aspettavo da un corto di questo tipo.Non ci avevo fatto caso. D'altra parte nel contesto credo che stia bene, \u00e8 realistico."
    ],
    [
        "155281",
        "GGigassi",
        "EGO ha scritto:Zerocalcare agli esordi del blog, nel 2011, aveva sempre il tormentone che alle 2 del mattino si metteva davanti alla TV col plumcake a guardarsi la serie (Lost, The Walking Dead, House) scaricata da Megavideo. Nulla di anacronistico.undici anni fa, come sono vecchio!"
    ],
    [
        "155282",
        "GGigassi",
        "FinalFabbiX ha scritto:Come ho scritto su facebook,sembra che vi divertiate come matti, su FaceBook."
    ],
    [
        "155283",
        "FinalFabbiX",
        "GGigassi ha scritto:FinalFabbiX ha scritto:Come ho scritto su facebook,sembra che vi divertiate come matti, su FaceBook.Non ne hai idea. C'\u00e8 Marco (anche detto Zakimos su siti pi\u00f9 vetusti) che mette le GIF degli anime."
    ],
    [
        "155284",
        "giax",
        "sancio ha scritto:djmayhem ha scritto:Attinenza al bando: L\u2019idea del giorno che si ripete, come in Ricomincio da capo (aka Il giorno della Marmotta), me l\u2019aspettavo e centra appieno il tema, anche se non originale.Ma il tema parla di \"scelte lontane nel tempo\", in questo corto non ho percepito nulla in questo senso. Si svolge tutto nell'arco di una giornata (o al massimo tre se si considerano le ripetizioni)Non ci avevo pensato, davo per scontato che la presenza del loop fosse sufficiente, ma in effetti sta poco in piedi come giustificazione del tema."
    ],
    [
        "155285",
        "giax",
        "GGigassi ha scritto:powerbob ha scritto:in questo corto ci si concentra a parlare sui superalcolici e di quanto siano buoni. \u00c8 un messaggio davvero molto brutto e che non mi aspettavo da un corto di questo tipo.Non ci avevo fatto caso. D'altra parte nel contesto credo che stia bene, \u00e8 realistico.Per ora abbiamo ucciso gattini, mosso guerre fra popoli, indotto suicidi, organizzato appuntamenti con due donne contemporaneamente, tagliato mani, fatto esplodere una bomba nucleare.... e il problema \u00e8 la crema al whiskey?"
    ],
    [
        "155286",
        "powerbob",
        "giax ha scritto:GGigassi ha scritto:powerbob ha scritto:in questo corto ci si concentra a parlare sui superalcolici e di quanto siano buoni. \u00c8 un messaggio davvero molto brutto e che non mi aspettavo da un corto di questo tipo.Non ci avevo fatto caso. D'altra parte nel contesto credo che stia bene, \u00e8 realistico.Per ora abbiamo ucciso gattini, mosso guerre fra popoli, indotto suicidi, organizzato appuntamenti con due donne contemporaneamente, tagliato mani, fatto esplodere una bomba nucleare.... e il problema \u00e8 la crema al whiskey?Ed \u00e8 giustissima la tua osservazione, ma non posso fare a meno di pensare ai corti che sono stati massacrati da alcuni utenti quando magari inserivano elementi a scopi ironici, mentre qui, dove a parte il finale il corto mantiene un aspetto serio, nessuno ci ha fatto caso XDQuindi la domanda che mi viene spontanea \u00e8: a che punto posso spingermi con l'ironia o con certi temi? Premetto che ovviamente la questione degli alcolici non ha abbassato il mio giudizio. Mi ha fatto solo storcere il naso per i motivi che ho spiegato, considerando anche che non era assolutamente necessario. Siccome una delle mie critiche era il poco approfondimento di alcuni aspetti, mi viene spontaneo notare altri temi superflui che potevano essere tagliati per raccontare qualcosa di pi\u00f9 utile ai fini della trama."
    ],
    [
        "155290",
        "Pirata delle Alpi",
        "Recensione di LoopsQuesto corto si basa sul tema del giorno che si ripete in eterno, come nel fil \u201cIl giorno della marmotta\u201d o, pi\u00f9 recentemente, nel corto \u201cIl giorno del librogame\u201d. Seguiamo le vicende di una studentessa universitaria prigioniera di un terribile loop temporale.La narrazione non \u00e8 male e chi ha vissuto la vita studentesca pu\u00f2 immedesimarsi bene nella Protagonista.Per quanto riguarda il tema della maratona TV nel 2010 c'erano gi\u00e0 delle serie di successo come \u201cThe Walking Dead\u201d, \u201cNCIS\u201d, \u201cCSI\u201d, \u201cHeroes\u201d e compagnia bella. Pazzesco come la gente appassionata di serie TV mi ricordano le nonne e le zie di quando ero piccolo io e per le quali il mondo doveva fermarsi quando davano \u201cDallas\u201d o \u201cDynasty\u201d, chiudo la parentesi.Ahim\u00e8 questo racconto-game non offre molto al lettore-giocatore dal punto di vista ludico: si capisce subito che se non si fa una cosa nel \u201cgiorno\u201d precedente, la si dovr\u00e0 fare dopo e questo riduce molto la durata di vita dell'opera.Le scelte in questo corto sono quelle recenti e non credo che rispettino il tema del Bando.Divertente il finale, il che spiega la presenza di almeno un personaggio molto importante all'inizio del racconto. Simpatici i nomi storpiati dei cereali.Purtroppo, questo corto non mi ha entusiasmato pi\u00f9 di tanto e il mio voto \u00e85"
    ],
    [
        "155295",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Tema slice of life leggero che da un po' di freschezza ai corti(+) Idea del loop sicuramente non originale ma sempre interessante, in questo caso implementata in modo molto semplice e per questo in modo abbastanza \"pulito\"(+) Tematica che basta una virgola sbagliata per fare arrabbiare qualcuno, in questo caso mi pare che non ci siano stati incidenti diplomatici.CONTRO(-) Troppo testo copia-incollato, ok il senso del loop deve essere percepito ma cos\u00ec mi \u00e8 parso eccessivo anche in considerazione di...(-)... alcuni punti non vengono approfonditi o sembra a volte mancare qualche ramificazione (veniva fatto notare da altri la spilla donata dalla signora che non ha una utilit\u00e0 nella storia).(-) Alcune leggerezze nella forma scritta e nelle conseguenze alle scelte non sempre ottimale(-) Alcuni momenti sono troppo didascaliciADERENZA Al TEMA: Non sufficiente / Appena sufficienteLe scelte influenzano sicuramente il proseguo del corto, tuttavia non possono essere considerate scelte \"lontane nel passato\" come richiesto dal bando del concorso.POTENZIALE DI AMPLIAMENTO: Il corto andrebbe sia snellito (copia incolla eccessivi) che allungato per dare qualche scelta in pi\u00f9 ed approfondire alcune tematiche anche in nodo meno didascalico.Volendo sarebbe interessante approfondire il tema della fata \"glitter\" che potrebbe essere un interessante personaggio Queer che si diverte a sconvolgere le vite e a fare superare stereotipi e pregiudizi...Giudizio Finale: Il corto in questione ha alcune idee interessante ed \u00e8 piacevole alla lettura, tuttavia \u00e8 ancora acerbo e andrebbe tutto un po' raffinato.Il tema inoltre \u00e8, a mio avviso, non rispettato.VOTO 6"
    ],
    [
        "155303",
        "Zakimos",
        "Io sono convinto che chi ha scritto questo corto non volesse realizzare un cortogame. Di pi\u00f9: non penso neanche che volesse raccontare una storia, bens\u00ec un singolo evento su cui ha costruito il tutto. Questo evento \u00e8 evidentemente importante per chi ha scritto e sono contento abbia potuto parlarne. Ma da questo approccio deriva purtroppo un racconto in cui la volont\u00e0 del lettore non ha rilevanza, in cui la parte gioco \u00e8 un peso e basta che va a detrimento del tutto, con ripetizioni di testo che mangiano pagine e impossibilit\u00e0 di intervenire, come protagonista o regista, nei momenti chiave della vicenda e senza una sfida da superare. Perch\u00e9 farci vagare tra opzioni fondamentalmente irrilevanti e poi non inserire alcuna scelta per quanto riguarda il rapporto con Cassandra, che \u00e8 il cuore della questione? Comunque si voglia vedere il concetto di librogame (gioco da vincere o esperienza da vivere?) in entrambi i casi avremmo un testo che avrebbe funzionato molto meglio come racconto ordinario, magari facendo tesoro dei consigli di scrittura di FFdesign, sempre preziosi.Se i problemi fossero solo questi lo avrei apprezzato sicuramente di pi\u00f9, anche per l'argomento originale, ma il mio giudizio indubbiamente severo \u00e8\u00a0 motivato soprattutto dal fatto che il corto sia il pi\u00f9 fuori tema in un'annata in cui nessuno (o quasi) ha brillato per l'aderenza ad esso: dove sarebbe la scelta \"lontana nel tempo\" che condiziona il futuro? Ecco che la sensazione di testo adattato \"spezzandolo\" in bivi si fa di nuovo molto forte, corroborata da un certo errore (\"sua amica\" invece di \"tua amica\") che potrebbe essere un residuo di una precedente versione. A prescindere dal risultato globale, credo comunque che chi ha scritto il corto abbia raggiunto il suo obiettivo, perch\u00e9 ci ha parlato di qualcosa che sentiva davvero importante; e questo a ben vedere \u00e8 pi\u00f9 prezioso di qualunque concorso.Voto: 6"
    ],
    [
        "155308",
        "FinalFabbiX",
        "Votazioni chiuse!"
    ],
    [
        "155352",
        "2p2z",
        "Arrivo in ritardo, ma ci tenevo comunque a scrivere una recensione anche senza dare un voto.Questo corto mi sa tanto di occasione sprecata: si propone di aprire uno spiraglio sul mondo LGBT+ ma poi non approfondisce il tema, che purtroppo resta sfocato sullo sfondo. Sarebbe stato pi\u00f9 interessante esplorare le emozioni del personaggio, raccontare i suoi dubbi, le incertezze, la sua crescita... \u00e8 un peccato, perch\u00e9 il librogame potrebbe davvero beneficiare di un'apertura verso tematiche del genere, come \u00e8 gi\u00e0 stato fatto nell'interactive fiction (una IF che mi \u00e8 piaciuta molto e che tratta tra le altre cose il tema della bisessualit\u00e0 \u00e8Edenhttps://ifdb.org/viewgame?id=qyo86vg2j4f8srdk).In ogni caso, si tratta di un primo passo nella giusta direzione, e mi auguro che in futuro qualcuno (gli autori di questo corto, ma non solo) decida di continuare a esplorare queste tematiche.Premesso che mi piacerebbe leggere qualcos'altro di questi autori in futuro, segnalo alcune cose che possono essere migliorate.Innanzitutto la formattazione: il trattino usato come virgolette va separato dal testo con degli spazi (anche perch\u00e9 al par. 7 la frase finisce conBie il trattino attaccato d\u00e0 l'impressione che il personaggio dicaBi meno) e uniformato, nel senso che i trattini devono essere tutti della stessa lunghezza (par. 14). Potrebbe andare bene l'uso di altre virgolette per differenziare i pensieri dai dialoghi, anche se personalmente preferisco utilizzare il corsivo per i primi, in modo tale da non appesantire il testo con troppe virgolette diverse.Occhio anche alle convenzioni ortografiche:t\u00e8e nont\u00e9(par. 7 e 12).Il gameplay pu\u00f2 essere rinforzato, ma vanno certamente evitate cose come mettere oggetti che poi non servono a nulla (la spilletta), o fare domande ingannevoli (al par. 15 la frase \"ti ricordi se c'\u00e8 qualcosa in biblioteca che fa al caso tuo?\" fa pensare pi\u00f9 a un libro o a un oggetto, piuttosto che al gruppo di studio di cui pure siamo al corrente).Anche la ripetizione di paragrafi quasi interamente uguali rischia di confondere chi legge, oltre a togliere spazio alle possibilit\u00e0 di sviluppo della storia.Ci sono poi alcune incongruenze.Al par. 7 scopriamo che il personaggio \u00e8 al corrente del loop temporale (\"sforzandoti di non arrossire al pensiero di quando e come l'hai assaggiata\"), cosa affatto scontata: meglio chiarire cosa il personaggio sa e non sa sin da subito.Cassandra dice che l'abbiamo salutata noi, mentre \u00e8 lei che ha salutato Serena (par. 11).Il finale \u00e8 destabilizzante perch\u00e9 cozza con l'ambientazione apparentemente realistica. Non dico che non si possa fare, solo che non tutti potrebbero apprezzare un colpo di scena che non si incastra perfettamente a livello logico. Anche perch\u00e9 mi sorge spontanea una domanda: ma se i cereali li mangiava la mattina, perch\u00e9 il loop temporale parte il giorno dopo?"
    ],
    [
        "155544",
        "F.A.S.",
        "La protagonista di Loops ripete la sua giornata pi\u00f9 volte, utilizzando uno stratagemma visto diverse volte al cinema per creare variazioni sullo stesso tema, stratagemma che rimane sempre interessante. Inoltre Loops tratta una tematica di attualit\u00e0 in maniera equilibrata, senza eccessi ideologici, cercando di trasmettere anche un messaggio sociale.Lo stile del racconto \u00e8 scorrevole per\u00f2 i paragrafi ripetuti identici rendono gi\u00e0 la prima lettura noiosa, considerata anche la lunghezza degli stessi, e ovviamente riducono le possibili biforcazioni della storia. Il corto presenta la struttura di una storia a bivi, senza instant death, senza regolamento, con solo un paio di frasi chiave da ricordare. Delude un po\u2019 la mancanza di un secondo finale, magari con una storia d\u2019amore diversa, e resta l\u2019amaro in bocca per gli spunti presenti disseminati nella storia e non sviluppati sicuramente per mancanza di spazio.Il difetto maggiore del racconto per\u00f2 \u00e8 la mancata attinenza al bando, la storia si svolge nell\u2019arco di una sola giornata, seppure ripetuta due o tre volte, e non si vedono le conseguenze delle scelte prese nel passato o, dovrei dire, presente.Esprimer\u00f2 il voto nella settimana di recupero."
    ]
]