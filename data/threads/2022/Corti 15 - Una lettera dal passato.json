[
    [
        "155515",
        "FinalFabbiX",
        "VOTAZIONI #7(fino a domenica 27)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155520",
        "Prodo",
        "Un corto che fin dall'inizio, dalla introduzione-spiegazione, mette le cose in chiaro e si presenta per quello che \u00e8: uno scegli la tua avventura senza alcun regolamento, ma con un intreccio e una trama molto curati. L'autore scrive bene, nulla da dire: al netto di qualche ripetizione di troppo e alcuni refusi minori il testo \u00e8 ben pensato, esposto adeguatamente, curato e la storia riesce a essere interessante e far appassionare alle vicende dei due amanti in un'epoca, l'Italia degli anni '40, in cui l'omosessualit\u00e0 era ancora vista come una malattia nel migliore dei casi e come un'aberrante deviazione nel peggiore.Nonostante traspaia la mancanza di esperienza diretta, e non potrebbe essere altrimenti visto che non credo che l'autore abbia 95 anni e sia stato adolescente nella liguria di 80 anni fa, l'apparato costruito risulta mediamente essere credibile e alcune evoluzioni della storia, decisamente curate, mi hanno piacevolmente sorpreso. Paradossalmente gli epiloghi che mi hanno soddisfatto di pi\u00f9 sono quelli di fine \"prematura\": quando cio\u00e8 i due innamorati non riescono a ricongiungersi e si respira forte il dramma della loro passione impossibile e tutte le limitazioni che un'epoca profondamente diversa dalla nostra, dove pure a livello di diritti civili e accettazione tanto c'\u00e8 da fare, vengono prepotentemente alla luce aggiungendo quella componente di dramma e denuncia che secondo me in una storia simile sono fondamentali.Se devo essere onesto Una Lettera dal Passato manca paradossalmente proprio laddove il lettore riesca a proseguire la run fino a raggiungere i paragrafi che ospitano i finali maggiormente compiuti (eventualit\u00e0 non molto complessa da centrare, il corto si pu\u00f2 esaurire completamente in due o tre letture). L\u00ec saltano fuori divisione quasi manicheiste per cui i buoni e i cattivi diventano nettamente definiti, non esistono sfumature di grigio e tutto diventa bianco o nero. Non mi \u00e8 piaciuta la rapidit\u00e0 sbrigativa con cui Ennio liquida Luca quando scopre i compromessi, seppure tremendi, a cui si \u00e8 prestato per sopravvivere in tempi comunque atrocemente difficili, non mi sono piaciuti alcuni anascronismi (l'assalto al villaggio degli immigrati di colore mi sembra assai poco credibile in quell'epoca storica, considerando anche che le colonie erano andate perse gi\u00e0 nel 1941, e ancor meno mi ha convinto l'esistenza di una sorta di comunit\u00e0 omosessuale conosciuta e in qualche modo tollerata considerando che, nonostante le dichiarazioni di Guglielmo, sembra resistere nel tempo a ogni tipo di \"incursione\"), non mi \u00e8 piaciuto, infine, la tensione narrativa dei finali \"migliori\", al paragrafo 2 e 25, dove il ritrovarsi dopo anni e anni di Luca ed Ennio viene quasi ignorato e le esternazioni affettive ed emotive rimandate a un generico e non descritto \"tanto tempo\" che avranno per parlarsi. Pu\u00f2 darsi che sia dipeso anche dal poco spazio a disposizione, ma a mio parere in quei determinati passaggi l'autore, per mantenersi agli ottimi livelli raggiunti in altri momenti della narrazione, avrebbe dovuto osare di pi\u00f9.Una lettera dal passato rimane un buonissimo racconto, ma ritengo che se si opta per l'eliminazione di ogni componente \"game\" per arrivare al vertice \u00e8 necessario essere eccellenti dal punto di vista narrativo, della trama e dei contenuti. Questo corto si avvicina all'obiettivo, ma, per i motivi sopra esposti, non riesce pienamente a centrarlo. Rimane un buon lavoro, meritevole di un voto adeguato, ma a mio parere gli manca qualcosa per mirare al podio.Voto finale di Prodo: 7."
    ],
    [
        "155525",
        "GGigassi",
        "Solo a me trasmette un senso diD\u00e9j\u00e0 vu(anzi,D\u00e9j\u00e0 lu)?Boh, forse visto l'argomento mi si sovrappone il ricordo del Corto sulla biblioteca col segreto del padre. O forse sono le reminiscenze cantautorali di De Andr\u00e9 e Vecchioni, entrambi (AndreaeGaston e Astolfo) con una situazione simile calata nella guerra."
    ],
    [
        "155528",
        "FinalFabbiX",
        "GGigassi ha scritto:il ricordo del Corto sulla biblioteca col segreto del padreAnche io ci ho pensato subito!"
    ],
    [
        "155533",
        "GGigassi",
        "Trovo che l\u2019autore si sia tagliato le gambe da solo con l\u2019introduzione in cui spiega la natura del Corto e anticipa quanti finali avr\u00e0. Atmosfera e parte della leggiocata vanno a farsi benedire, anche se possiamo intendere la rivelazione del numero dei finali come una sfida per trovarli tutti \u2013 ma nessuno \u00e8 nascosto e ci si arriva come in uno SLTA. Non mi \u00e8 piaciuto per niente il chinare il capo al politically correct, con spiegazioni troppo lunghe sul fatto che la trama va contestualizzata e che certi termini lui (l\u2019autore) non li userebbe mai. Tanto pi\u00f9 che poi nel Corto non c\u2019\u00e8 traccia di inni al fascismo n\u00e9 termini spregiativi verso gli omosessuali (tranne che al 14)! E la sua \u201cmodestia\u201d (se proprio vorrai potrai rileggere questo mio umile Corto\u2026) mi \u00e8 risultata quasi irritante.Detto questo, la storia non \u00e8 originalissima (cfr. le canzoni di De Andr\u00e8 e Vecchioni che ho citato giorni fa) ma suscita comunque un certo interesse e lo stile di scrittura \u00e8 piacevole senza essere compiaciuto, raggiungendo delle buone vette di pathos in alcuni finali, nonostante lo spazio fosse tiranno. Va detto per\u00f2 che l\u2019autore si perde delle maiuscole per strada (il movimento culturale \u00e8 il Rinascimento, \u201crinascimento\u201d significa solo una generica resurrezione\u2026 a Firenze si va a visitare Palazzo Vecchio, non un generico \u201cpalazzo vecchio\u201d\u2026).Ho apprezzato le sgrammaticature nelle lettere di Luca (\u201cli affari\u201d) , anche se magari non erano intenzionali: mi restituiscono un senso di genuinit\u00e0 di un\u2019Italia ancora poco o per nulla letterata. Al 17, invece, quel \u201cli\u201d al posto di \u201cgli\u201d (dove oltretutto sarebbe stato meglio \u201cloro\u201d) risalta di brutto proprio perch\u00e9 il resto del Corto \u00e8 scritto bene. Mi sfugge per\u00f2 come possa un guercio (al 25) stringere \u201cgli occhi\u201d.Dal punto di vista ludico c\u2019\u00e8 ben poco da dire, la possibilit\u00e0 di \u201cscegliere\u201d per il giocatore non determina sempre delle variazioni rilevanti nella trama (vedi il bivio illusorio al 6), fatta salva ovviamente la scelta iniziale che pu\u00f2 prevedibilmente concludere il Corto anzitempo. Ma, certo, non siamo per fortuna nemmeno ai livelli diRedemptiooCaccia Maledetta.\u00a0 Pi\u00f9 che altro, il risultato delle nostre scelte \u00e8 spesso sin troppo prevedibile, anche se ho apprezzato il finale del 24. Come \u00e8 anche apprezzabile il fatto che il finale del 25 sia raggiungibile da due strade diverse.In definitiva per me questo Corto non \u00e8 male, ma anche molto lontano dal podio. Il tema \u00e8 stato centrato ma a livello ludico offre ben poco. La tematica omosessuale inoltre non \u00e8 una novit\u00e0 qui al concorso come testimoniato anche da altri utenti, e anche da un Corto di questo stesso anno.L\u2019impressione finale \u00e8 quella di un compitino fatto bene, con tutti gli elementi al posto giusto, ma senza alcun guizzo. Che comunque \u00e8 gi\u00e0 una cosa soddisfacente. Il mio voto \u00e86 (sei).Mi piacerebbe, se possibile, avere dall\u2019autore un chiarimento in merito alla scelta dei nomi dei due paesi, che mi suonano piuttosto cacofonici in italiano. Inizialmente ho pensato che Vribano fosse l\u2019anagramma di una cittadina realmente esistente, ma poi ho scoperto che esiste una Bribano proprio nei luoghi in cui dovrebbe essere ambientata la storia. Giudicco inizialmente mi ha ricordato la Giudecca di Venezia, ma ovviamente non pu\u00f2 essere quella. Forse \u00e8 una storpiatura di \u201cgiudico\u201d o \u201cgiudic\u00f2\u201d a sottolineare la pressione che sentono i protagonisti?"
    ],
    [
        "155534",
        "F.A.S.",
        "Fin dall\u2019introduzione l\u2019autore ci avverte che il racconto \u00e8 uno SLTA che tratta tematiche di impegno civile e sociale di grande attualit\u00e0, ambientato nell\u2019Italia fascista. Se comprendo e condivido l\u2019intento, ho difficolt\u00e0 a leggere racconti o romanzi storici che presentano anacronismi, allora piuttosto preferirei la creazione di un\u2019ucronia in cui l\u2019autore pu\u00f2 modellare la sua realt\u00e0 a suo piacimento e presentarcela priva di contraddizioni storiche.Il racconto vede un netto prevalere della parte narrativa su quella ludica, che prevede solo sei paragrafi con bivi a fronte di sei finali, e nessun regolamento. Questa struttura penalizza la rigiocabilit\u00e0, ma favorisce l\u2019esperienza letteraria. Di solito nelle recensioni non parlo dei refusi e degli errori di battitura perch\u00e9 comprendo che non tutti possono avere un correttore che rilegge il testo in cerca di errori, per\u00f2 mi sento di puntare il dito verso un orrore grammaticale nel paragrafo 23 (\u201cqual\u2019\u00e8\u201d con l\u2019apostrofo), magari pago dazio per aver avuto insegnanti di italiano particolarmente severi.La storia riesce ad appassionare, trasmette il senso di sofferenza dei due protagonisti divisi dalla guerra, per\u00f2 i finali non riescono a mantenere le promesse e le premesse. Ad esempio, nel finale in cui Luca confessa le atrocit\u00e0 che \u00e8 stato obbligato a commettere, Ennio ha una reazione esageratamente ideologica, se lo amava veramente e se avesse vissuto veramente gli orrori della guerra, lo avrebbe accettato comunque sia, visto anche il pentimento dimostrato. Lo stesso Luca, nel finale con il ricongiungimento, non era tornato a casa perch\u00e9 pensava che la famiglia lo avesse dimenticato. \u00c8 una motivazione artificiosa e poco credibile, sarebbe stata meglio una motivazione pi\u00f9 altruistica, che era rimasto a Firenze per aiutare i suoi nuovi amici. Veniamo all\u2019ambientazione: se il racconto ha un merito \u00e8 quello di avermi obbligato a cercare la situazione degli omosessuali durante l\u2019epoca fascista. Quello che ho scoperto \u00e8 che il fascismo semplicemente ignorava l\u2019omosessualit\u00e0, non c\u2019era un reato specifico al contrario dell\u2019Inghilterra vittoriana o della Germania nazista, al massimo comminava delle ammonizioni e mandava al confino nelle isole gli omosessuali meno discreti. Quindi non \u00e8 anacronistico parlare di comunit\u00e0 di omosessuali se erano discreti, n\u00e9 di transessuali, infatti il primo intervento di cambio del sesso risale agli anni \u201830. Quello che \u00e8 anacronistico \u00e8 descrivere bande di fascisti nella Firenze del \u201844 quando era sul confine tra Regno d\u2019Italia e Repubblica Sociale, prima della liberazione i fascisti avrebbero avuto altre preoccupazioni, mentre, dopo la liberazione, sarebbero dovuti scappare. \u00c8 anacronistica anche la presenza di baraccopoli di immigrati, come \u00e8 anacronistica, nel 1947, la pretesa che le idee del cugino lo avrebbero portato in galera, perch\u00e9 la costituzione venne approvata a fine dicembre e solo allora divenne esplicita la condanna di chi voleva ricostituire il Partito Fascista. Il cugino, al contrario, nel 1947 poteva invece aspettarsi di peggio perch\u00e9 c\u2019era una sospensione delle leggi e bastava essere sospettati di aver collaborato con il regime fascista per essere fucilati sulla pubblica piazza.Il tema del bando \u00e8 rispettato perch\u00e9 le scelte del passato compiute dal protagonista influiscono sul presente.Il mio voto \u00e86,5."
    ],
    [
        "155547",
        "FinalFabbiX",
        "UNA LETTERA DAL PASSATO - VOTO 6.5Chi ha scritto questo corto ha fatto di tutto per darsi la zappa sui piedi.La premessa (che mi ha dato un dejav\u00f9 fortissimo di \"\u00c8 ora che tu sappia\", 2018), \u00e8 a met\u00e0 fra l'inutile e il dannoso: ruba spazio al racconto, spoilera, fa pregustare una violenza e una fedelt\u00e0 storica che poi nel corto non ci sono.Non mi soffermo sulle inesattezze storiche, perch\u00e9 sono sicuro che altri le tratteranno con pi\u00f9 cognizione di causa. Parliamo dei problemi interni al corto:Su due raccordi ci sono due errori: al 4 ci si arriva indipendentemente dall'opzione scelta, rendendo inutile la scelta stessa. Al 23 si parla di una lettera, tuttavia si pu\u00f2 arrivare a questo paragrafo senza aver mai visto tale lettera. La stessa lettera \u00e8 fonte di un altro problema: ci viene chiesto nel passato se vogliamo spedirla, ma \u00e8 una scelta ovvia, noi abbiamo gi\u00e0 vissuto il futuro e sappiamo che \u00e8 una trappola.Solo 7 scelte in uno SLATA, spesso dai risultati ovvi. Alcune scelte sono di un buonismo stucchevole. \"VUOI UCCIDERE UN IMMIGRATO?????\" \"Ehmmm, no?\" \"BRAVO, HAI FATTO BENE A NON UCCIDERE UN IMMIGRATO. GLI IMMIGRATI NON SI UCCIDONO\".A questo aggiungo che, in passato, il pubblico si \u00e8 gi\u00e0 espresso negativamente sul cambio di POV, specialmente se in seconda persona.Al di l\u00e0 di questi enormi difetti, va riconosciuto che il corto \u00e8 scritto piuttosto bene, \u00e8 appassionante, ha un buon ritmo. Avrei per\u00f2 asciugato alcuni avverbi in mente, e alcune locuzioni contorte, e avrei caratterizzato con pi\u00f9 concretezza i due protagonisti, ma sono dettagli.Un altro pregio \u00e8 che si riesce a veicolare una storia con introduzione/svolgimento/conclusione\u00a0 + semina e raccogli. Anche l'attinenza al tema \u00e8 pi\u00f9 che accettabile.Nel complesso, mi sento di dare un 6.5 di incoraggiamento.GGigassi ha scritto:Mi piacerebbe, se possibile, avere dall\u2019autore un chiarimento in merito alla scelta dei nomi dei due paesi, che mi suonano piuttosto cacofonici in italiano. Inizialmente ho pensato che Vribano fosse l\u2019anagramma di una cittadina realmente esistente, ma poi ho scoperto che esiste una Bribano proprio nei luoghi in cui dovrebbe essere ambientata la storia. Giudicco inizialmente mi ha ricordato la Giudecca di Venezia, ma ovviamente non pu\u00f2 essere quella. Forse \u00e8 una storpiatura di \u201cgiudico\u201d o \u201cgiudic\u00f2\u201d a sottolineare la pressione che sentono i protagonisti?Mi accodo a questa richiesta.Edit: rileggendo, mi sono reso conto che forse sono stato troppo duro con questo corto. Alzo di mezzo punto, arrivando a 6.5."
    ],
    [
        "155550",
        "djmayhem",
        "Trama: Ambientato tra il 1942 e il 1947 \u00e8 la storia di due giovani che si vogliono bene, che la guerra ha separato e che il tempo pu\u00f2 riunire.Attinenza al bando: mi \u00e8 piaciuta l\u2019idea di utilizzare la lettera arrivata con 5 anni di ritardo per balzare dal presente al passato.Giocabilit\u00e0: Si tratta di una storia a bivi che ha il suo punto di forza nella storia e nel passaggio, di paragrafo in paragrafo, da un protagonista all\u2019altro in due periodi di tempo differenti.Per tanto la parte ludica (enigmi, combattimenti, percorsi) \u00e8 ridotta all\u2019osso ma \u00e8 in linea con il genere di racconto che \u00e8 stato presentato.particolarit\u00e0: La scelta di inserire due protagonisti omosessuali (anche se Ennio \u00e8 comunque sposato)\u00a0 all\u2019inizio potrebbe disorientare o far storcere il naso, o non permettere al lettore di identificarsi in Ennio o Luca; in realt\u00e0 non vi sono (a parte un solo caso) scelte di carattere sentimentale o sessuale, se non il desiderio dei protagonisti di riunirsi dopo tanto tempo. Per tanto \u00e8 una lettura per tutti.Giudizio finale\u00a0 \u00a0 L\u2019idea di passare da un protagonista all\u2019altro non disorienta, tutt\u2019altro, invoglia il lettore a proseguire la lettura, per scoprire se i due si ricongiungeranno.Alcune scelte per\u00f2 paiono discutibili, come quella di accettare o meno le avance del commilitone, o ancora quella di picchiare o meno un uomo di colore per farsi benvolere dal gruppo di neofascisti, l\u2019intento dell\u2019autore \u00e8 chiaro ma non si poteva fare a meno di certi espedienti, cos\u00ec come la premessa con la exusatio non petita.voto6"
    ],
    [
        "155553",
        "EGO",
        "Uno Scegli la tua avventura molto gradevole, il cui difetto peggiore \u00e8 il paragrafo introduttivo che \"mette le mani avanti\": troppo lungo, troppo esplicito, e sa troppo di paraculo. Oddio, siamo in tempi in cui qualsiasi imbecille, specialmente su Facebook, potrebbe leggere il Corto e, mancando la suddetta introduzione, scatenare una piccola crociata contro l'autore, lo so. Ma se ti rendi conto che il tema \u00e8 in qualche modo delicato e vuoi affrontarlo lo stesso, se non lo ritieni controverso devi avere il coraggio di svilupparlo senza prima alzare tutti gli scudi. Non lo stai proponendo alla TV nazionale o al circuito delle librerie, e se qualcuno trova controverso qualsiasi aspetto di questa storia dopo averla letta, lo scemo \u00e8 lui.Comunque, se l'introduzione ha fatto il possibile per indispettirmi, la storia vera e propria me l'ha fatta dimenticare in fretta. Il Corto \u00e8 scritto bene: lo stile \u00e8 semplice, ma non scade mai nel melenso o nel banale, e in opere cos\u00ec brevi \u00e8 difficile essere infastiditi da alcuni eccessi di ingenuit\u00e0. Proprio perch\u00e9 la scrittura \u00e8 buona, per\u00f2, saltano maggiormente all'occhio gli errori: accenti mancanti (le forme verbali \"da\" ed \"e\"), minuscole al posto di maiuscole, \"li\" invece di \"gli\", sono cose che non possono non far sospettare qualche autentica lacuna dell'autore, perch\u00e9 il Corto \u00e8 chiaramente stato riletto e cesellato con una certa attenzione.Al primo tentativo ho raggiunto il finale migliore, impresa non difficile; ma l'autore, secondo me, \u00e8 stato bravo a dare ai bivi un percepibile peso, per cui si \"sente\" che le scelte richieste ai protagonisti cambieranno in modo sostanziale gli eventi successivi. Delude quindi il bivio di Luca di fronte all'avance del commilitone, perch\u00e9 riconduce in ogni caso alla stessa conclusione, laddove invece poteva ben esserci un finale negativo in pi\u00f9; \u00e8 evidente che l'autore non se la sentiva di troncare troppo presto il filo narrativo, per\u00f2 d'altra parte \u00e8 possibile concludere la storia letteralmente al primo bivio, quindi che problema c'era?Il pregio maggiore del Corto \u00e8 quello di avermi spinto ad esplorarne tutte le possibilit\u00e0, riuscendo a non ripetersi al netto dei passaggi copiaincollati, a non scadere in facili banalit\u00e0 anche se sembra spesso in procinto di farlo, a non sprecarsi in diramazioni inutili o ridondanti. Il doppio punto di vista \u00e8 interessante e si sposa bene col tema del concorso.Voto:7.5"
    ],
    [
        "155563",
        "ffdesign",
        "UNA LETTERA DAL PASSATOQuello che stai per leggere \u00e8 un librogame particolare, senza troppa avventura, con narrativa preponderante, su due piani temporali, con 6 finali, 25 paragrafi, non dare confidenza ai soldati, evita Firenze, o fasci e non accoppare nessuno\u2026 ah, l'assassino \u00e8 il maggiordomo!No vabb\u00e8, dimmi pure la sequenza dei paragrafi che famo prima, no?Poi, l'autore ci fa un PICCOLA precisazione (di una pagina) sul fatto che sono presenti riferimenti bla bla bla, ci tengo a precisare bla bla bla, commenti denigratori verso bla bla bla\u2026Allora. In narrativa questo problema un autore non dovrebbe davvero porselo, soprattutto quando scrive un racconto che ha a che vedere con la storia. Trattare la storia (dal greco istoria e dal latino historia, che significa RICERCA\u2026 e infatti tutta sta cosa l'ho trovata su Google) vuol dire essere quanto pi\u00f9 precisi nell'esporre i fatti e nel dare voce ai personaggi, rendendoli quanto pi\u00f9 credibili possibile. Perch\u00e9 dico questo? Perch\u00e9 dopo una premessa del genere, mi sarei aspettato di vivere l'avventura tuffandomi in un passato, quello dell'Italia del 41, verosimile e non troppo anacronistico. Nel racconto non ho mai avuto la sensazione di avversione verso il linguaggio usato, cosa che invece mi sarei aspettato. Mi \u00e8 sembrato tutto troppo edulcorato (forse per paura di offendere qualcuno. Paura ingiustificata quando si scrive. Sono i personaggi a parlare, non l'autore e quanto pi\u00f9 sono in sintonia con ci\u00f2 che rappresentano, pi\u00f9 appaiono reali). Al par.14, il cugino Guglielmo, camerata che ha in casa manifesti razzisti, armi e simboli del regime, usa parole come: Neri e omosessuali. Ora io non voglio offendere nessuno, ma un fascista fiorentino di quegli anni non parla cos\u00ec. Me lo strappi dal personaggio in questo modo. Negri e checche sarebbe stato pi\u00f9 adatto, per non citarne altri. Porto solo questo esempio, ma se un autore scrive con il freno a mano, rischia di spersonalizzare tutto. Stephen King non ha mai avuto paura di far parlare i suoi personaggi con la voce giusta per il loro rango sociale (per quanto brutto sia), per dirne uno.Per quanto riguarda la parte anacronistica del racconto, \u00e8 stata gi\u00e0 ampliamente sviscerata da altri e mi astengo.Dunque, la scrittura \u00e8 buona e il racconto, per quanto edulcorato, scorre in modo piacevole. Ricostruire la storia dei due amanti ti da anche un certo grado di appagamento, soprattutto in alcuni finali (e ce ne sono ben 6).Le nostre scelte, spesso troppo prevedibili, influenzeranno l'epilogo della storia. Dico prevedibili perch\u00e9, soprattutto nel par.17, ti viene chiesto un qualcosa di tanto immorale che nessuno sano di mente farebbe. Quindi, se scegli di assecondare l'autore/autrice in quel gioco di sangue, ti ritroverai con la coscienza sporca e il finale non potr\u00e0 che essere amaro. Ecco, faccio una precisazione proprio per quel finale (par. 24). Evidentemente non doveva essere un grande amore se poi Ennio liquida Luca dandogli del mostro. La guerra, si sa, trasforma le persone, ma \u00e8 l'amore che \u00e8 in grado di redimerle. Ma non \u00e8 questo il giorno.In sostanza, sono stato cattivello in questa recensione ma, come farebbe una mamma amorevole, ho voluto fare una paternale (le mamme fanno le maternali?) proprio perch\u00e9 il corto mi \u00e8 piaciuto. Per\u00f2, per i motivi di cui sopra, mi fermo a 6,5 (SEI e mezzo)."
    ],
    [
        "155577",
        "Periodonikes",
        "15 \u2013 Una lettera dal passatoPrime impressioni: Vengo colpito subito dalla premessa. Oltre a spiegare il funzionamento di un librogioco anche a chi non \u00e8 del settore, specifica in modo chiaro i temi trattati e le sue posizioni in merito. L\u2019autore mette le mani avanti per chiarire eventuali fraintendimenti dati dal trattare temi delicati e prende una posizione chiara in merito. Che sia davvero la maniera pi\u00f9 efficace per portare certi temi in letteratura? Di primo acchito, direi di s\u00ec. Ma \u00e8 davvero necessario un disclaimer? Il compito di un autore non \u00e8 far passare il messaggio tramite la scrittura e la storia? Questo corto mi fa riflettere molto gi\u00e0 con la prima pagina. Sono incuriosito e inizio la lettura.SpoilerApprezzo molto la divisione chiara del punto di vista, ed entro nel vivo della storia: due amanti e una guerra che li divide. Salto nel futuro al paragrafo dieci con una lettera dal passato. Io non dimentico e vado a cercare Luca. Cambio POV e c\u2019\u00e8 Luca in guerra, preoccupato per le sue tendenze, che riceve delle avance. Le riufito, sono ancora innamorato di Ennio, ma il testo degenera facendomi scappare\u2026 Ma scusa se ho rifiutato perch\u00e9 dovrei scappare\u2026 Torno da Ennio per mandare avanti la storia, e si scopre che \u00e8 successo qualcosa a Luca, che si riprende il POV. Arriva un soldato e scopre che sono un disertore. Mi colpisce la diversa colorazione delle scelte, ma scelgo di unirmi al reggimento. Torno in guerra e di nuovo scelte graficamente diverse\u2026 So che non \u00e8 una buona scelta ma decido di partecipare all\u2019attacco frontale\u2026Aderenza al tema e narrazione: La differenza temporale \u00e8 di massimo 6 anni. Sono in difficolt\u00e0 a valutare l\u2019aderenza al tema:Spoilerse da una parte abbiamo un lasso di tempo inferiore a quello imposto dai giudici, dall\u2019altra abbiamo due parti della storia molto diverse da loro, nelle quali le vite dei protagonisti (in particolare Ennio) sono cambiate molto e le scelte del passato (di Luca) cambiano la storia in modo deciso. Se da un lato logico dovrei bocciare l\u2019aderenza al tema, da un lato emotivo la promuovo con convinzione. La prosa \u00e8 molto delicata, perfetta per una storia come questa, che mi ha fatto passare sopra a ingenuit\u00e0 sparse per tutto il corto, come i numeri scritti in cifre, l\u2019abbondanza di virgole, avverbi in abbondanza e un paio di \u201cli\u201d che proprio mi sono suonati male.Come ho letto il corto e gameplay: Da cellulare mentre facevo colazione. Il disclaimer dice gi\u00e0 tutto: in questo corto ci sono solo scelte che possono cambiare parecchio la storia, e l\u2019autore stesso ti invita a riprovare.SpoilerAnalizzando il grafo le scelte non sono poi cos\u00ec tante, e quella al 6 \u00e8 addirittura fasulla. Voglio insistere un momento su questa scelta perch\u00e9 mi ha infastidito. Non solo a prescindere da quello che scelgo il risultato \u00e8 lo stesso, ma poi non capisco perch\u00e9 anche rifiutando le avance dovrei aver paura e scappare. Con il senno di poi immagino che questa scelta portava a una diramazione diversa che l\u2019autore ha dovuto tagliare per problemi di spazio. A parte questa, le altre scelte mi sono piaciute tutte. Le ho trovate sentite, con una buona ramificazione della storia. Ho apprezzato molto anche il fatto che, a parte la primissima, sono tutte scelte di Luca nel passato che portano a un finale con Ennio nel futuro, tanto che sono ancora pi\u00f9 convinto del rispetto del bando.L\u2019eredit\u00e0 del corto (o altrimenti detto, cosa mi ha lasciato dopo la lettura): Emozioni diverse a seconda del finale.Giudizio finale: Un ottimo lavoro."
    ],
    [
        "155580",
        "Zakimos",
        "Non vorrei ripetere cose gi\u00e0 ampiamente dette da altri, ma come ho scritto anche su Facebook se si comincia un corto con un disclaimer del genere si \u00e8 poi moralmente obbligati a rispettarlo, inserendo cose DAVVERO controverse, altrimenti l'esperienza di lettura ne esce depotenziata. \u00c8 esattamente ci\u00f2 che \u00e8 accaduto a me, perch\u00e9 il contenuto del corto non giustificava un mettere le mani avanti del genere e alla fine della prima lettura ho provato un'effettiva delusione.Ma non siamo qui per giudicare queste mosse (in parte s\u00ec: hanno comunque mangiato righe preziose), bens\u00ec il contenuto del corto che \u00e8 di qualit\u00e0. La storia raccontata \u00e8 potente, lo stile narrativo efficace, il cambio di prospettiva non \u00e8 normalmente apprezzato ma a livello personale non mi ha mai dato problemi - io stesso l'ho usato in Deslagrate, seppur in modo pi\u00f9 estremo. La storia ha delle ingenuit\u00e0 e delle semplificazioni (o errori?) evitabili, ma visto che parliamo pur sempre di un corto sono portato a perdonare questi aspetti, a fronte di un corto solido e che mi ha catapultato davvero in una storia peculiare e toccante.In definitiva, un lavoro migliorabile ma dall'ottima base, che riesce anche a rispettare bene il tema del concorso pur non essendo probabilmente nato attorno ad esso.Voto: 8,5"
    ],
    [
        "155581",
        "powerbob",
        "Voglio da subito fare una premessa per mettere le cose in chiaro (giusto per essere coerenti, visto che anche l'autore l'ha fatto nel suo corto XD): questo \u00e8 il mio racconto preferito fino ad ora, perci\u00f2 se dovessi risultare pesante con alcune critiche, spero che l'autore non si offenda... Perch\u00e9 ribadisco, il suo corto l'ho adorato, anche se per alcune ragioni non potr\u00f2 dargli il massimo dei voti.La storia d'amore proibita \u00e8 un classico clich\u00e9, qui perfezionato sfruttando il tempo di guerra con una relazione omosessuale ai tempi non certo ben vista. La meccanica basata sui continui cambi di visti l'ho a dir poco adorata e mi ha trasmesso un continuo senso di tristezza e di nostalgia ripercorrendo i vari passaggi di questi due amanti che cercano di ricongiungersi malgrado tutto quello che il povero Luca ha dovuto subire. Le scelte, va detto, mi sono apparse piuttosto telefonate e prevedibili. Tuttavia, rispetto a molti altri corti simili, ho percepito una certa curiosit\u00e0 di scoprire cosa accadrebbe scegliendo l'ipotesi pi\u00f9 svantaggiosa... E ci\u00f2 mi porta a sollevare una questione assai bizzarra: ho trovato molto pi\u00f9 appagante terminare l'avventura prematuramente rispetto ad arrivare fino in fondo al finale migliore. Sar\u00e0 che corti come Rodney Road ci insegnano che i finali tristi catturano l'attenzione pi\u00f9 degli happy ending, sar\u00e0 che l'autore \u00e8 stato particolarmente abile a trasmettere talune emozioni rispetto ad altre... Ma alcuni finali non li ho affatto digeriti. Altrettanto bizzarro \u00e8 stato notare come nell'introduzione l'autore abbia messo le mani avanti su alcune questioni che poi in realt\u00e0 si sono rivelate lievi o addirittura assenti.Allo stesso modo, un corto storico come questo mi \u00e8 parso a tratti romanzato. Stento a credere che a quegli anni esistesse un posto dove la comunit\u00e0 omosessuale si radunasse. Gi\u00e0 che l'autore si \u00e8 preso la cura di scrivere una lunghissima introduzione, tanto valeva specificare che alcuni eventi sono stati volutamente romanzati ai fini della trama.A fronte di questi difetti, come gi\u00e0 detto ho apprezzato tantissimo quest'opera, al punto che voglio premiarla con un 9. L'autore secondo me ha del talento e dovrebbe continuare su questa strada. Spero di rileggere presto qualche altra sua opera!"
    ],
    [
        "155592",
        "sancio",
        "Regolamento e introduzione inutilmente, anzi dannosamente prolissi visto il poco spazio a disposizione; farciti inoltre di precisazioni inutili. La prosa sarebbe anche ottima, peccato per alcune brutte ripetizioni; palazzo vecchio con minuscole ed errori purtroppo sempre pi\u00f9 frequenti oggigiorno, come: \"la gente si fa li affari suoi\", \"li saltano addosso\". Il par 8 ha un bivio che porta al par 9, gli eventi sono contigui ma sono titolati con due anni diversi.La Storia tratta di un tema delicato e sensibile ma alquanto ispirata e toccante. Comparto \"game\" quasi inesistente per\u00f2, solo pochi bivi. Longevit\u00e0 anch'essa minima, sembra che l'autore avesse una idea precisa di storia e abbia aggiunto qualche brevissima deviazione. Quando si fa la scelta \"sbagliata\" si viene subito riportati nella direttrice principale. Per fortuna i finali sono abbastanza differenziati.Il tema del bando per me \u00e8 rispettato.Voto: 5,5"
    ],
    [
        "155593",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Tema abbastanza inusuale in un corto (seconda guerra mondiale & omossesualit\u00e0) . Credo sia un bene sfruttare questo media anche per opere non necessariamente di speculative fiction.(+) Ho apprezzato molto il cambio di punto di vista(+) Finali ben diversificatiCONTRO(-) Alcune imprecisioni linguistiche(-) AL 23 si pu\u00f2 sentire parlare di una lettera senza che tale lettera sia mai stata scritta o vista...In un corto con pochi bivi un difetto strutturale del genere ha il suo pesoADERENZA Al TEMA: BuonoPerfettamente centrato in modo semplice ed elegantePOTENZIALE DI AMPLIAMENTO: Direi che il corto \u00e8 autocontenuto. Si potrebbero forse approfondire alcuni aspetti ma non stravolgerei la storia per allungarlo.Giudizio Finale: Un bel corto con una tematica poco battuta in questo media. Stile di scrittura molto piacevole, semplice, diretto, senza fronzoli e senza modernismi.Fa riflettere la premessa al corto. Non mi sento di criticarla anzi la capisco. Ormai capita spesso in ogni ambito di dover fare questo tipo di premesse per evitare che ci\u00f2 che si dice/scrive possa essere mal interpretato.Quindi in questo caso forse non era utile, ma capisco l'autore che ha voluto \"proteggersi\" da accuse che sono quasi certo senza quelle premesse sarebbero potute arrivare...VOTO 7.5"
    ],
    [
        "155599",
        "Pirata delle Alpi",
        "Questo originale corto \u00e8 una delle migliori sorprese di questa edizione.Bene lo scambio di protagonisti. Si legge una storia da entrambi le parti in un contesto storico molto difficile per chi era omossessuale (\u00e8 spaventoso vedere che alcuni comportamenti di odio non sono cambiati).Il corto ha una buona durata di vita e non ci annoia mai.Ahim\u00e8, non credo che il tema del Bando sia azzeccato: le scelte non sono distanti nel tempo, ma vicine al \u201cpresente\u201d di chi vive i fatti.Gran bel lavoro, il mio voto \u00e88"
    ],
    [
        "155602",
        "2p2z",
        "Questa settimana ho davvero pochissimo tempo per commentare i corti (anche se li ho letti tutti). Quindi non ve ne vogliano gli autori se le mie recensioni saranno pi\u00f9 corte del solito. Mi limiter\u00f2 a parlare della mia esperienza di lettura.Una volta finita la storia non ho sentito il bisogno di rigiocare per creare un altro finale, e devo dire che \u00e8 una cosa che mi succede davvero di rado. Mi sentivo come se avessi letto una storia \"completa\".Le scelte che facevo di volta in volta erano pi\u00f9 importanti del finale che avrei raggiunto. Ci sono state scelte che non ho nemmeno voluto esplorare perch\u00e9 si trattava di azioni troppo gravi per me per farle anche solo per finta. Non so se il merito sia dell'ambientazione, della storia che ha toccato i tasti giusti, o della mia avversione verso qualsiasi forma di oppressione. Quale che sia il motivo, ho voluto menzionarlo perch\u00e9 come esperienza di lettura mi \u00e8 sembrata abbastanza importante, e magari gli autori ne saranno contenti.Voto otto."
    ],
    [
        "155611",
        "FinalFabbiX",
        "Ahim\u00e9, vedo che il piatto dei votanti piange.Nonostante questo, sono obbligato a direSTOP ALLE VOTAZIONI!"
    ]
]