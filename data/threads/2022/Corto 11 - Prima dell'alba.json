[
    [
        "155376",
        "FinalFabbiX",
        "VOTAZIONI #5(fino a domenica 13)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155378",
        "GGigassi",
        "Ma li avete scelti apposta i Corti di questa settimana? Anche questo inizia in un modo per poi mostrare le sue vere carte, anche questo non ha i link multimediali e anche quiSpoilerci sono non-mortiCredo di aver perso troppo tempo e di aver concluso anzitempo la prima leggiocata, devo sviscerarlo per bene."
    ],
    [
        "155379",
        "Periodonikes",
        "Volevo confrontarmi con voi se avevate capito se si parte con 4 o 5 dita, poi ho finito la prima run e mi pare di capire che contare non serve, visto che ne tiene traccia il gioco. Avete avuto anche voi la stessa impressione?"
    ],
    [
        "155385",
        "Prodo",
        "Periodonikes ha scritto:Volevo confrontarmi con voi se avevate capito se si parte con 4 o 5 dita, poi ho finito la prima run e mi pare di capire che contare non serve, visto che ne tiene traccia il gioco. Avete avuto anche voi la stessa impressione?In realt\u00e0 no. Pu\u00f2 capitare che arrivi a 5 ore perse e in quel caso l'avventura finisce anzitempo, quindi devi tenerne conto."
    ],
    [
        "155386",
        "Prodo",
        "Un racconto particolare e molto ben realizzato. L'autore denota una grande classe narrativa, la storia \u00e8 serrata, avvincente, con protagonisti che ricalcano alcuni dei pi\u00f9 solidi clich\u00e9 di genere, ma ben declinati e resi in modo accattivante, tanto da non far risultare mai la storia banale, prolissa, o noiosa. Mi \u00e8 piaciuta anche la scelta strutturale, con la suddivisione della storia in tre differenti epoche e con alcuni elementi ludici che fanno s\u00ec che le scelte fatte durante un dato periodo della nostra esistenza possano condizionare l'evoluzione degli eventi successivi e addirittura condurci a un epilogo piuttosto che a un altro (anche se da questo punto di vista si sarebbe potuto osare di pi\u00f9). I finali sono tre (pi\u00f9 un quarto molto romantico che per\u00f2 lascia tronca la storia) e sono divertenti e interessanti ognuno in modo diverso, tanto che non sono riuscito a decidere quale fosse il mio preferito. In uno c'\u00e8 addirittura un ribaltamento di prospettiva che mischia la carte proprio in dirittura di arrivo rovesciando la visuale (e cambiando il protagonista). Tutto molto ben fatto quindi.Tuttavia, per motivi legati probabilmente a gusti miei personali, non mi sento di considerare il racconto alla stregua di quelli che ritengo i primissimi dell'annata. Ripeto, credo che dipenda molto anche dall'attitudine personale, ma mi sento in dovere di spiegare all'autore perch\u00e9 secondo me Prima dell'Alba non pu\u00f2 essere al vertice della mia classifica:1- Il taglio onirico della vicenda mescola molto le acque, troppo. La narrazione a tratti appare un po' confusa e molto \u00e8 lasciato alle interpretazioni del lettore. Questo crea delle punte di illogicit\u00e0 nella storia che mi hanno un po' infastidito e non mi hanno fatto appassionare fino in fondo. Il difetto si riverbera anche nell'impaginazione del racconto, che in certi punti tende al caotico (e mancano anche i rimandi nei link).2 - Il regolamento \u00e8 semplice ma nonostante questo riesce a non essere chiarissimo. Periodonikes non aveva capito se il conteggio delle ore portasse alla fine prematura dell'avventura e confesso che anche io ho avuto dei dubbi all'inizio perch\u00e9 non \u00e8 spiegato con assoluta chiarezza. Ma i passaggi che mi hanno messo in difficolt\u00e0 maggiormente sono stati altri e nello specifico quando mi si chiede se voglio usare la spada di Voda o se Kathe \u00e8 con me. Mi sono chiesto immediatamente se decidere la cosa fosse frutto di una scelta personale o di azioni che dovevo aver compiuto precedentemente nel corso dell'avventura. Sviscerando a fondo il racconto mi sono accorto che in un caso era in un modo e nell'altro in quello opposto (a complicare ancor di pi\u00f9 il tutto). Maggiore chiarezza e maggior rigore in questo senso avrebbero giovato.3 - Ho trovato molto azzeccato (una volta capitolo) il rimando all'impiego della spada a risolvere una situazione spinosa solo se tale arma l'abbiamo conquistata in un 'epoca precedente. Una componente ludica geniale che rende assai pi\u00f9 soddisfacente il gameplay. Mi chiedo perch\u00e9 usare questo eccellente escamotage una sola volta, per di pi\u00f9 in modo poco chiaro, invece di farlo diventare una caratteristica ritornante del corto. Ne avrebbe guadagnato moltissimo.In conclusione Prima dell'Alba \u00e8 un racconto ben scritto, ben pensato, con componenti strutturali e di gioco notevoli. Nonostante ci\u00f2, a causa di un approccio un po' confusionario a mio parere, pur imponendosi come un ottimo corto, non arriva al livello dei primissimi. Mi ha lasciato un po' le stesse sensazioni di un altro lavoro in gara quest'anno, A Un Passo dalla Sabbia. Mi sembra perci\u00f2 corretto valutarli allo stesso modo.Voto finale di Prodo 7,5."
    ],
    [
        "155387",
        "Periodonikes",
        "Prodo ha scritto:In realt\u00e0 no. Pu\u00f2 capitare che arrivi a 5 ore perse e in quel caso l'avventura finisce anzitempo, quindi devi tenerne conto.Ah ok quindi se mentre leggo \"perdo\" la quinta ora, arriva l'alba e divento cenere."
    ],
    [
        "155409",
        "djmayhem",
        "Trama: Il vampiro Nick/Nicolae affronta il padre Ismael in una secolare lotta, al suo fianco la bella Kathe/CatherineAttinenza al bando: Il racconto presenta tre periodi temporali in cui Nick affronta Ismael (e Voda) e l\u2019esito delle sfide si ripercuote negli eventi delle epoche successive.Giocabilit\u00e0: Oltre ai classici (ma non banali) bivi in cui al lettore \u00e8 data la possibilit\u00e0 di scegliere la strategia su come affrontare Ismael, \u00e8 introdotta la regola del tempo che, trattandosi di un vampiro, \u00e8 fondamentale per evitare di arrivare all\u2019alba quando la luce solare potrebbe ucciderlo. La variet\u00e0 delle scelte permette al lettore di rileggere il racconto almeno un paio di altre volte oltre la prima. Spiace non sia stato introdotto un sistema pi\u00f9 interattivo che permettesse di lottare contro strigoi e Ismael, alla fine sono solo le scelte \u201cstrategiche\u201d a determinare l\u2019esito degli scontri.particolarit\u00e0: Siamo tornati dalle parti dei vampiri di Anna Rice, che negli anni \u201990 spopolavano tra i giovani. Non sono mai stato un fan di quella corrente, ho sempre preferito i vampiri della Hammer (e di Carpenter), ma visto che dopo sono arrivati i vampiri di Twilight forse erano meglio quelli bellocci con le camicie bianche, i pantaloni attillati e la manicure.Giudizio finale: Il racconto \u00e8 ben scritto e dettagliato, tanto da sembrare uno scenario per Vampiri Dark Ages (o Masquerade);\u00a0 non male l\u2019idea di suddividere in tre capitoli (e quindi tre minicorti all\u2019interno del corto) la storia, con l\u2019esito che influisce sul capitolo successivo.Per quanto fosse ovvio non avrei lasciato per scontato che il lettore capisse subito che Cathrine e Kathe fossero la stessa persona, cos\u00ec come Nick e Nicolae.La storia comunque funziona, si legge bene, coinvolge il lettore nella dinamica degli eventi, per quanto non vi sia molta interazione negli scontri se non a livello di scelte.voto7.5"
    ],
    [
        "155414",
        "GGigassi",
        "Altro Corto \u201cbifronte\u201d come il suo compagno di settimana: all\u2019inizio l\u2019ambientazione \u00e8 contemporanea e musicale, poi si svela essere una storia di vampiri che si sviluppa nel corso dei secoli. Mi ha ricordato il gioco di ruolo Vampiri, anche se non ci ho mai giocato (ma ho qualche volume di Mondo di Tenebra a scopo collezionistico).Lo stile di scrittura \u00e8 ricco e raffinato senza essere magniloquente, purtroppo inevitabilmente la struttura in tre epoche diverse soffre dello spazio tiranno, ma nei fatti meno di quello che temevo inizialmente.Un limite del Corto \u00e8 che ben presto si capisce che molto (tutto, come scopriremo) dipendeSpoilerdal possesso o meno della spada di Voda. Questo mi fa pensare che, come nel caso del Corto western, ottenerla alla prima leggiocata probabilmente toglierebbe ogni velleit\u00e0 di rileggiocare il Corto. Inoltre sarebbe stato preferibile non citarla espressamente, ma ricorrere a un metodo come il classico \u201caggiungi X al paragrafo quando la vorrai usare\u201d perch\u00e9 cos\u00ec viene svelata la sua importanza e le leggiocate successive saranno \u201cpilotate\u201d per trovarla. Ma, onore al merito dell\u2019autore, non sar\u00e0 cos\u00ec banale trovarla anche in questo spazio ridotto.Il meccanismo delle cinque dita non \u00e8 proprio chiarissimo e l\u2019autore ci mette del suo dicendo che abbiamo a disposizione quattro ore, sottintendendo evidentemente che ne abbiamo 4+1 di cui la quinta sar\u00e0 quella che una volta scoccata far\u00e0 fallire la leggiocata del Corto. Va detto per\u00f2 che la formulazione \u201cun\u2019ora all\u2019alba\u201d \u00e8 scorretta, o perlomeno a me ha creato qualche dubbio: l\u2019alba arriva comunque in un momento stabilito, giusto? Ovvero, come detto nel REGOLAMENTO, tra cinque ore. Se \u201cmanca\u201d un\u2019ora all\u2019alba vuol dire che avr\u00f2 ancora solo un\u2019ora di tempo prima di morire\u2026 sarebbe stato meglio adoperare una formula come \u201cperdi un\u2019ora\u201d o \u201cpassa un\u2019ora\u201d, che d\u00e0 l\u2019esatta idea del countdown che si sta svolgendo. E a proposito del finale senza dita, capisco le critiche che mi vennero mosse a suo tempo per il Corto delle 20:20, che aveva un meccanismo simile e nessun paragrafo che descrivesse cosa succedeva se si falliva, proprio come in questo.Non mi \u00e8 chiaro come nel 1999, che dovrebbe essere pur sempre un ricordo, si possa cambiare quello che \u00e8 gi\u00e0 successo a partire dalla presenza o meno di Kathe. S\u00ec, certo, rivivendo le scelte si potr\u00e0 cambiare il proprio destino, ma non quello di quelli attorno a me, no? Nell\u2019incipit siamo gi\u00e0 l\u00ec con lei\u2026 forse voleva essere un check relativo al fatto che a Venezia avessimo salvato o no la sua precedente incarnazione?Il Corto \u00e8 senz\u2019altro bello e molto curato. Ancora una volta l\u2019assenza di link multimediali \u00e8 un po\u2019 fastidiosa. L\u2019ambientazione non \u00e8 proprio originalissima ma la cura per il dettaglio ne aumenta il fascino. Purtroppo una meccanica che doveva essere semplicissima viene descritta in modo farraginoso e rende il primo impatto un po\u2019 corrusco. Inevitabilmente il ricorso a tre epoche distinte fa rimpiangere che non ci sia stato pi\u00f9 spazio per svilupparle un po\u2019 di pi\u00f9, anche se vogliono essere delle rapide scene e comunque vi succede parecchio. Lo stile di scrittura \u00e8 notevole e se dovessi nominare un unico Corto di quest\u2019anno che ha centrato il tema probabilmente direi questo. Apprezzabile il meccanismo dei tre epiloghi diversi, tra cui \u00e8 difficile scegliere quello migliore: segno che indipendentemente dalle condizioni di vittoria sono scritti assai bene. E poi ho imparato una nuova parole: ruette (per\u00f2 a Venezia dovrebbero esserci le calli!). Il mio voto \u00e87,5 (sette e mezzo)."
    ],
    [
        "155416",
        "giax",
        "Un corto avvincente, scritto bene, con scelte e meccaniche che si incastrano a meraviglia.L'ambientazione da Secoli Bui/Masquerade \u00e8 evidente e ben riportata, ambientazione che personalmente adoro.La suddivisione del corto in tre parti esalta la trama e il susseguirsi delle epoche, creando un piccolo capolavoro racchiuso in poche pagine. Non ho praticamente mai percepito il \"poco spazio\" a disposizione.La scrittura \u00e8 eccellente, a volte forse troppo ricercata, ma non capita quasi mai di doversi soffermare a rileggere.Ci\u00f2 che mi \u00e8 piaciuto di meno \u00e8 la meccanica delle ore. In primo luogo perch\u00e8 non si capisce perch\u00e8 mai un vampiro dovrebbe avere il potere di viaggiare nel tempo per cambiare il futuro. Ha gi\u00e0 tanti poteri, di questo nessuna traccia nella narrativa: ovviamente ognuno pu\u00f2 generare la propria versione del mondo che descrive e della sua magia, ma allora dovrebbe spiegarla, e qui mi sembra che invece sia data per scontata.Inoltre, non ne vedo la necessit\u00e0. Chi ha scritto il corto ha avuto un autentico colpo di genio nello scegliere come protagonista un vampiro, la cui esistenza si misura in secoli: il modo ideale per rispettare il bando senza doversi rifugiare nella scelta pi\u00f9 scontata, ovvero i viaggi nel tempo (metodo scelto, giustamente, dalla met\u00e0 dei corti finora in gara). Ma questo vampiro, che potrebbe fare in modo naturale scelte lontane nel passato per modificare il futuro, che fa? Un viaggio nel tempo! E porc...!Una menzione speciale la riservo per i finali, che sono semplicemente stupendi, a prescindere dalla positivit\u00e0 o negativit\u00e0. Il fatto che siano cos\u00ec diversi e cos\u00ec reali indicano la solidit\u00e0 della trama e della struttura. Peccato per il quarto finale mancato (paragrafo 12): se gli fosse stata data dignit\u00e0 pari agli altri non avrebbe sfigurato, anzi!Il fatto che l'unica meccanica presente, di per s\u00e8 semplicissima, sia spiegata cos\u00ec male (io credo di aver fallito le prime due run e di essere riuscito alla terza col finale migliore, ma ancora nutro dei dubbi sul conteggio) lascia l'amaro in bocca. Cos\u00ec come la mancanza di un finale ad hoc per questo caso, o come la frase \"un'ora all'alba\", chiaramente errata. Sono errori che stonano con la qualit\u00e0 del resto del corto.Nonostante questi difetti, il corto \u00e8 di certo il pi\u00f9 bello che ho letto finora.Voto: 8"
    ],
    [
        "155421",
        "Pirata delle Alpi",
        "Recensione di Prima dell'albaQuesto corto \u00e8 scritto bene e la lettura \u00e8 stata molto gradevole. Anche se ho giocato molto tempo a \"Vampire: Masquerade\", l'ambientazione non mi ha convinto pi\u00f9 di tanto e a momenti ho avuto l'impressione di guardare \"Night Hunter\" o \"Underworld\". Per\u00f2, questa mia opinione personale non ha influenzato il mio voto.Bene le scelte del passato e la faida eterna fra i vampiri. Ma il sistema del conteggio delle ore prima dell'alba non \u00e8 molto chiaro. I finali non mi sono piaciuti molto, purtroppo.Quindi, un bel lavoro che rispetta il tema del bando. Ma l'unica vera regola rimane un po' sfocata e l'insieme mi d\u00e0 un senso did\u00e9j\u00e0 vu. Per\u00f2, amico autore, spero di leggere altre tue opere.Il mio voto \u00e87.5"
    ],
    [
        "155424",
        "Budellaro",
        "mi \u00e8 sembrata troppa carne al fuoco per un \"corto\"L'ho trovata una meravigliosa traccia per un \"lungo\" - S\u00ec lo so che \"lungo\" non si dice - e comunque questa non \u00e8 necessariamente una critica, nel senso che l ' autore \u00e8 anche stato bravo (al netto di alcuni passaggi che ho trovato non limpidi) a riassumere in uno spazio veramente ristretto elementi che a parer mio avrebbero potuto essere sfruttati addirittura per una trilogia di romanzi!Il mio voto \u00e8 un7,5"
    ],
    [
        "155428",
        "ffdesign",
        "PRIMA DELL'ALBAQuesto corto ci trasporta nelle atmosfere tipiche dei film alla Underworld, con ambientazione urbana, fumosa, con i colori virati al blu. Un blu notte. Ed \u00e8 cosa risaputa che la notte \u00e8 dei vampiri!Ci troviamo subito alle prese con il genitore 1. Forse ha scoperto che siamo andati in discoteca senza permesso, o forse che stiamo frequentando una ragazza che non piace a genitore 2. Fatto sta che una cosa ci \u00e8 da subito chiara: genitore 1 \u00e8 un paternalista noiosone che ha come unico scopo nella vita di uccidere tutte le nostre fidanzate. Bo, va a capire perch\u00e9. Pi\u00f9 probabile sia nostra madre travestita.La prosa \u00e8 ottima e le descrizioni di luoghi e sensazioni curate nei dettagli, anche se la nebbia finta odora di borotalco e non di bruciato. La storia ci catapulta indietro nel tempo, fino ai Carpazi del 1290, dove ci ritroviamo alle prese con quel simpaticone di nostro padre che, tanto per cambiare, ammazza la nostra fidanzata. Non devo avere un gran gusto in fatto di donne, dopotutto. Da quel momento ci ritroviamo a vagare nel tempo, toccando i luoghi pi\u00f9 affascinanti e scenografici, come la romantica Venezia o la Brooklyn del 99, in un susseguirsi di caccie spietate che si concludono quasi sempre con\u2026 indovinate un po'? La morte della nostra morosa. Che tu ti chiami Idilca, Catherine o Kathe, non ha importanza. Sappi che sei carne morta.La meccanica \u00e8 semplice, si tratta solo di contare le ore sulle dita delle mani, ore che abbiamo a disposizione per modificare il nostro destino. Al contrario di molti, non ho trovato difficolt\u00e0 nel capire che allo scoccare della quinta ora fai un po' la fine del sorcio. Ma vabb\u00e8, si sa che io sono intelligente, al pari di quanto Ismael \u00e8 infoiato con sta cosa delle fidanzate del figlio.Ho faticato un po' a trovare il finale buono, anche se non ce n'\u00e8 davvero uno migliore di un altro (forse a parte quello al 12 che lascia un po' con l'amaro in bocca). Il trucco era tutto nell'ottenere quell'oggetto che ci permette di ammazzare una volta per tutte il vecchio lagnoso dalla mascella sempre spalancata. Ho faticato, dicevo, perch\u00e9 la spada si trova in uno snodo strano per una scelta morale. Insomma, il babbo ammazza la nostra ragazza, figlia del suo peggior nemico. Quale altra scelta, se non rincorrerlo per gli eoni a seguire, abbiamo? Viene spontaneo, no? E invece no, dobbiamo seguire nostro suocero Voda, solo cos\u00ec avremo la spada (di Voda, appunto). A ogni modo la spada non \u00e8 proprio fondamentale ai fini del gioco, ma\u2026 se solo l'autore/autrice avesse utilizzato un escamotage (come una parola chiave, o altro) per avvertirci nel momento in cui possiamo usarla, lo avrei apprezzato ancora di pi\u00f9.A parte le mie farneticazioni idiote, questo corto mi \u00e8 piaciuto davvero tanto. Bella l'atmosfera, bella la scrittura (a parte la scelta di mettere i dialoghi uno di seguito all'altro, forse per risparmiare spazio), belli i personaggi, bello tutto. Grazie, mo te ne poi pure ann\u00e0 (cit.).Ti\u00e8, beccate sto 8 (OTTO)"
    ],
    [
        "155429",
        "F.A.S.",
        "Un racconto sui non morti senzienti? Ormai sono passati di moda al cinema e in televisione, quindi non infastidisce leggerlo. Il racconto \u00e8 narrativamente avvincente, riesce a catturare l\u2019attenzione del lettore, ricalca i luoghi comuni del genere facendo venire in mente saghe cinematografiche e telefilm anche nella scelta del nome del protagonista, l\u2019autore o autrice sa scrivere anche se a tratti ho trovato il racconto confusionario, soprattutto all\u2019inizio, non riuscendo a capire chi fosse chi e a chi stesse parlando. Bella l\u2019idea di suddividere il racconto in capitoli o atti anche se i vincoli del bando hanno ristretto le possibilit\u00e0 di scelta all\u2019interno di essi. Mi sorprende positivamente l\u2019artificio narrativo, che definirei \u201ccinematografico\u201d, di far rivivere al protagonista alcune notti del suo passato che gli consentono di modificare il presente, come se il prologo/epilogo fosse solo immaginato o il futuro precognito.Il regolamento \u00e8 molto semplice e chiede di tenere traccia solo delle \u201core\u201d che passano e di un oggetto, stratagemma che poteva essere impiegato in misura maggiore incrementando la rigiocabilit\u00e0. Rimane il dubbio se Catherine sia Kathe o due ragazze differenti.Se la narrazione \u00e8 molto sviluppata la rigiocabilit\u00e0 ne risente, con tre finali e un quarto, romantico, nascosto tra le pagine, non si possono attendere molto riletture una volta scoperti tutti i finali.Mi sembra anche che il racconto rispetti pienamente il bando quindi lo valuto7,5."
    ],
    [
        "155433",
        "Zakimos",
        "Questo corto ha tutto, come cantava Morgan in una certa canzone dei Bluvertigo: \"e quindi anche il brutto\". In Prima dell'alba troviamo una raccolta di pregi e difetti tipici dei corti, ma con un'evidente preponderanza dei primi. S\u00ec, c'\u00e8 il passaggio dell'arma che \u00e8 un po' forzato (come in tanti classici del genere), c'\u00e8 qualche semplificazione eccessiva per far stare l'intera storia in poche pagine, ma chi ha realizzato il corto aveva una \"visione\" chiara in testa e l'ha tradotta bene sulle pagine, mostrando un'ottima capacit\u00e0 di gestione del medium.Lo stile incontra il mio gusto personale, ricco senza essere troppo barocco, l'argomento \u00e8 d'impatto (impossibile non pensare a Vampire The Masquerade - Redemption e Highlander) e soprattutto centra perfettamente il tema del concorso. Peccato per i link ipertestuali che han reso la lettura un po' pi\u00f9 faticosa.Allo stato attuale \u00e8 forse il corto che gradirei di pi\u00f9 vedere espanso in un'opera completa.Per questo lo metto sul podio premiandolo con un9."
    ],
    [
        "155435",
        "sancio",
        "Lunga introduzione che comincia con una prosa ordinaria e una vicenda \"romance\" di quelle che tanto mi annoiano. Proseguendo per\u00f2 ho piacevolmente incontrato un cambio di registro e un inaspettato colpo di scena che mi hanno reincollato alla lettura.La scrittura \u00e8 assai pregevole e curata anche se a volte lascia troppo spazio all'immaginazione del lettore e richiede quindi un certo impegno. Mi \u00e8 piaciuta la variazione del nome del protagonista, pur mantenendo la stessa radice, in base all'epoca in cui ci si trova.Il comparto game implementa, oltre ai bivi, un semplice, forse troppo, quasi inutile conteggio dei giorni trascorsi.Tre gli epiloghi, nei quali \u00e8 passato il tempo rispetto alle vicende trascorse, mi sono parsi per\u00f2 un poco scollegati dal resto anche se mantengono coerenza. Uno in particolare mi ha un po spiazzato in quanto c'\u00e8 un cambio di protagonista.In conclusione, pi\u00f9 appagante la lettura del gioco che non mi ha entusiasmato, comunque un ottimo lavoro che rispetta bene il tema imposto.Voto: 6,5"
    ],
    [
        "155437",
        "crocluc",
        "DISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Stile di scrittura molto buono.(+) Finali ben diversificati(+) Struttura ad atti che ho trovato particolare e ben realizzata(+) W i Powerwolf!CONTRO(-) La meccanica delle ore non l'ho trovata troppo efficace. Ammetto dopo un po' di averla ignorata.Non amo l'esercizio della memoria; non potevo prendere appunti su quale percorso richiedesse o meno la perdita di un ora. Questo rendeva la lettura del corto pi\u00f9 faticosa.(-) Non \u00e8 estremamente originaleADERENZA Al TEMA: Molto BuonaUno dei corti pi\u00f9 aderenti al tema finora letto, l'unica cosa che ancora una volta non mi fa dire \"Ottima aderenza al tema\" \u00e8 che la storia \u00e8 come se fosse intrisa dal destino dell'attrazione tra Nicola (si mi va di chiamarlo cos\u00ec) e la riccia di turnoPOTENZIALE DI AMPLIAMENTO: Per quanto il corto sia gi\u00e0 cos\u00ec autocontenuto la storia si presta ad essere approfondita ed arricchita fino anche, volendo, a diventare un librogame vero e proprioGiudizio Finale: Al momento per tutte le ragioni elencate sopra \u00e8 il mio corto preferito dell'anno.Vai Armata Strigoi il podio \u00e8 tuo!VOTO 8.5"
    ],
    [
        "155440",
        "FinalFabbiX",
        "PRIMA DELL'ALBA - VOTO 9.5Parto dai difetti: chi ha scritto il corto ha reso alcuni dettagli inutilmente contorti. Questo vale per:- le parole straniere, che, per quanto diano colore, rendono inaccessibile parte del significato del corto (in particolare Rasarit, alba) a meno di non usare un traduttore, elemento proibito dal concorso.- i nomi Catherine/Kathe. Non \u00e8 un'informazione di flavour, \u00e8 un testo di servizio, che \u00e8 noto al protagonista e quindi dovrebbe essere immediato a me lettore- ma soprattutto, il regolamento. Proprio non ci siamo. I poteri del protagonista sono spiegati in modo caotico, e non si \u00e8 sicuri di aver interpretato correttamente, il che \u00e8 abbastanza grave.Aggiungo, inoltre, che non si capisce neppure che tipo di essere sia il protagonista. A volte sembra uno strigoi, per\u00f2 beve sangue come i vampiri vittoriani, ha dei poteri da quasi licantropo, ...Detto questo.Mi arrogo il diritto di passare sopra ai difetti e assegnare un voto che rappresenta la mia soddisfazione nel giocare il corto.Che goduria la scrittura!Sono anni che si tenta di scrivere un buon corto sui vampiri, e questa \u00e8 la prima volta che ci si riesce.La struttura \u00e8 organizzata con criterio: ho apprezzato molto la divisione in capitoli. La spada di Voda aggiunge una piccola meccanica che spezza la monotonia.Il tema \u00e8 centrato perfettamente.Ma soprattutto, il mondo \u00e8 stato costruito alla perfezione, con un semina e raccogli perfetto.Adoro la scelta di cambiare POV nei finali."
    ],
    [
        "155442",
        "Adriano",
        "Devo ammettere che il regolamento mi ha lasciato interdetto. Non tanto per la questione \u201cchi \u00e8 Ismael\u201d, visto che lo scopriamo in corso, quanto per quale motivo ci abbia fatto questo? E perch\u00e9 non ne siamo troppo stupiti? E perch\u00e9 all\u2019alba dovrei morire? Siamo forse vampiri? E come faccio a cambiare il mio destino rivivendo le notti pi\u00f9 importanti del mio passato? E chi \u00e8 Idilca?Insomma, non \u00e8 un male che l\u2019intro mi dia degli interrogativi: significa che \u00e8 scritta bene e che \u00e8 riuscita a farmi incuriosire riguardo alla storia del corto. Ma quando l\u2019intro mi d\u00e0 una quantit\u00e0 cos\u00ec grande di confusione mentale...Insomma, \u00e8 con tantissime domande in testa (forse troppe) che inizia la lettura di questo racconto, che per fortuna si dimostra ben scritto e ha anche una struttura molto interessante, diviso in capitoli e con diversi finali. \u00c8 interessante anche l\u2019idea che un\u2019azione nel passato possa influenzare il presente, anche se da un punto di vista logico la cosa in questo corto mi sembra poco giustificata. Sembra poco chiaro anche l\u2019utilizzo della spada: da quello che ho capito, se ne siamo venuti in possesso in passato, possiamo far affidamento su di essa, ma la cosa sembra completamente fuori contesto: come facciamo a usare una spada se in realt\u00e0 siamo ad un concerto? \u00c8 una spada invisibile? Ce l'avevamo con noi (e se si, per quale dannatissimo motivo?)? Ci andiamo in giro tutti i giorni?Insomma, un\u2019idea grandiosa dell\u2019autore/autrice, descritta forse in maniera un po\u2019 troppo confusa.L\u2019impaginazione poteva essere migliore, e anche in questo corto mancano i link ipertestuali.Detto questo, do al corto un7perch\u00e9, al netto delle cose che non mi convincono (e sulle quali, secondo me, \u00e8 proprio impossibile passare sopra), ho trovato sia la scrittura che (soprattutto) la struttura del corto davvero ingegnose."
    ],
    [
        "155445",
        "mark phoenix 79",
        "ottimo corto,nel voto e nel giudizio influiscono molto 2 fattori l'alta attinenza al tema del concorso e i finali diversialcune cose nel meccanismo del corto invece tornano meno, si \u00e8 voluto fare un po troppo o forse \u00e8 una penna inesperta? il risultato sono passaggi che possono essere poco chiari.nel complesso per\u00f2 uno dei lavori migliori fino ad oraVOTO 7.5"
    ],
    [
        "155447",
        "EGO",
        "ECCELLENTE.In tutta franchezza, il difetto principale di questo Corto \u00e8 che quella che pare la sua meccanica di base, cio\u00e8 la conta delle ore, non \u00e8 spiegata bene: dirmi\u00a0 \u201cse esaurisci le ore vai al paragrafo X\u201d e mettermi un finale ad hoc sarebbe stato perfetto, invece il \u201cregolamento\u201d ti dice solo \u201cla tua avventura sar\u00e0 conclusa\u201d, indicazione vaga e insoddisfacente considerata la cura riposta nel resto dell\u2019opera.Se vogliamo, il fatto che la spada sia l\u2019unico oggetto chiave e che alcuni paragrafi siano quasi interamente riciclati fa un po\u2019 storcere il naso. E poi il paragrafo 37 menziona la spada di Voda anche se \u00e8 possibile arrivarci senza averla recuperata, un errore grossolano che si poteva evitare senza che il paragrafo ci rimettesse alcunch\u00e9.Il resto \u00e8 favoloso. Splendida scrittura, che non spiega tutto tutto ma \u00e8 ben lontana dall\u2019ermetismo di un certo Corto precedente. Fenomenale la suddivisione in atti, soprattutto perch\u00e9 miracolosamente tutti e tre riescono a svilupparsi molto bene nonostante i limiti di spazio. Ottimi tutti i finali, e bello il fatto che ce ne sia uno raggiungibile soltanto con un true path non facilissimo da individuare. Questo \u00e8 un Corto completamente realizzato nello spazio a disposizione, impresa nient\u2019affatto facile considerata l\u2019ambizione dell\u2019opera. Grande impatto, ritmo serrato e avvincente, invoglia proprio a rileggerlo pi\u00f9 volte alla ricerca di tutte le opzioni.Voto:9"
    ],
    [
        "155448",
        "FinalFabbiX",
        "FINE VOTAZIONI!"
    ],
    [
        "155474",
        "Periodonikes",
        "Con colpevole ritardo posto anche la mia recensione, sperando di fare cosa gradita per lo meno a chi ha scritto il corto.Prime impressioni: Partenza in media res.SpoilerSembra un corto slice of life e boom, vampiri. Leggiamo il regolamento e, nella sua semplicit\u00e0, mi lascia qualche dubbio: mancano cinque ore all\u2019alba ma ho solo quattro dita? Inoltre non mi convince troppo la storia della manipolazione del tempo. Posso modificare il passato dilatando il tempo nei ricordi e questo si ripercuote nelle ore che nel presente mi separano dalla morte\u2026 Ho capito bene? In ogni caso, partiamo. Cambio scena, epoca e stile. Bello! Mi piace la divisione in capitoli e l\u2019adattamento della scrittura. Andiamo nel passato, nel ricordo del mio primo amore, e scegliamo d\u2019istinto seguendo Ismael. Ah quindi quella spada \u00e8 importante, capisco. Per\u00f2 non vogliamo perdere tempo che stiamo morendo tra 709 anni. Quindi continuiamo a inseguirlo ma finisce con un nulla di fatto. Andiamo a Venezia e c\u2019\u00e8 Katherine, arriva Ismael e il corto chiede subito la spada (ok, mi sa che abbiamo fatto una stupidata il capitolo prima) meglio fuggire con la dama. Ci inseguono, lei viene ferita e ci troviamo davanti a una scelta bella succosa, quella che ci fa discutere su cosa sia meglio fare. Alla fine concordiamo sul condannarla alla vita eterna. Ritorniamo nel presente, a Brooklyn, ma prima degli eventi del prologo\u2026 Poi il testo ci chiede se siamo soli o con Kathe. Ma in che senso? Il fatto che l\u2019abbiamo salvata implica che sia con noi? O possiamo scegliere di lasciarla a casa sapendo cosa accadr\u00e0? Mah, nel dubbio dico che \u00e8 con noi cos\u00ec non sbaglio. Una bella scena di combattimento stile Blade e di nuovo la spada\u2026 Vabbh\u00e8 Kathe, andiamo con gli artigli. Grazie al mio potere di rallentare il tempo (?) ho la meglio su mio padre, che per\u00f2 prende in ostaggio la mia amata. Altra scelta tosta! Salvare lei o uccidere Ismael?Aderenza al tema e narrazione: La narrazione \u00e8 ben fatta e si nota subito. Chi ha scritto il corto riesce a immergermi non in una ma ben in tre ambientazioni separate! Apprezzo moltissimo, soprattutto in un corto. Quello che non mi convince \u00e8 la confusione che provo in alcune scene e su alcune parti della trama che, anche dopo una mappatura completa del corto, mi sfuggono.SpoilerPerch\u00e9 Ismael ci d\u00e0 la caccia e vuole uccidere le nostre fidanzate? Idilca pare che si reincarni di volta in volta nelle co-protagoniste (addirittura nella nostra avversaria in uno dei finali) e mi fa pensare a una faida tra famiglie? E noi siamo come Romeo e Giulietta? Non so, rimango confuso. Come anche per quello che riguarda i miei poteri sul tempo\u2026 Posso rallentarlo, modificare il passato cambiando il futuro\u2026 Certo, questo rende il corto a tema, ma mi lascia abbastanza perplesso. Anzi, da amante delle opere criptiche che richiedono un confronto (adoro i film con finali aperti che creano una bella discussione) questo corto mi lascia un dubbio come autore: quanto \u00e8 bene nascondere certe informazioni al lettore? Quando lasciare celato e quanto mostrare? Ma soprattutto, cosa? Quando un\u2019opera non viene capita, rischia di lasciare una brutta emozione a chi ne usufruisce, magari offuscando le parti buone. Al di la dei limiti del bando, \u00e8 giusto chiedere a chi usufruisce della tua opera di cercare le risposte fuori dall\u2019opera per capirne la trama? Ripeto, da appassionato dei film che fanno riflettere con finali aperti che creano discussioni, amo confrontarmi con gli altri e trovare i significati nascosti\u2026 Ma fino a che punto nascondere? Sono consapevole che gli spiegoni non siano il massimo e non credo nemmeno che bisogna accompagnare il lettore per mano durante tutta la lettura, ma questo corto mi ha fatto riflettere sul fatto che forse bisogna abbondare un po\u2019 con le informazioni, senza ricadere nell\u2019infodump.Come ho letto il corto e gameplay: Come ho gi\u00e0 specificato, il regolamento mi ha lasciato un po\u2019 confuso. Con il senno di poi non \u00e8 difficile da capire, ma l\u2019ho trovato ambiguo. Se abbiamo quattro ore, quattro dita e quindi possiamo leggere \u201cUn\u2019ora all\u2019alba\u201d quattro volte prima di interrompere prematuramente l\u2019avventura, perch\u00e9 insistere sul numero cinque e anzi, ripeterlo pi\u00f9 volte all\u2019inizio del regolamento? Inoltre, avrei preferito un finale dedicato allo scadere delle ore, per rendere pi\u00f9 chiaro il tutto. Al di l\u00e0 di questo, la struttura \u00e8 semplice ma ben elaborata.SpoilerOgni capitolo ha degli snodi cruciali: nel primo non prendere la spada di Voda ti preclude uno dei tre finali, come nel secondo decidere o meno di vampirizzare la tua amata te ne preclude un altro; se non fai nessuna delle due finisci nell\u2019unica ID senza passare dal via. Dico unica ID perch\u00e9 l\u2019altra la considero un finale nascosto molto carino. A proposito di finali, davvero notevole come siano molto diversi l\u2019uno dall\u2019altro e tutti coerenti con le scelte: il primo finale, dove diventi come tuo padre, lo ottieni con scelte che portano Kathe alla morte, mentre il terzo solo se decidi di sacrificarti per lei, portando a un cambio di POV che ho apprezzato.L\u2019eredit\u00e0 del corto (o altrimenti detto, cosa mi ha lasciato dopo la lettura): Ho trovato il corto accattivante da leggere e da ri-leggere, anche se mi sono rimasti molti dubbi.Giudizio finale: Bello, ma penso che migliorerebbe aiutando il lettore a capire la trama."
    ]
]