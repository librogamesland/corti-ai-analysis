[
    [
        "155222",
        "FinalFabbiX",
        "VOTAZIONI #3(fino a domenica 27)Scarica il cortoPer votare, lasciate un commento con il nome del corto, un voto da 1 a 10 (con possibile mezzo punto), e una piccola recensione del racconto. Tenete conto sia dell'efficacia del corto, sia dell'attinenza al tema \"L'eredit\u00e0 del passato: come scelte lontane nel tempo possono influire sul futuro\".Ricordo che bisogna votare un minimo di 12 corti e che, a fine concorso, ci sar\u00e0 una settimana extra in cui modificare o aggiungere i voti a 5 corti a piacere.Buona lettura!"
    ],
    [
        "155228",
        "GGigassi",
        "Morto dopo appena due paragrafi mi ci dedico con calma domani."
    ],
    [
        "155233",
        "Prodo",
        "Su questo corto ho sentimenti ambivalenti. Da un lato ho apprezzato moltissimo il ritmo narrativo serrato, la trama ragionata che c'\u00e8 alla base, i rimandi e gli intrecci che collegano tra di loro le varie fasi della vita di Jinn, agganciando il passato con il presente e il futuro e lasciando intravedere al lettore le possibili evoluzioni della storia, spesso senza esplicitarle chiaramente ma fornendo tutti gli elementi per comprenderle, in uno sforzo di collegamento che diventa la principale componente ludica del gioco (l'altra, basata sugli enigmi numerici e su un paio di blandi indovinelli, \u00e8 piuttosto lineare). Da questo punto di vista l'autore \u00e8 stato molto scaltro nell'aggiungere le domande e le risposte alla fine del corto, che hanno proprio la funzione di sottolineare e in qualche modo chiarire alcuni passaggi, altrimenti oscuri e destinati a essere notati da pochissimi.Questa trovata l'ho apprezzata tantissimo, denota non solo tecnica, ma anche inventiva e secondo me fa salire il voto complessivo dell'opera.Di contro, al netto di tutti gli escamotage adottati, rimane una certa oscurit\u00e0 di fondo che \u00e8 un po' il marchio di fabbrica di questo A un Passo dalla Sabbia. Per quanto ci si sforzi la narrazione, anche per il taglio molto incalzante adottato, finisce spesso per risultare poco chiara: i continui rimandi tra diverse epoche temporali non aiutano a migliorare la situazione, anzi fanno perdere un po' di vista l'obiettivo della missione, che peraltro il nostro stesso alter ego, vittima di amnesie, non sembra mai inquadrare con chiarezza, se non proprio alla fine dei giochi.Una scelta simile, per quanto coraggiosa e in linea con la tematica di fondo dell'opera, ha il difetto di rendere molto difficile l'immedesimazione, e creare osticit\u00e0 e problemi anche durante la lettura.Definirei questo corto come fortemente sperimentale, proprio a causa del taglio scelto e della tematica trattata. Come tutti gli scritti che imboccano strade simili, gli elementi coraggiosi e innovativi che indubbiamente ci sono e costituiscono un forte pregio, rischiano di pagare dazio, anche pesantemente, di fronte alla difficolt\u00e0 di leggere e godere del racconto in pieno, cogliendone tutte le sfaccettature e comprendendone le diramazioni.A un passo dalla sabbia \u00e8 il compendio perfetto dei pro e dei contro sopra descritti: sono certo che ci sar\u00e0 pi\u00f9 di un lettore entusiasta che premier\u00e0 l'opera con convinzione, ma altrettanto certo del fatto che altri, soprattutto chi non ama questo genere di creazioni, storceranno il naso e magari lo sanzioneranno oltre i reali demeriti.Personalmente apprezzo lo sforzo e l'azzardo innovativo, e credo che un'opera simile vada premiata. Non posso per\u00f2 non tenere conto della mia propensione personale: non amo la scarsa chiarezza e leggendo questo corto l'ho percepita. Questo fatto ha contribuito a rendere la mia pesonalissima esperienza meno soddisfacente rispetto ad altre occasioni.Rimane un'opera meritoria ed \u00e8 giusto darle una buonissima valutazione, ma la reputo appena inferiore a quelli che sono per me, fino a questo momento, i migliori lavori in concorso.Voto finale di Prodo: 7.5"
    ],
    [
        "155238",
        "GGigassi",
        "Ma che bello questo Corto. Usa l\u2019abusato espediente del protagonista che non ricorda chi \u00e8 e deve ricostruire la sua identit\u00e0, ma lo fa con una certa classe. L\u2019ambientazione \u00e8 appena accennata eppure molto evocativa, il ritmo incalzante e la vitalit\u00e0 assai lunga. Si parte con un true path bello stretto. L\u2019autore mette sin da subito due instant death illudendo il leggiocatore che selezionando quell\u2019altra opzione al prossimo giro la storia continuer\u00e0\u2026 e invece niente!E non sar\u00e0 l\u2019unico caso. Bravo, autore: cos\u00ec si fa. Superato questo campo minato dopo le prime leggiocate si entra nel vivo con un po\u2019 di infodumping e superato un altro tranello (anzi due) incominciano gli enigmi e chiariamo definitivamente la storia fino ad arrivare alla conclusione. Che si pu\u00f2 raggiungere da punti diversi, se ho capito bene. Ciliegina sulla torta, l\u2019autore ci fornisce anche un quiz finale con cui il tempo di gioco del Corto aumenta ancora di pi\u00f9 dopo la lettura della storia, che gi\u00e0 di suo impegna il leggiocatore per un bel po\u2019 (questo con pochi paragrafi anche piuttosto lunghi: l\u2019impressione \u00e8 quindi che veramente le scelte modellino il destino).Poi, certo, c'\u00e8 anche il discorso nemmeno troppo secondario dell\u2019orrore delle persecuzioni e del fanatismo, ma secondo me l\u2019aspetto avventuroso \u00e8 il pezzo forte di questo Corto, appassionante e teso.La voglia di dargli un voto molto alto \u00e8 forte, per\u00f2 ha anche i suoi difetti, accidenti\u2026Per cominciare l\u2019aspetto letterario avrebbe dovuto essere curato di pi\u00f9 in alcuni punti. Al di l\u00e0 dei punti di sospensione che a volte sono due e non tre (ma l\u2019autore evidentemente sa come si usano perch\u00e9 nella maggior parte dei casi ne mette appunto tre), certe frasi sembrano quasi traduzioni in italiano fatte con Google Translate. E non parlo dei piccoli refusi come ad esempio \u201ce le lanciar\u201d invece di \u201clancia\u201d al paragrafo 17. Il 15 esordisce ad esempio con un bizzarro \u201cnon aver preoccupazioni\u201d invece di un semplice \u201cnon preoccuparti\u201d. All\u2019inizio il padre dice che \u201ceri un solo bambino\u201d, ma dal contesto capisco che avrebbe dovuto dire \u201ceri solo un bambino\u201d, ovvero non sottolineava che non facevi parte di un gruppo pi\u00f9 numeroso ma che avevi sub\u00ecto un\u2019esperienza eccessiva per la tua et\u00e0. Nel 14 un suono innaturale \u201cti chiama\u201d una frase invece di \u201cdirtela\u201d. Un tatuaggio \u201clogoro\u201d, poi, non l\u2019ho mai sentito. Un grosso problema \u00e8 il vezzo dell\u2019autore di usare il desueto \u201cv\u2019\u00e8\u201d (che diventa anche \u201cesservi\u201d) invece dei pi\u00f9 comuni \u201cc\u2019\u00e8\u201d o \u201csi trova\u201d. Capisco che forse l\u2019autore ha usato questa forma per rendere l\u2019impressione che la storia si svolga in un\u2019epoca passata anche se indefinita, ma io l\u2019associo a un contesto aristocratico o intellettuale che qui \u00e8 assente, rendendola molto stonata. Anche il tono del racconto non sempre \u00e8 coerente (a maggior ragione con l\u2019uso di \u201cv\u2019\u00e8\u201d): tra le altre cose, non avrei fatto dire al protagonista \u201cche cazzo di clich\u00e9\u201d soprattutto in quella scena, che \u00e8 un commento postmoderno, metanarrativo.Passando agli enigmi, la mia impressione \u00e8 che siano troppo facili.SpoilerDal 21 si va al 2, giusto?Al 23 si sarebbe potuto mettere qualcosa di un po\u2019 pi\u00f9 elaborato, magari delle equazioni invece che dei semplici calcoli, e comunque trovo assurdo che la soluzione sia stata messa nel link!Ho poi un dubbio sulla seconda formula: il calcolo mi d\u00e0 -3 e non essendoci numeri di paragrafo negativi sarei propenso ad andare al 20 dal 23 ma il percorso non ha senso... il link mi rimanda all\u20198. Cosa mi sono perso? InoltreSpoileril passaggio dal 23 al 32 \u00e8 troppo immediato, non ci ho capito il nesso. Sempre il 32 \u00e8 \u201cl\u2019oggetto\u201d che ci viene richiesto in altre diramazioni per salvarci, giusto?Comunque ho apprezzato molto il fatto che per risalire alla lettera del nostro nome l\u2019autore abbiaSpoilerportato tra gli esempi anche quella giusta, infatti io sono tra quelli che devono controllare sul cellulare dove si trovano le lettere dell\u2019alfabeto inglese.E l\u2019ho fatto pure stavolta perch\u00e9 non avevo letto l\u2019enigma nella sua interezza!Per finire, per quanto io apprezzi molto il genere di storie in cui non viene dato tutto subito al leggiocatore ma sono i dettagli che fanno emergere il mondo, qualche cenno in pi\u00f9 a questo universo sarebbe stato gradito. Ma mi rendo conto che lo spazio era tiranno. Tenendo conto di tutti questi fattori non me la sento di dare al Corto pi\u00f9 di7,5 (sette e mezzo), che potrebbe per\u00f2 diventare di pi\u00f9 alla fine del concorso.Come da istruzioni dell\u2019autore rispondo alle domande del quiz finale qui nella recensione prima di leggere le risposte:Spoiler1: si vede che il tatuaggio ce l\u2019avevo in fronte. Pensavo che fosse sulla schiena.2: il progetto abbandonato di convertire massa in energia.3: boh4: capisce che saranno gli eventi che ha messo in moto lui a portare alla loro morte.5: boh"
    ],
    [
        "155239",
        "FinalFabbiX",
        "risposta dall'autore/trice - spoiler!!Ciao!Ringrazia GGigassi per la recensione e digli che far\u00f2 una risposta unica fra qualche giorno.Mi permetto per\u00f2 di fare notare due cose:L'uso del \"V'\u00e8\" e la frase \"Non aver preoccupazione\", assieme ad altre locuzioni desuete, sembrano aristocratiche perch\u00e9 SONO aristocratiche. Infatti a dirle \u00e8 solo ed esclusivamente Regina, e lo fa perch\u00e9 \u00e8 un'invasata delle antiche dinastie regali dei maghi. Jinn, al contrario, \u00e8 molto pi\u00f9 diretto, dolce e sboccato quando parla.Per arrivare al finale, invece, il percorso \u00e8 solo uno. Il protagonista pu\u00f2 vedere le scelte che avrebbero salvato la citt\u00e0, ma ormai non pu\u00f2 fare niente. Ha gi\u00e0 scritto il corso degli eventi, deve accettarlo perch\u00e9 se prova a cambiarlo diventer\u00e0 sabbia. Oltre ai temi citati nella recensione, volevo scrivere un corto sull'accettazione dei propri errori."
    ],
    [
        "155240",
        "GGigassi",
        "Grazie della risposta. Anche cos\u00ec a me sembra ancora un po' fuori posto, sar\u00e0 perch\u00e9 mi sono immaginato un mondo mediorientale un po' selvaggio alla Dark Sun."
    ],
    [
        "155242",
        "Budellaro",
        "c'\u00e8 un dettaglio apparentemente irrilevante che invece a me ha affascinato tantissimo: siamo in un mondo fantasy, fin qui non ci piove, nobili e maghi non lasciano dubbi in merito. Per\u00f2, per quanto il fantasy sia per definizione indefinibile, credo di poter dire che la maggior parte di noi lo associa a una dimensione temporale in cui il progresso scientifico \u00e8 pari a quello che c'era nel nostro medioevo - al cui quadro si aggiunge l'elemento imprescindibile della magia. Quando perci\u00f2, a spade e magia, associamo un elemento che fa parte dell'era moderna, come una semplice siringa, ecco che nella mia mente si crea da solo un mondo nuovo, dalle potenzialit\u00e0 sconfinate. E questa cosa, da sola, mi piace da morire.Aggiungi a questo, il fatto che uno dei grandi protagonisti del corto \u00e8 l'onnipresente sabbia del deserto, ed ecco che il mio cervello mi trasporta immediatamente su Arrakis!!Mi chiedo se queste cose fossero pi\u00f9 o meno nelle intenzioni dell'autore/autrice oppure siano solo elucubrazioni mie fini a se stesse. Anche nel secondo caso per\u00f2, le emozioni che il corto mi ha suscitato rimangono genuine e assolutamente positive. Spesso, quando una storia \u00e8 una bella storia, nella testa del lettore si aprono scenari che l'autore non poteva prevedere. Quando una storia \u00e8 una bella storia, suscita emozioni e fa sognare.Note negative: soprattutto all'inizio si muore troppo spesso per i miei gusti e certi passaggi mi sembrano un pochino forzativoto:8"
    ],
    [
        "155248",
        "EGO",
        "Un Corto con qualche velleit\u00e0 stevejacksoniana, in cui troviamo addirittura i \"colli di bottiglia\" dove hai due opzioni disponibili, ma muori qualsiasi scelta tu faccia. E anche uno di quei Corti dove bisogna fare davvero attenzione al testo, che poi quando lo rileggi ti rendi conto che fin dall'inizio le parole contavano (\"Al popolo servir\u00e0 un sovrano, non un mucchio di sabbia\" \u00e8 una frase che sembra metaforica, finch\u00e9...). Stupisce, dunque, l'inappropriatezza di alcune scelte lessicali, soprattutto nei dialoghi (\"Non aver preoccupazione\"), nonch\u00e9 la presenza di errori di battitura che non richiedono un occhio particolarmente attento.Il gioco \u00e8 subdolo, incanalato verso un vero e proprio true path che non lascia praticamente spazio di manovra, e che uccide brutalmente chi prende la decisione sbagliata. Diciamo comunque che, se \u00e8 piuttosto facile finire male nei primi paragrafi, dove la situazione non \u00e8 ben definita, dopo aver fatto amicizia con i comprimari le scelte divengono pi\u00f9 sensate, e sbagliare \u00e8 decisamente pi\u00f9 difficile.Gli enigmi non sono complessi, ed \u00e8 in questi che secondo me stanno le vere debolezze dell'opera. Al paragrafo 2 la soluzione \u00e8 letteralmente contenuta nel testo che spiega le regole dell'enigma, con tanto di link; e al paragrafo 23, se non hai letto bene la richiesta del passaggio precedente, \u00e8 un attimo finire per sbaglio al finale e spoilerarselo. E poi non ho capito il progetto con \"soluzione\" negativa...?Al netto delle imperfezioni, comunque, un'idea ben concepita e ben svolta, certamente tra le migliori viste finora nell'edizione 2022.Voto: 7"
    ],
    [
        "155249",
        "FinalFabbiX",
        "EGO ha scritto:Non aver preoccupazioneOcchio che qui l'autore ha gi\u00e0 risposto nel messaggio precedente, su richiesta di GGigassi. Le parole desuete sono volute per rendere pi\u00f9 \"aristocratica\" e fuori luogo la parlata di Regina, essendo lei una fanatica."
    ],
    [
        "155253",
        "giax",
        "Un corto molto complesso, di quelli che ti fanno venire il mal di testa!L'intro \u00e8 evocativo e cattura il lettore, trasportato in questo mondo decadente in modo brillante, considerate le poche pagine.Fin da subito per\u00f2 ci troviamo a prendere delle scelte che, senza alcun indizio a guidarci, ci condurranno alla morte. E poi a un'altra. E un'altra ancora.La frustrazione \u00e8 molta, perch\u00e8 non c'\u00e8 veramente nulla a cui appigliarsi per poter capire cosa convenga fare.Nella seconda parte c'\u00e8 un cambio repentino di gameplay: ci sono ancora innumerevoli instant death, ma diventa fin troppo semplice evitarle. Gli enigmi non aggiungono molto, perch\u00e8 facili e, nel caso del resoconto, anche fuori luogo: perch\u00e8 devo sommare 4 con 17? Dimmi 21, e facciamo primatra l'altro il link porta gi\u00e0 al 21, quindi non devo neanche fare il calcolo. Unico enigma che mi ha dato soddisfazione \u00e8 quello della siringa (l'identit\u00e0 del protagonista \u00e8 invece chiara fin dai primi paragrafi, almeno per me \u00e8 stato cos\u00ec).Nel frattempo la storia procede, ed \u00e8 una gran bella storia. Una trama intrecciata che si svela solo all'ultimo.Devo ammettere che ho fatto fatica a capirla del tutto, anche dopo averla letta un paio di volte, per\u00f2 la sensazione \u00e8 di una trama studiata e ben organizzata.Bella anche l'idea di dare ai due personaggi due modi diversi di parlare (cosa sottovalutata da tantissimi scrittori), anche se lo stile di lei \u00e8 cos\u00ec pesante che avrei aggiunto dei pensieri del protagonista per spiegarne il motivo, e le imprecazioni del protagonista le avrei introdotte all'inizio (ne aveva di motivi) perch\u00e8 poi risultano un po' inaspettate.In generale, un bel corto con una trama accurata ambientata in un mondo reso benissimo, caratterizzato per\u00f2 da troppe instant death frustranti ed enigmi non all'altezza del comparto narrativo.Voto: 7"
    ],
    [
        "155254",
        "giax",
        "GGigassi ha scritto:Spoiler1: si vede che il tatuaggio ce l\u2019avevo in fronte. Pensavo che fosse sulla schiena.2: il progetto abbandonato di convertire massa in energia.3: boh4: capisce che saranno gli eventi che ha messo in moto lui a portare alla loro morte.5: bohHo dato le tue stesse risposte! Soprattutto i boh"
    ],
    [
        "155255",
        "FinalFabbiX",
        "giax ha scritto:perch\u00e8 devo sommare 4 con 17? Dimmi 21, e facciamo prima\u00a0 tra l'altro il link porta gi\u00e0 al 21Ho visto che vi state ponendo in molti questo problema, sia qui che su facebook. Credo che l'idea non fosse di proporti un enigma, ma di \"mascherarti\" che un'altra scelta porta all'epilogo. Cos\u00ec che quando arrivi al 19, diventa meno immediato capire che devi tornare al libro. Allo stesso modo il paragrafo negativo evita che tu prenda quell'oggetto per sbaglio.\u00c8 comunque di una facilit\u00e0 estrema - anche secondo me gli enigmi sono calibrati molto male e non pongono una sfida adeguata. A mio parere, l'autore ha sbagliato a inserire i quesiti come opzionali. Per\u00f2 oh, dagli torto: leggi la recensione prima di te: ci si lamenta che \u00e8 possibile sbagliare l'oggetto da prendere e spoilerarsi il finale."
    ],
    [
        "155266",
        "giax",
        "Se il problema era quello, ci sono modi pi\u00f9 eleganti di risolvere la questione, come mettere un controllo sul paragrafo di arrivo o sommare il valore al numero del paragrafo di partenza. Anche perch\u00e8, come mostra la recensione prima di me, la soluzione proposta non risolve il problema.Nulla toglie, come gi\u00e0 detto, alle altre qualit\u00e0 del corto, soprattutto dal punto di vista narrativo."
    ],
    [
        "155267",
        "djmayhem",
        "Trama: La trama \u00e8 un po\u2019 criptica, non avendo riferimenti (luogo, anno, et\u00e0 del personaggio, mondo reale o fantastico) sin dall\u2019inizio si fa fatica a seguirla, ma ritengo sia voluto dall\u2019autore che, di fatti, ci dice subito che non ricordiamo nulla (se non quanto scritto al #1) e apprendiamo le informazioni man mano che proseguiamo.Vi sono diversi messaggi \u201cnascosti\u201d, che diventano poi oggetto del \u201cquiz finale\u201d, che incentivano a rileggere il racconto che, comunque, richiede pi\u00f9 di una lettura per comprenderne appieno la storia.Attinenza al bando: L\u2019idea di un viaggio nel tempo tramite un \u201cliquido magico\u201d \u00e8 insolita, come apprezzabile quella di ritrovarsi nel proprio passato (anche se trovo un po\u2019 strano che il protagonista non\u00a0 riconosca nel suo alterego pi\u00f9 giovane) per tentare di cambiare le cose.Giocabilit\u00e0\u00a0 \u00a0 All\u2019inizio ci sono un po\u2019 troppe instant death dettate solo dal caso (nei primi tre paragrafi #1, #8, #22 abbiamo il 50% delle probabilit\u00e0 di morire), a posteriori la scelta \u00e8 comprensibile, ma sarebbe stato utile un qualche suggerimento, anche nascosto, all\u2019inizio, in modo da guidarci sulla scelta che non ci conduca subito alla morte. \u00c8 vero che abbiamo perso la memoria, ma qualche presentimento o flash poteva essere un piccolo aiuto.Per il resto il tutto \u00e8 dettato dalle scelte del lettore.enigmi:-\u00a0 \u00a0 Il 23 andrebbe spiegato meglio, non sembra nemmeno un vero enigma; il suggerimento di portarsi dietro il tomo \u00e8 inutile visto che lo si pu\u00f2 usare solo qui,-\u00a0 \u00a0 non ho capito il riferimento al #32 per la siringa.particolarit\u00e0: L\u2019idea di inserire il quiz alla fine permette, oltre a misurarsi con la propria memoria, di comprendere meglio le circostanze della storia, e invogliare il lettore che si sia perso qualcosa, di rileggere il corto.Giudizio finale: Corto ben scritto ma al quale 15 pagine sono forse un po\u2019 poche, c\u2019\u00e8 molta carne al fuoco per un vero libro gioco, come gi\u00e0 capitato in passato nel concorso dei corti, invito l\u2019autore, se gi\u00e0 non ci avesse pensato, a progettare un vero LibroNostro, che ce n\u2019\u00e8 sempre bisogno.Vi sono molti aspetti fondamentali che non sono stati chiariti, immagino volutamente ma anche per motivi di spazio, come il rapporto con il padre, Regina o il marchio del tempo, intuibili ma i quali meriterebbe un approfondimento. All\u2019inizio queste mancanze disorientano e potrebbero far rinunciare il lettore \u201cpigro\u201d a rileggere il racconto per comprenderlo meglio, relegandolo a una storiella confusa anche se con un bel potenziale.voto\u00a0 \u00a0 7.5"
    ],
    [
        "155270",
        "ffdesign",
        "A UN PASSO DALLA SABBIAPrima run: Allora\u2026 sei morto! Ma non ho neanche aperto il file\u2026 sei morto, stacce.Seconda run: Sono un giovane con una siringa e ho appena fatto piangere mio padre. La droga uccide e infatti\u2026 sei morto.Terza run: Memore dei miei errori procedo alla svelta ma\u2026 vado a destra sei morto, vado a sinistra sei morto. Sto fermo? Sei morto, morto, mortissimo!Quarta run: Scopro di essere roscio. A\u00f2, adesso voglio mor\u00ec io!!! (non me ne vogliano i rosci, VVB lo stesso :-) )Come avrete capito questo corto non te la manda a dire ma ti manda al creatore con molta facilit\u00e0.L\u2019ambientazione mi piace da subito, ricordandomi quei pianeti sabbiosi stile Arrakis o Athas.Mi ritrovo nei panni di un giovane principe del sud, tornato indietro nel tempo per\u2026 per\u2026 non se lo ricorda neanche lui (a quanto pare nel passaggio ha dimenticato a casa il portafoglio e anche la memoria). Sar\u00e0 quindi compito nostro ricostruirla per salvare il regno dalla perfida Imperatrice. Ma sar\u00e0 davvero cos\u00ec?Il ritmo \u00e8 serrato e la scrittura molto coinvolgente. L\u2019autore/autrice semina i paragrafi di briciole che a un occhio attento saranno utili per mettere insieme i pezzi del puzzle. La trama \u00e8 intricata e a tratti confusa, ma \u00e8 proprio questo elemento che mi ha entusiasmato di pi\u00f9, costringendomi a scervellarmi sulle cause ed effetto di quanto avviene.Ci muoviamo in un true path ben delineato dove l\u2019impietoso/a autore/autrice semina istant death (ne ho contate ben otto) come fossero chicchi di grano e, non appena maturi, miete vittime senza alcuna piet\u00e0.Ma ha anche dei difetti. Mi verrebbe da dire che il livello degli enigmi non \u00e8 equiparato alla complessit\u00e0 della trama.Al par.23 ci viene detto di trovare un oggetto ben specifico (tra l\u2019altro con una semplice somma di numeri 4+17), ma il testo \u00e8 confuso e nessuno ci vieta di provare a prendere anche gli altri e questo mi ha portato a spoilerarmi l\u2019epilogo.Al 2, addirittura la risposta \u00e8 gi\u00e0 nel testo, ma in questo caso non mi sento di fare appunti in quanto per dover trasformare una lettera in numero, almeno per me, avrebbe richiesto l\u2019uso di un cellulare.Ultimo ma non ultimo, l\u2019uso della punteggiatura nei dialoghi. L\u2019ho trovata confusa e disomogenea. Sempre meglio un semplice:\u201cCiao\u201d disse Mario, \u201ccome stai?\u201dIn sostanza questo \u201cA un passo dalla sabbia\u201d, al netto delle millemila morti, rimane un gran bel corto, ben strutturato e con una trama avvincente.Voto 8"
    ],
    [
        "155272",
        "powerbob",
        "La prima settimana ho condiviso le mie recensioni solo sul forum, la seconda solo su facebook e stavolta, per coerenza, le pubblico su entrambi i canali.Deduco quindi che per altrettanta coerenza la prossima settimana non dovrei scriverle in nessuno dei 2 XDMa ora passiamo al dunque. A un passo dalla sabbia \u00e8 un corto che \u00e8 stato molto difficile valutare per me. La trama \u00e8 molto complessa, come se rappresentasse un unico grosso enigma da risolvere, particolarmente ingarbugliato (il che fa da contrasto con gli altri enigmi del libro, fin troppo semplici).In casi come questo, mi sarebbe piaciuto poter leggere la storia, fare molte scelte e magari cercare di districare i fili della trama, facendo attenzione magari a percorsi che mi avrebbero fatto perdere la strada rispetto ad altri rappresentanti passaggi chiave. Qui invece ho avuto a che fare con un susseguirsi di morti che mi hanno molto frustrato. Le avrei anche accettate, sia chiaro (il true Path in s\u00e9 non \u00e8 sbagliato, \u00e8 una modalit\u00e0 di gioco... Ma va usata con saggezza). Per\u00f2 quando mi sono ritrovato addirittura bivi che portavano alla conclusione in entrambi i casi mi sono proprio avvilito, facendomi quasi passare la voglia di scoprire tutto.Riconosco che forse sono io che ho delle difficolt\u00e0 in tale ambito, e non me la sento di penalizzare troppo il corto per quello che posso comprendere essere un mio gusto personale. Quello che per\u00f2 aumenta il mio senso di frustrazione \u00e8 il testo altalenante, che passa da frasi e termini desueti ad altri pi\u00f9 moderni, volgari e fuori contesto.Si poteva fare di pi\u00f9.Voto: 6"
    ],
    [
        "155273",
        "djmayhem",
        "powerbob ha scritto:La prima settimana ho condiviso le mie recensioni solo sul forum, la seconda solo su facebook e stavolta, per coerenza, le pubblico su entrambi i canali.Deduco quindi che per altrettanta coerenza la prossima settimana non dovrei scriverle in nessuno dei 2 XDMa ora passiamo al dunque. A un passo dalla sabbia \u00e8 un corto che \u00e8 stato molto difficile valutare per me. La trama \u00e8 molto complessa, come se rappresentasse un unico grosso enigma da risolvere, particolarmente ingarbugliato (il che fa da contrasto con gli altri enigmi del libro, fin troppo semplici).In casi come questo, mi sarebbe piaciuto poter leggere la storia, fare molte scelte e magari cercare di districare i fili della trama, facendo attenzione magari a percorsi che mi avrebbero fatto perdere la strada rispetto ad altri rappresentanti passaggi chiave. Qui invece ho avuto a che fare con un susseguirsi di morti che mi hanno molto frustrato. Le avrei anche accettate, sia chiaro (il true Path in s\u00e9 non \u00e8 sbagliato, \u00e8 una modalit\u00e0 di gioco... Ma va usata con saggezza). Per\u00f2 quando mi sono ritrovato addirittura bivi che portavano alla conclusione in entrambi i casi mi sono proprio avvilito, facendomi quasi passare la voglia di scoprire tutto.Riconosco che forse sono io che ho delle difficolt\u00e0 in tale ambito, e non me la sento di penalizzare troppo il corto per quello che posso comprendere essere un mio gusto personale. Quello che per\u00f2 aumenta il mio senso di frustrazione \u00e8 il testo altalenante, che passa da frasi e termini desueti ad altri pi\u00f9 moderni, volgari e fuori contesto.Si poteva fare di pi\u00f9.Voto: 6Ti dir\u00f2, anche io ho dovuto leggerlo parecchie volte, e ovviamente ci siamo confrontati perch\u00e9 mi ero perso alcune letture.Essendo giudice mi sono preso l'impegno di approfondire la lettura, per cui alla fine credo di avere avuto una visione completa.Fossi stato un \"comune\" utente forse lo avrei letto una o due volte, dandogli un giudizio come il tuo.Ma questa \u00e8 certamente una debolezza del racconto.Un po' come quegli album che inizi ad apprezzarli dopo che li hai sentiti dieci volte (e la musica ti entra nel cervello in un modo o nell'altro)."
    ],
    [
        "155275",
        "powerbob",
        "Infatti probabilmente, se a fine concorso dovessi decidere di cambiare il voto a qualche corto, questo ne avrebbe tutti i requisiti... Perch\u00e9 magari, rileggendolo a distanza di tempo, me lo gusterei meglio. Per ora, avendo dovuto ripetere molte run in un tempo limitato, la sensazione di frustrazione ha avuto la meglio.Voi giudici siete troppo avvantaggiati rispetto a noi comuni mortali XD"
    ],
    [
        "155276",
        "EGO",
        "FinalFabbiX ha scritto:EGO ha scritto:Non aver preoccupazioneOcchio che qui l'autore ha gi\u00e0 risposto nel messaggio precedente, su richiesta di GGigassi. Le parole desuete sono volute per rendere pi\u00f9 \"aristocratica\" e fuori luogo la parlata di Regina, essendo lei una fanatica.Non \u00e8 desueto, \u00e8 proprio non italianoUn\u2019aristocratica direbbe \u201cNon crucciarti\u201d, \u201cNon dartene pena\u201d o qualcos\u2019altro.\u201cNon aver preoccupazione\u201d spicca proprio perch\u00e9 \u00e8 goffo, al di l\u00e0 dell\u2019intenzione.Quel personaggio \u00e8 caratterizzato molto meglio dalle sue azioni che non dalle sue parole."
    ],
    [
        "155288",
        "FinalFabbiX",
        "A UN PASSO DALLA SABBIA - Voto 8Questo racconto riesce a spremere il formato \"corti\" fino all'ultima parola. Dall'introduzione ai chicchi di riso vomitati nel finale, ogni paragrafo offre qualcosa sui personaggi, sul mondo o sulla trama. E sono paragrafi progettati meticolosamente, in modo da condensare azione e valanghe di informazioni in 15 pagine. Sospetto addirittura che i paragrafi siano stati riordinati in modo da evitare di spezzarli, cos\u00ec da guadagnare fino all'ultima riga.Il lettore attento pu\u00f2 letteralmente ricostruire la geopolitica del mondo in cui si trova e capire alla perfezione il funzionamento della magia.In tutto questo, purtroppo, la trama principale un po' si perde: alcuni eventi chiave vengono solo fatti intuire e questo porta a uno spaesamento anche tra i lettori pi\u00f9 esperti. A maggior ragione per i lettori casual, questo corto \u00e8 un muro invalicabile grazie anche alle continue istant death che, pur aggiungendo tasselli alla trama, sono comunque frustranti. Troppo punitiva la scelta di non esplicitare la sottotrama della pandemia e dell'antibiotico, lasciando chi non ha capito a chiedersi \"perch\u00e9 ho viaggiato nel tempo?\"; sono invece gradite le mini soluzioni nell'ultimo paragrafo.Scrittura ottima, eccetto per il registro linguistico dei dialoghi: comprendo le motivazioni dell'autore, ma a volte le parole di Regina sono cos\u00ec desuete da affaticare.Il vero punto debole del corto sono per\u00f2 gli enigmi: troppo semplici e poco chiari. Sembrano inseriti a forza in un corto che aveva gi\u00e0 troppa carne al fuoco. In particolare, dovrebbe essere rivisto il funzionamento del paragrafo 23.Tema perfettamente centrato."
    ],
    [
        "155289",
        "Flay4Fight",
        "Corto ben scritto, quasi romanzato in certi paragrafi, con una trama originale ma allo stesso tempo celata in modo talvolta eccessivo a chi, come me, non ama impegnarsi troppo nella gioco-lettura / di un librogame. Lo rilegger\u00f2, avendo tempo di modificare anche il mio voto. Il protagonista compie una sorta di viaggio nel tempo ed \u00e8 coinvolto in una missione che, a dire dei suoi compagni, \u00e8 necessaria per fermare un'imperatrice pazza. Tutto il Corto \u00e8 disseminato di istant death, addirittura, in un paragrafo, entrambe le scelte portano alla fine prematura del protagonista. Troppe a mio avviso, anche se probabilmente sono tutte o quasi giustificate dagli eventi. Azzeccare la strada giusta permette di arrivare a un unico finale \"wow\" che mi ha lasciato piacevolmente sorpreso, anche se si tratta pur sempre di un solo finale e un true-path abbastanza solido per arrivarci.Il mio voto: 6,5"
    ],
    [
        "155291",
        "Pirata delle Alpi",
        "A un passo della sabbiaQuesto corto \u00e8 molto interessante: mischia fantasy e fantascienza in un contesto di instabilit\u00e0 politica e sociale.Questo racconto-game \u00e8 scritto davvero bene e tutti i personaggi sono molto credibili e interessanti. Inoltre, ci sono varie trame secondarie che arricchiscono un ambientazione con un potenziale fortissimo. I dialoghi sono molto realistici e il sentimento di rischio imminente e di pericolo sono palpabili.Dal punto di vista ludico, l'intero corto funziona bene. Purtroppo, non mi sono piaciute molto le numerose ID e alcuni enigmi mi sembrano gi\u00e0 risolti (mi riferisco al paragrafo 23).Penso che il tema del bando sia rispettato, ma non \u00e8 molto chiaro, almeno per me.Quindi, un bel corto molto completo nonostante lo spazio ridotto, con tanto di possibilit\u00e0 narrative e dotato di un aspetto ludico molto interessante.Il mio voto \u00e87.5"
    ],
    [
        "155293",
        "Periodonikes",
        "Prime impressioni: A chi scrive il corto piace coccolarmi, perch\u00e9 come apro il file vengo travolto dalla formattazione curata, dal titolo con i capilettera e, soprattutto, dai numeri e dalle scelte evidenziate con colori caldi che ricordano la sabbia. Quest\u2019ultimo punto, insieme alla narrazione evocativa, mi immergono in un primo paragrafo che ha il sapore di videogioco. Grazie per avermi fatto tornare ragazzo, quando giocavo a Prince of Persia. Finito il momento romantico, \u00e8 ora di fare una scelta.SpoilerPrima di approcciarmi al titolo avevo sleggiucchiato che era un corto tosto, dove si muore una scelta si e l\u2019altra pure, quindi presto massima attenzione al testo, che insiste sulla poca (unica, ultima) scintilla di magia che mi rimane, quindi rimango immobile. Entrano la donna e il bambino e chi scrive il corto non si impegna troppo a nascondermi che quel bambino sono io. Cavolo, se prima avevi la mia curiosit\u00e0, ora hai la mia attenzione. Sempre in ottica di non sprecare la poca magia che mi rimane, mi lascio ferire dal pugnale. Si va avanti! Se ne vanno, ora posso muovermi con pi\u00f9 libert\u00e0, sciolgo queste catene e\u2026 Fine.Aderenza al tema e narrazione: La narrazione la trovo molto curata, al passo con i tempi e, soprattutto, molto immersiva. Leggendo mi sono sentito anche io in mezzo al deserto, nelle case di terracotta, ho visto Jinn, Regina e il mago/scienziato. Chi ha scritto il corto ha fatto un ottimo lavoro, anche se, a mio avviso non perfetto. Al netto di qualche refuso del quale, ripeto, non tengo conto, ci sono alcuni passaggi dove la telecamera esce dalla testa del protagonistaSpoiler(ad esempio con lo scienziato: anche se \u00e8 alle nostre spalle gli vediamo i vortici di sabbia negli occhi) e la scena in cui Jinn deve scegliere tra me e Regina l\u2019ho trovata confusa, soprattutto nei dialoghi. Il tema sono portato a dire che \u00e8 azzeccato, anche se non ho ancora capito del tutto la storia. Far\u00f2 un edit dopo essermi confrontato con chi ha letto il corto.Come ho letto il corto e gameplay: In bagno, dopo una dura giornata di lavoro. Forse non il posto giusto dove affrontare un corto cos\u00ec \u201cmortale\u201d, ma in realt\u00e0, al netto delle numerose ID, si \u00e8 fatto leggere con piacere. Ammetto che l\u2019effetto nostalgia su di me non ha avuto effetto, non avendo mai affrontato i lg mortali di Jackson. Inoltre non sono nemmeno un fan dei true path strettissimi e delle ID. Il corto per\u00f2 si fa perdonare con un testo ben scritto che rileggevo volentieri, e solo la prima parte del corto mi \u00e8 sembrata altamente \u201cmortale\u201d. Una volta entrato nell\u2019edificio \u00e8 andato tutto liscio, anche grazie agli enigmi ben calibrati che mi hanno fatto pensare senza mai bloccarmi.SpoilerUn plauso all\u2019enigma delle provette, vero nodo del corto a mio avviso, perch\u00e9 chi legge compie una scelta che pu\u00f2 portare subito alla conclusione positiva della vicenda tagliando per\u00f2 una parte (a mio avviso la pi\u00f9 bella) del corto. Dubbio per chi ha scritto il corto: il calcolo del gas inibente d\u00e0 -3 come risultato, quindi non ha un paragrafo di uscita\u2026 MA nel pdf ha un link ipertestuale a quando vedi per la prima volta Jinn e Regina. C\u2019\u00e8 qualcosa che non ho capito? \u00c8 voluto? \u00c8 un errore? Le cinque domande finali sono un\u2019idea carina, anche considerato lo spazio residuo dopo la storia. Implementate meglio potrebbero diventare una meccanica davvero bella. Unica nota di demerito che mi sento di dare al corto \u00e8 che, al netto delle ID e della scelta della fiala/siringa, non ci sono vere diramazioni. Un difetto quasi giustificabile, considerando che ha senso a livello di trama (Effetto farfalla e via dicendo) e alcune ID servono per capire meglio la storia.Bonus! Risposta alle domande:Spoiler1)\u00a0 \u00a0 Il tatuaggio della Resistenza. Inoltre, vedendolo e lanciando l\u2019allarme, causa una modifica del passato che, per colpa dell\u2019effetto farfalla, ci riduce in sabbia.2)\u00a0 \u00a0 Energia nucleare, l\u2019esplosione \u00e8 simile a quella di una bomba atomica.3)\u00a0 \u00a0 Questa non la so\u2026 Immagino che mi muovo a nord-est, visto che il nostro palazzo \u00e8 a sud del regno e la storia si svolge a est.4)\u00a0 \u00a0 Immagino che siano morte a causa sua, o perch\u00e9 le ha abbandonate per seguire Regina.5)\u00a0 \u00a0 Lo libera Jinn piccolo? Che \u00e8 tornato indietro su ordine di Regina\u2026 Ah aspetta. Era tutto un piano di Regina? Mandare Jinn piccolo dal mago-scienziato per iniettargli la sostanza verde causando cos\u00ec l\u2019esplosione atomica? Forse ho bisogno di rileggerlo\u2026L\u2019eredit\u00e0 del corto (o altrimenti detto, cosa mi ha lasciato dopo la lettura): Soddisfazione e curiosit\u00e0 per la storia.Giudizio finale: Davvero un ottimo lavoro."
    ],
    [
        "155296",
        "crocluc",
        "CORTO 07 - A UN PASSO DALLA SABBIADISCLAIMER: In queste valutazioni cerco di combinare il mio gusto soggettivo con una valutazione per quanto possibile oggettiva.Il punto \"POTENZIALE DI AMPLIAMENTO\" non costituisce un elemento discriminante nella valutazione ma mi sembra giusto evidenziare se il corto, a mio avviso, potrebbe beneficiare di una futura versione estesa.PRO(+) Trama e intreccio complesso ben realizzato(+) Le morti frequenti a mio avviso sono utilizzate in modo intelligente e costringono il lettore a porsi delle domande e a conoscere il mondo in modo graduale.(+) Bella l'idea delle domande finali che sono anche un po' un modo per dire \"Se non l'aveste capito ci sono tutte queste cose avete vista la cura che ho messo nell'ideare l'intreccio?\"CONTRO(-) Alcuni passaggi risultano un po' criptici sicuramente anche a causa del poco spazio disponibile(-) Gli enigmi mi sono parsi un po' forzati e alla fine non aggiungono molto alla storia che \u00e8 essa stessa il vero enigma.Anzi purtroppo spezzano anche il ritmo narritivo: a mio avviso potevano essere evitati.ADERENZA Al TEMA: Molto BuonaIl tema \u00e8 pienamente centrato e al momento mi sembra il corto che lo inquadra meglio. Non do comunque la valutazione massima che voglio riservare a un corto che non faccia uso dell'espediente del viaggio nel tempoPOTENZIALE DI AMPLIAMENTO: Secondo me con cinque pagine il pi\u00f9 il corto potrebbe raggiungere un equilibrio perfetto.Giudizio Finale: Il corto \u00e8 certamente ben strutturato e interessante.Non nascondo per\u00f2 che abbia faticato un po' a portarlo a termine, mi risevo comunque di rileggerlo a mente fresca e valutare se alzare il voto.VOTO 7.5"
    ],
    [
        "155298",
        "sancio",
        "Storia molto coinvolgente e con lati oscuri, quasi criptici che lasciano spazio all'immaginazione e alla deduzione del lettore. Di conseguenza anche le scelte da fare sono belle toste, da ponderare molto. Ottima la prosa, l'impaginazione e formattazione; alcuni paragrafi molto lunghi per un \"corto\", per\u00f2 in questo caso utili a farci immergere nella storia. Ci sono anche degli enigmi non troppo difficili, uno dei quali non ho proprio capito perch\u00e9 abbia le risposte nei link. Un paio di refusi e un paio di frasi inappropriate (come \"che cazzo di clich\u00e9\")Si pu\u00f2 arrivare all'epilogo anche senza aver ricostruito e compreso ogni lato della vicenda, ma al termine dell'ultimo paragrafo ci sono ulteriori domande su parti della storia che propongono una interessante sfida finale al lettore. Sar\u00e0 necessario quindi prestare molta attenzione ad ogni frase che si legge durante la gioco lettura.Ha fatto bene l'autore ad inserire anche le risposte perch\u00e9 rispondere correttamente a tutte le domande finali \u00e8 molto difficile.Attinenza a titolo e regolamento: okVoto: 7,5"
    ],
    [
        "155302",
        "FinalFabbiX",
        "Avviso che abbasser\u00f2 il mio voto di mezzo punto, dopo che un utente ha fatto notare che c'\u00e8 un errore: il protagonista ha 12/28 anni, come ripetuto pi\u00f9 volte ci sono 16 anni di distanza. Ma al paragrafo 7 viene detto \"fra tre anni\" anzich\u00e9 \"fra sedici anni\"."
    ],
    [
        "155304",
        "Zakimos",
        "Complessivamente il corto che mi ha colpito di pi\u00f9 finora, ma non il migliore. Finalmente c'\u00e8 narrazione emergente, \"show don't tell\" e una storia aderente al tema senza alcun dubbio. Il corto cattura ai primi paragrafi (autore, perch\u00e9 non hai messo un loop nella prima sezione? Ci sarebbe stato benissimo) ma si perde un po' nel finale, con quegli enigmi con link che ho trovato francamente incompresibili.Il limite di questo corto \u00e8 la sua scarsa accessibilit\u00e0 in un'annata in cui la presenza di nuovi utenti \u00e8 massiccia. \u00c8 una produzione severa, vecchia scuola sotto molti profili e non perfettamente testata, ma che - scusate se mi ripeto - non pu\u00f2 che scintillare nonostante i suoi errori per uno stile di scrittura finalmente semiprofessionale, e per il fatto di essere stata costruita intorno al tema e ai limiti del concorso. Trovo molto calzante il paragone effettuato da qualcuno con Dark Souls.Il voto riflette quanto sopra.Voto: 8,5"
    ],
    [
        "155307",
        "FinalFabbiX",
        "Votazioni chiuse!"
    ],
    [
        "155355",
        "2p2z",
        "Arrivo tardi anche qui, ma ci tenevo a lasciare una recensione.Storia scritta molto bene, chi scrive riesce a mettere chi legge nella condizione di confusione del personaggio protagonista. L'ambientazione \u00e8 molto bella e ben costruita. L'intreccio \u00e8 ben congegnato. Mi \u00e8 piaciuto molto giocare questo corto ed \u00e8 senz'altro uno di quelli che mi sono rimasti pi\u00f9 impressi.Ci sono per\u00f2 alcune cose che non ho capito, o che sono rimaste poco chiare:Al par. 10 il protagonista dice \"una sola scelta per influire sul destino di questa citt\u00e0 e sarei diventato sabbia\" ma subito dopo si contraddice dicendo: \"al Tempo non interessano le mie azioni\".Sempre al par. 10, il protagonista ipotizza che Regina possa \"sopravvivere e rimanere da parte, nascondersi per non attivare il marchio\". Quindi viene anche lei dal futuro?Altra cosa che non ho capito: al par. 2 lo scienziato diventa sabbia o la nube di sabbia compare perch\u00e9 si teletrasporta?Al par. 1, l'uso della siringa causa al protagonista la perdita di memoria, ma come mai lo stesso non avviene anche al paragrafo 4, quando Jinn usa la siringa su se stesso per teletrasportare lui e il protagonista fuori dall'edificio in fiamme? Inoltre, perch\u00e9 Jinn pu\u00f2 trasportare con s\u00e9 il protagonista ma non Regina (anche se credo di intuire la risposta)? E perch\u00e9 il teletrasporto funziona due volte per lui e per lo scienziato e solo una per il protagonista?Sempre al par. 4 non si capisce dov'\u00e8 Regina: i personaggi le parlano ma lei compare solo nel paragrafo successivo. Meglio inserirla subito nella descrizione per dare a chi legge un'immagine pi\u00f9 solida della scena.Un'altra cosa che non ho capito: al par. 19 Jinn chiede scusa alle sue sorelle, ma in uno dei paragrafi in cui lui e il protagonista parlano aveva detto che erano gi\u00e0 morte.Poco dopo, sempre al 19, c'\u00e8 scritto \"se solo ti fossi ribellato a Regina o fossi arrivato in ritardo...\" qui di chi \u00e8 il punto di vista? Di Jinn adulto o di Jinn bambino? Perch\u00e9 se arriviamo in ritardo ci sgretoliamo in sabbia.Infine, il 23 \u00e8 un paragrafo che rischia di sembrare contraddittorio: risolvendo un'addizione troviamo la posizione di un oggetto fisico sullo scaffale, risolvendone un'altra sfogliamo il volume per trovare il procedimento per creare una medicina. Sorvolo sul fatto che facendo l'addizione sbagliata si balza direttamente all'epilogo e mi soffermo invece su un altro dettaglio: quando ritorniamo al 23 dal par. 19, sembra che siamo tornati un'altra volta nella stanza in fiamme.Inoltre, \u00e8 strano che possiamo portare con noi il registro quando viaggiamo nello spazio ma che non possiamo portarlo quando viaggiamo nel tempo, tant'\u00e8 che il personaggio quando fa ritorno nel futuro dice \"ho memorizzato tutto\". Eppure mi chiedo, che senso ha fare affidamento sulla memoria, quando si \u00e8 assunta una sostanza che te l'ha fatta perdere solo poco prima?Nonostante tutti questi punti oscuri, che spero gli autori possano chiarirmi pi\u00f9 avanti, darei comunque un voto alto. Spero di poterlo recuperare nell'ultima settimana anche se non ho votato la storia entro i tempi."
    ],
    [
        "155542",
        "F.A.S.",
        "Questo corto mi ha deluso un po\u2019, devo ammetterlo. L\u2019ambientazione desertica ha destato subito la mia attenzione, cos\u00ec come il viaggio nel tempo, per\u00f2 lo stile di scrittura, che ho trovato un po\u2019 pesante, e le scelte linguistiche \u201csbagliate\u201d mi hanno fatto passare presto l\u2019interesse. A un passo dalla sabbia ha la struttura di uno Scegli la tua avventura, senza regolamento e senza variabili, con l\u2019anomalia per\u00f2 di varie instant death pi\u00f9 adatte ad un Dimensione Avventura/FF perch\u00e9 creano quasi un true path invece che finali alternativi. Questo non \u00e8 un male perch\u00e9 obbliga a rigiocare e a rileggere il racconto.Ho capito subito che Jinn era il protagonista da giovane, mentre altri punti della trama sono rimasti, per me, oscuri anche dopo tre letture. Ho notato, come altri lettori, alcuni errori di progettazione e alcune contraddizioni nella trama, ho trovato gli enigmi numerici inadeguati al racconto come difficolt\u00e0 e, anzi, penalizzano la lettura perch\u00e9 spezzano il ritmo serrato dell\u2019azione. Le domande finali poi non sono implementate nel racconto ma sono un di pi\u00f9 assolutamente superfluo, sarebbero state utili se avessero sbloccato paragrafi nascosti o finali alternativi aumentando la longevit\u00e0 del racconto.A un passo dalla sabbia rispetta pienamente il bando del concorso.Esprimer\u00f2 il mio voto nella settimana di recupero."
    ],
    [
        "155838",
        "giax",
        "Terminata la lettura dei corti in concorso, ho alzato il voto di questo. Ne ho apprezzato la profondit\u00e0 e complessit\u00e0 di trama, rispetto al resto dei corti, molti dei quali pi\u00f9 semplici o pi\u00f9 confusi."
    ],
    [
        "155957",
        "FinalFabbiX",
        "Ma ciao!Grazie a tutti per le recensioni e le critiche.Era da tanto che mi ronzava in testa l'idea di un mago che torna in una citt\u00e0 desertica per recuperare una medicina prima che la citt\u00e0 venga distrutta. Uno dei due fulcri del corto voleva proprio essere il fatto che l'obbiettivo del protagonista non fosse correlato alla distruzione della citt\u00e0. Il tutto raccontato con un taglio oscuro e malatissimo, sia nella trama che nel gioco.Era per\u00f2 un'idea che non mi ha mai convinto del tutto e in cui mi sono sbloccato solo grazie al tema di quest'anno. Non mi aspettavo niente da questo corto e onestamente non volevo rischiare di finire sul podio considerando il mio ruolo nell'organizzazione.Con mia sorpresa il responso \u00e8 stato molto buono, se contestualizzato al tipo di corto. Non me l'aspettavo, mi avete convinto a scrivere una versione estesa/rivista e completare il prequel.Forse non tutti sanno che, in accordo con Fabrizio (che ha saputo solo all'ultimo che ero io l'autore), mi sono autocensurato una scena di pedofilia. Il corto iniziale vedeva Jinn toccare (in quel senso) il s\u00e9 stesso del passato. Il secondo fulcro del corto voleva essere il racconto di una storia di abuso che esplorasse la sessualit\u00e0 in divenire di un ragazzino. Ho preferito tagliare questo aspetto completamente.Per mia scelta, questo corto non ha avuto un vero beta reading (non mi andava di chiedere ad altri utenti del forum in quanto organizzatore, e non mi piace far leggere i miei corti agli amici).\u00a0 Ero convinto che il regolamento si capisse. Corregger\u00f2 e far\u00f2 anche in modo di calibrare meglio la cripticit\u00e0.C'\u00e8 anche un vero e proprio errore: nell'ultima versione, gli anni di distanza sono 16 e non 3, come fatto notare da Riccardo Rossi. Mannaggia a me, ero convinto di aver cambiato il dato ovunque, e invece!Per quanto riguarda gli enigmi, mi rendo conto che sono immediati, ma non sono veri \"enigmi\", semplicemente check per capire se hai capito la base della trama.Rispondiamo ora a qualche domanda/critica/dubbio:EGO ha scritto:(\"Non aver preoccupazione\"), nonch\u00e9 la presenza di errori di battitura che non richiedono un occhio particolarmente attento.Accolgo il suggerimento. Anzi, se qualcuno mi aiuta a trovarli tutti, mi aiuterebbe molto - purtroppo il mio occhio \u00e8 al limite della dislessia.giax ha scritto:le imprecazioni del protagonista le avrei introdotte all'inizio (ne aveva di motivi) perch\u00e8 poi risultano un po' inaspettate.Accolgo e correggo.Periodonikes ha scritto:anche se \u00e8 alle nostre spalle gli vediamo i vortici di sabbia negli occhiQuesto era voluto, anche se ovviamente hai ragione, \u00e8 una licenza poetica. Nella mia mente \u00e8 una sorta di fenomeno magico che puoi percepire anche senza guardarlo.2p2z ha scritto:Al par. 10 il protagonista dice \"una sola scelta per influire sul destino di questa citt\u00e0 e sarei diventato sabbia\" ma subito dopo si contraddice dicendo: \"al Tempo non interessano le mie azioni\".Occhio!Al tempo non interessano le tue azioni SE e SOLO FINCH\u00c9\u00a0 la citt\u00e0 viene distrutta.Ad esempio, non importa se tu spari a una persona o distruggi una panchina, perch\u00e9 tanto fra poco salta tutto in aria. Le tue conseguenze vengono annullate dall'esplosione.Ma! Se tu spari a Regina, la citt\u00e0 non esplode pi\u00f9. Non c'\u00e8 pi\u00f9 niente che annulli le conseguenze, e quindi diventi sabbia.2p2z ha scritto:Sempre al par. 10, il protagonista ipotizza che Regina possa \"sopravvivere e rimanere da parte, nascondersi per non attivare il marchio\". Quindi viene anche lei dal futuro?No, non viene dal futuro. Infatti \u00e8 un'ipotesi sbagliata, come scopri due paragrafi dopo.2p2z ha scritto:Altra cosa che non ho capito: al par. 2 lo scienziato diventa sabbia o la nube di sabbia compare perch\u00e9 si teletrasporta?Diventa sabbia perch\u00e9 si teletrasporta. Hai ragione, \u00e8 ambiguo, diventer\u00e0 un mare di lampi nella prossima versione.2p2z ha scritto:Al par. 1, l'uso della siringa causa al protagonista la perdita di memoria, ma come mai lo stesso non avviene anche al paragrafo 4, quando Jinn usa la siringa su se stesso per teletrasportare lui e il protagonista fuori dall'edificio in fiamme?Non \u00e8 che Jinn al 4 stia benissimo. Come per le droghe nella realt\u00e0, la perdita di memoria non \u00e8 un processo istantaneo. Inoltre, il crollo vero ce l'hai quando finisci l'energia magica in corpo.2p2z ha scritto:E perch\u00e9 il teletrasporto funziona due volte per lui e per lo scienziato e solo una per il protagonista?Tutti i personaggi hanno un'energia magica che si ricarica pian piano col tempo e che, come il tuo dono, \u00e8 innata. Viaggiare nel tempo \u00e8 uno sforzo enorme rispetto a viaggiare nello spazio.2p2z ha scritto:Inoltre, perch\u00e9 Jinn pu\u00f2 trasportare con s\u00e9 il protagonista ma non Regina (anche se credo di intuire la risposta)Certo che pu\u00f2 trasportare Regina. Ovviamente se usi l'energia rimasta per lei, non la usi per te e quindi muori. Inoltre c'\u00e8 un problema: Regina doveva morire nell'esplosione, scegliere di salvarla modifica la linea temporale, quindi non si pu\u00f2 fare, diventi sabbia se ci provi.2p2z ha scritto:Un'altra cosa che non ho capito: al par. 19 Jinn chiede scusa alle sue sorelle, ma in uno dei paragrafi in cui lui e il protagonista parlano aveva detto che erano gi\u00e0 morte.Poco dopo, sempre al 19, c'\u00e8 scritto \"se solo ti fossi ribellato a Regina o fossi arrivato in ritardo...\" qui di chi \u00e8 il punto di vista? Di Jinn adulto o di Jinn bambino? Perch\u00e9 se arriviamo in ritardo ci sgretoliamo in sabbia.Le sorelle sono morte perch\u00e9 ti sei unito a Regina e alla resistenza, facendo saltare l'alleanza di tuo padre con l'Imperatrice. Viene spiegato al 24.A parlare \u00e8 Jinn adulto parlando di s\u00e9 stesso bambino. Fa quel discorso perch\u00e9 \u00e8 la prima volta in cui ha la memoria veramente nitida di cosa \u00e8 successo quel giorno.2p2z ha scritto:Inoltre, \u00e8 strano che possiamo portare con noi il registro quando viaggiamo nello spazio ma che non possiamo portarlo quando viaggiamo nel tempo, tant'\u00e8 che il personaggio quando fa ritorno nel futuro dice \"ho memorizzato tutto\". Eppure mi chiedo, che senso ha fare affidamento sulla memoria, quando si \u00e8 assunta una sostanza che te l'ha fatta perdere solo poco prima?Il viaggio nel tempo viene mostrato pi\u00f9 volte con regole diverso rispetto al teletrasporto. Anche solo perch\u00e9 si torna indietro in automatico.F.A.S. ha scritto:Le domande finali poi non sono implementate nel racconto ma sono un di pi\u00f9 assolutamente superfluo, sarebbero state utili se avessero sbloccato paragrafi nascosti o finali alternativi aumentando la longevit\u00e0 del racconto.Anche se da un lato sono pensate come \"sfida aggiuntiva\", dall'altro sono una sorta di soluzioni per chi non ha voglia di mettersi a capire.Dovrei aver risposto a ogni cosa.Grazie a tutti!Vi far\u00f2 sapere per il prequel e la versione estesa, che credo uscir\u00e0 come Libronostro."
    ],
    [
        "155960",
        "powerbob",
        "FinalFabbiX ha scritto:Forse non tutti sanno che, in accordo con Fabrizio (che ha saputo solo all'ultimo che ero io l'autore), mi sono autocensurato una scena di pedofilia. Il corto iniziale vedeva Jinn toccare (in quel senso) il s\u00e9 stesso del passatoMa se il Jinn del futuro tocca il s\u00e9 stesso del passato \u00e8 pedofilia o autoerotismo?"
    ],
    [
        "155963",
        "Zakimos",
        "FinalFabbiX ha scritto:Accolgo il suggerimento. Anzi, se qualcuno mi aiuta a trovarli tutti, mi aiuterebbe molto - purtroppo il mio occhio \u00e8 al limite della dislessia.Suggerimento: prova a usare il controllo ortografia e grammatica di Google Docs. \u00c8 sorprendente quante incongruenze formali riesca a trovare, oltre ai semplici refusi."
    ],
    [
        "155975",
        "FinalFabbiX",
        "Zakimos ha scritto:FinalFabbiX ha scritto:Accolgo il suggerimento. Anzi, se qualcuno mi aiuta a trovarli tutti, mi aiuterebbe molto - purtroppo il mio occhio \u00e8 al limite della dislessia.Suggerimento: prova a usare il controllo ortografia e grammatica di Google Docs. \u00c8 sorprendente quante incongruenze formali riesca a trovare, oltre ai semplici refusi.Ahim\u00e9, lo uso gi\u00e0, in aggiunta LanguageTool. \u00c8 molto buono, ma non correggere il 100% (e purtroppo si impapina spesso sui complimenti di termine inclusi nel verbo)."
    ],
    [
        "156014",
        "giax",
        "FinalFabbiX ha scritto:Vi far\u00f2 sapere per il prequel e la versione estesa, che credo uscir\u00e0 come Libronostro.Daje!"
    ],
    [
        "161941",
        "jackjack53",
        "This post feels like a journey, where you're so close to something big, but not quite there. It's exciting and makes you think about what could happen next.It leaves you curious and eager to see what comes after."
    ]
]